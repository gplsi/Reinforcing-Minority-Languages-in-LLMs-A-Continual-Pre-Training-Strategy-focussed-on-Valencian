Comissió de Governació i Administració Local realitzada el dia 30 de setembre de 2011. Comença la reunió a les 10 hores i 33 minuts. Presideix el diputat senyor Fernando María Giner Giner. Reunió número 2.

El senyor president:

(Inoïble) … donar inici a la sessió de governació.

En primer lloc, senyor secretari, pot comprovar l’assistència.

(El secretari passa llista per tal de comprovar si hi ha quòrum)

Moltes gràcies, senyor secretari.

Comprovat que hi ha quòrum, iniciem l’ordre del dia.

El primer punt és la lectura i aprovació de l’acta de la reunió anterior. Ses senyories tenen en el seu poder el contingut de l’acta. Si no manifesten res en contra la donarem per aprovada. Queda aprovada per unanimitat.

Permeta’m que els done informació respecte a les distintes incidències que van a afectar l’ordre del dia.

Respecte al punt segon de l’ordre del dia, ha quedat ajornada a petició del Grup Compromís.

Respecte al punt quart, hem tingut notícia en este moment de la seua retirada per part del Grup Socialista. És aixina, senyora Barceló? (Veus) El quart. (Veus) Lo retira su grupo.

I respecte al punt quint, informar–los que este punt, que correspon al Grup Parlamentari Popular, tenia el número 4. 317; no obstant, existia una proposició no de llei del mateix tenor literal, en la pràctica totalitat, era la mateixa iniciativa que corresponia al Grup Compromís. Donat que tenia un número molt inferior, hi va haver una proposta per part del Grup Compromís, d’una petició de vore què havia ocorregut perquè no estiguera ací. Comprovades les circumstàncies que s’havien produït es va comprovar que, efectivament, sent del mateix tenor literal, sent un número més baix, no s’havia remés a Governació, sinó que, per contra, s’havia enviat a la comissió de coordinació. Per solucionar este problema, al final acordàrem, i d’això som coneixedors tots els membres dels distints grups, que el punt este passara a Coordinació. En conseqüència, donat eixe acord, jo ja vaig fer l’oportú escrit dirigit a la presidència perquè puga anar este últim punt de l’ordre del dia de hui a Coordinació i allí es puguen debatre conjuntament.

Proposició no de llei sobre l’elaboració del reglament normatiu que desenvolupa la Llei 7/2011, d’1 d’abril, de La Generalitat, dels serveis de prevenció, extinció d’incendis i salvament, així com de l’estatut dels bombers voluntaris

El senyor president:

En conseqüència, quedarà viu el tercer punt de l’ordre del dia, que és la presa en consideració de la Proposició no de llei sobre l’elaboració del reglament normatiu que desenrotlla la Llei 7/2011, d’1 d’abril, de La Generalitat, de serveis de prevenció, extinció d’incendis i salvament, així com de l’estatut dels bombers voluntaris, que presenta el Grup Socialista.

Per a la seua defensa, té la paraula. Qui la va a defensar? La senyora Ana Barceló.

La senyora Barceló Chico:

Moltes gràcies, senyor president.

El senyor president:

Per favor, senyories.

No tant sols (remors) informar–la que és que en el debat d’una proposició no de llei està la representació dels grups parlamentaris i no hi ha cap obligatorietat, ni tan sols tampoc la praxis habitual ha fet que mai n’hi haguera presència ni de cap conseller ni de cap secretari autonòmic. Però vosté té perfecta legitimitat per a dir el que considere oportú.

La senyora Barceló Chico:

Exactament.

El senyor president:

La senyora Barceló Chico:

En el año 2010 se produjeron 39 incendios que arrasaron 5. 617 hectáreas. Cuatro de esos incendios fueron considerados grandes incendios: Rafelguaraf, 2. 071 hectáreas; Ontinyent, 1. 957 hectáreas; Serratella, Casa Ponce, 554 hectáreas; Alfafara, 373 hectáreas.

El senyor president:

Per part del Grup d’Esquerra Unida, sol·licita la paraula, senyor Torró?

El senyor Torró Gil:

Bé, seré molt breu, perquè en realitat la proposició no de llei que es planteja no conté ningun element perquè algú es poguera oposar. Perquè senzillament el que està demanant–se és una cosa que ja se suposa que hauria d’estar fent–se. I és que el Consell hauria d’estar en estos moments preparant documents legals per a poder desenvolupar normativament la llei que vam aprovar la legislatura passada. No conté en la seua exposició de motius ni tampoc en els seus punts de discussió cap tipus d’element valoratiu sobre ninguna qüestió. I, per tant, se suposa que hauria d’assumir–se de forma unànime per aquesta comissió.

Evidentment hi ha una clara, claríssima necessitat de desenvolupament normatiu, i en algunes lleis més que en altres. En este tipus de llei encara més perquè la llei conté preceptes molt genèrics. Després hi han qüestions molt concretes que cal desenvolupar i que, per tant, és imprescindible fer–ho de la forma més ràpida possible, perquè no estem parlant de coses que puguen esperar–se molt de temps. De fet, nosaltres ja vam criticar de forma molt intensa en l’anterior legislatura el retard que va sofrir esta llei de bombers. Vam aprovar una sèrie de normatives o de lleis, entre elles, per exemple, la d’emergències, que crèiem que no estaven. , millor dit, que haurien d’haver–se discutit, debatut i aprovat després de tindre esta llei de bombers, perquè, en definitiva, el tema de les emergències tenen un eix central, que és el tema del cos de bombers que, evidentment, actua en la previsió d’incendis, però no és l’única cosa.

Per tant, entenem que és molt important que es desenvolupe normativament aquesta llei. Estem parlant d’un tema crucial. Hem patit un estiu extremadament afortunat des del punt de vista de les condicions climàtiques, de les condicions meteorològiques, que ha fet que haja sigut un estiu plàcid. Però, davant dels antecedents, s’ha de reconéixer que el Consell ha estat jugant amb foc, mai millor dit, per tot el problema que hi ha hagut amb les brigades de bombers que es dediquen a l’extinció d’incendis, tot el problema de Tragsa, els retards de pagament, la disminució d’efectius que hi ha hagut en la serra en estos moments.

Per tant, hi ha tota una sèrie de qüestions que s’han de clarificar i que és imprescindible aclarir–les de la forma més ràpida possible.

I a més, hi ha una sèrie de coses que nosaltres entenem, entenem que caldria, caldria desenvolupar, perquè la llei conté una sèrie de deficiències que probablement puguen si no resoldre’s, evidentment, perquè ja estan en la llei i, per tant, difícilment es poden resoldre, almenys sí que pal·liar–se en el seu desplegament normatiu.

Un és el tema dels bombers voluntaris, al qual pareix que siga que es fie, diguérem, el futur, tal com estan les coses, el futur dels boscos valencians a eixe cos de bombers voluntaris –que, ja ho diu el seu terme, són voluntaris, ho fan perquè volen. I, per tant, caldria vore de quina forma es reglamenta tota aquesta qüestió.

El tema, i sobretot, des del meu punt de vista, el tema de la coordinació, tant de la coordinació global en els temes de tasques d’incendis com particularment d’un dels problemes més greus de la llei, que és el que no s’haja fusionat els bombers en un servei únic. Que això provoca problemes que potser que tinguen alguna via si no de solució, almenys d’algun pal·liatiu a través del desenvolupament normatiu, com és el fet que els bombers de la ciutat de València i els de la Diputació de València, o els bombers de la Diputació d’Alacant i els de la Diputació de València tenen àmbits de treball absolutament diferents, amb la cosa tan absurda que pot suposar el fet quan es produïxen incendis en les fronteres entre uns termes i uns altres. I això genera una sèrie de problemes que potser, potser, insistisc –jo no sé si resultarà, perquè la millor forma era haver creat un cos únic–, però potser tinguen alguna forma de. o una via de solució a través del desenvolupament normatiu.

I, per tant, entenc que la proposició del Partit Socialista és molt raonable. L’únic que fa és, si es vol, és donar una miqueta de pressa al Consell perquè s’afanye a dur eixa normativa a Les Corts en el termini de temps més breu possible. I, per tant, espere que s’aprove per unanimitat.

El senyor president:

Moltes gràcies, senyor Torró.

Senyor Ferri, té la paraula.

El senyor Ferri Fayos:

Moltes gràcies, senyor president.

Bé. Des del Grup Parlamentari Compromís estem d’acord amb el que ha dit el senyor Torró i, per supost, estem d’acord amb aquesta proposició no de llei, que no deuria haver–se presentat si el govern haguera fet la seua tasca, que des d’abril 2011, que va ser quan va ser aprovada aquesta llei, es deuria haver desenvolupat este reglament, com és d’obligació per a qualsevol govern.

I, bé, ja vos avance que Compromís se sumarà al vot afirmatiu que faran també els companys del Grup d’Esquerra Unida, i demanaria també que el Partit Popular també se sumara.

I creem que. Clar, ací es tracta de regular un servei que és necessari, un servei que no només ha d’actuar en les èpoques d’alt risc d’incendi, sinó que és un servei de prevenció i, per tant, també hauria d’actuar a la temporada d’hivern.

Per això jo crec que estaria bé que es desenvolupara aquest reglament el més prompte perquè l’hivern ja el tenim ahí. N’hi ha molta tasca a fer abans que arribe l’època amb més risc d’incendis i amb més risc que hi hagen aquest tipus de desastres naturals.

I, clar, cal desenvolupar aquest reglament perquè hi hauria aquesta millora en la coordinació, es lluitaria amb més eficàcia i amb més eficiència. I, per tant, també pensem des del Grup Parlamentari Compromís que aquest desenvolupament del reglament deuria comptar també, com ho va fer la llei, encara que tard, amb els sindicats i amb els col·lectius professionals que es dediquen a aquest tema.

I incidisc també que la llei té deficiències. Està el tema del voluntariat ambiental, que no està regulat i que crec que també hauria de constar en aquest reglament de la manera que fóra possible.

Per tant, el Grup Parlamentari Compromís recolzarà aquesta iniciativa, i esperem que hi haja unanimitat en aquest tema, perquè creguem que és un tema molt important per a tots els valencians i valencianes i per al nostre territori.

Moltes gràcies.

El senyor president:

Moltes gràcies, senyor Ferri.

Per part del Grup Parlamentari Popular, el senyor Luis Ibáñez té la paraula.

El senyor Ibáñez Gadea:

President.

Senyories, bon dia a tots.

El senyor president:

Moltes gràcies, senyor Ibáñez.

Senyora Barceló.

La senyora Barceló Chico:

El senyor president:

Moltes gràcies, senyora Barceló.

El senyor Ibáñez Gadea:

El senyor president:

Moltes gràcies, senyor Ibáñez.

En conseqüència, anem a passar a votació la Proposició no de llei sobre elaboració de reglament normatiu que desenrotlla la Llei 7/2011, d’1 d’abril, de La Generalitat, de servicis de prevenció, extinció d’incendis i salvament, aixina com de l’estatut de bombers voluntaris.

¿Vots a favor de la proposició no de llei? 7 vots a favor. ¿Vots en contra? 8 vots en contra. Per tant, queda rebutjada esta proposició.

Senyories, i no havent–hi més assumptes en l’orde del dia per a tractar, s’alça la sessió.

(S’alça la reunió a les 11 hores i 5 minuts)

