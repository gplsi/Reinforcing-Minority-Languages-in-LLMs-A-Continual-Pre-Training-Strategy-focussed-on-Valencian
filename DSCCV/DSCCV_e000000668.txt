Comissió de Coordinació, Organització i Règim de les Institucions de La Generalitat realitzada el dia 5 de desembre de 2013. Comença la reunió a les 10 hores i 39 minuts. Presideix el diputat senyor Rafael Maluenda Verdú. Reunió número 24.

El senyor president:

Senyories, bon dia.

S'obri la sessió de la Comissió de Coordinació, Organització i Règim de les Institucions de La Generalitat.

Pregue a la senyora secretària comprove el quòrum.

(La secretària passa llista per tal de comprovar si hi ha quòrum)

Moltes gràcies, senyora secretària.

Senyories, en la carpeta, com de costum, tenen les seues senyories l'esborrany de l'acta. És el moment si volen fer alguna observació; en cas contrari entenem que estan conforme amb el seu contingut i, per tant, s'aprova. Doncs, moltes gràcies. Per unanimitat i assentiment queda aprovada.

La presidència vol proposar una alteració de l'ordre del dia que més bé és una reordenació, i és en el sentit que el punt que figura com a punt dos, la compareixença, que passa a ser l'últim punt del matí. ¿Vots a favor de la proposta? Moltes gràcies. Per unanimitat queda aprovada.

Proposició no de llei sobre l'adopció d'un compromís de responsabilitat social i de bones pràctiques empresarials amb la població que obligue les entitats financeres que hagen rebut o reben diners públics del FROB, presentada pel Grup Parlamentari Compromís (RE número 62. 589, BOC número 185)

El senyor president:

Bé, doncs, passem al punt que figurava com a tercer, que és presa en consideració de la Proposició no de llei sobre l'adopció d'un compromís de responsabilitat social i de bones pràctiques empresarials amb la població que obligue les entitats financeres que hagen rebut o reben diners públics del FROB, que presenta el Grup Parlamentari Compromís.

I a esta iniciativa ha sigut presentada una esmena del mateix Grup Parlamentari Compromís, registre d'entrada 71/591, i una altra del Grup Parlamentari Socialista, registre d'entrada 71/699. Entenem que la senyora Oltra quan defense la iniciativa assumirà també la seua pròpia esmena.

Doncs, té la paraula la senyora Oltra.

La senyora Oltra Jarque:

Gràcies, senyor president.

Bon dia, senyories.

Efectivament, per a defensar també la proposta com l'esmena que tenen vostés en la seua carpeta.

I nosaltres començaríem plantejant-nos una qüestió de números, ¿no? Es calcula que la reordenació de la banca ha mobilitzat 115. 000 milions d'euros a l'estat entre els diners de rescat de reordenació, etcètera, diners que per altre costat se'ns nega a la gent o es retalla directament de serveis públics, de sanitat, d'educació, de menjadors escolars, de medicaments, dels dependents, etcètera. Açò són números, senyories.

La indignació és tal que sí que hi ha una protesta silenciosa en referència a eixa majoria silenciosa -que tant li agrada parlar al Partit Popular- perquè n'hi ha molta gent que no es manifesta al carrer però que també està indignada amb este estat de coses. La gent no entén, per exemple, que Bankia es compre per l'estat i açò no repercutisca en cap benefici per als ciutadans, que un banc dolent, gestionat des del govern, siga més dolent que la banca privada. Els hipotecats, els usuaris, els que demanen crèdits no entenen tot açò, no s'entén que damunt el director de Bankia ens escriga una carta, ens done el seu mail i ens diga com de bé li van les coses.

I la pregunta és en què va a beneficiar a un ciutadà o una ciutadana que l'estat s'haja gastat els diners de les polítiques socials a pagar el deute dels bancs si això no té una repercussió directa en un benefici concret per a la persona hipotecada amb dificultats per a pagar, o per a l'empresari que necessita un préstec, o per a les persones que necessiten un refinançament de les condicions dels seus crèdits, ¿no?

El poc que ha canviat ha sigut gràcies a plataformes de lluita ciutadana com la Plataforma d'Afectats per la Hipoteca, una lluita que ha modificat la legislació -encara que insuficientment- després de milers de signatures arreplegades i que ha sigut -això sí- modificada, que resulta irrecognoscible si se compara amb la proposta inicial però un poc s'ha mogut, encara -com dic- insuficient, encara -com dic- molt lluny del que es plantejava però sí, almenys, s'ha obligat a donar passes en este sentit, i tot açò a pesar que la Unió Europea ha advertit Espanya que ha de canviar la legislació. Vostés, les directrius d'Europa, solament les acaten quan els interessa, senyories del Partit Popular, com ara que Europa està escandalitzada per la llei de seguretat o, en fi, pràcticament, una volta als temps més foscos de la nostra història.

Els bancs continuen desnonant cada dia sense escrúpols. Només quan un tema salta als mitjans de comunicació i és tan sagnant com, per exemple, fa uns dies el desnonament d'una família amb un xiquet de tres anys amb càncer, amb leucèmia, només aquí, quan és tan sagnant la ferida, els bancs fan marxa enrere, ¿no? Però ¿quants n'hi ha d'eixa majoria silenciosa que mai salten als mitjans de comunicació i que són posats al carrer amb xiquets, amb malalts, amb dependents? I el que és pitjor, on més es desnona, precisament, és al nostre territori, al territori valencià.

El promés crèdit necessari per a l'economia continua sense fluir. Malgrat el rescat de la banca, malgrat les promeses i els enganys que ens han fet, malgrat que ens han retallat les polítiques socials per a desviar els diners a la banca, eixe crèdit continua sense fluir. ¿De què ens serveix haver donat milions d'euros a fons perdut a la banca? La nostra proposta és precisament perquè això servisca per a alguna cosa.

La decisió del govern del PP de fer-nos pagar les pèrdues generades del sector financer i aglutinar-les en el un banc dolent, que no és dolent, sinó dolentíssim, o el pitjor, no és una decisió adoptada en interés general, és una decisió adoptada en interés d'aquells precisament que han creat la bombolla, d'aquells que han creat la crisi, d'aquells que són els responsables del deute majoritàriament al nostre país.

El Sareb ha adquirit ja més del 40% dels actius tòxics de la banca, i els adquirix amb diners públics; 2. 000 milions aportats per l'estat en constituir el Sareb i 50. 000 milions garantint per deute amb garantia de l'estat. El problema és que tots els habitatges que està adquirint, en lloc de destinar-los a projectes socials, habitatge social, els estan malvenent moltes voltes a inversors estrangers, inversors voltors, que vénen ací a fer-se a preu barat amb les deixalles que vostés estan deixant, i, òbviament, quan adquirixen estos habitatges ho fan tirant al carrer a tot aquell que no pot pagar la hipoteca. Damunt, el Sareb funciona amb total opacitat; normal, és un banc roí i els roïns no actuen sota les llums ni sota els focus, ¿no?

El que reivindiquen, precisament, és protegir la població local en detriment dels interessos dels mercats financers. Rescatem persones seria la consigna.

A més, abordem en la proposta el tema de la bretxa salarial. Durant els últims anys la bretxa salarial entre l'assalariat i l'empresari que cotitza en borsa ha crescut exponencialment, especialment en els anys de crisi, sent una de les causes -segons múltiples economistes- de la crisi social, la inexistència de repartiment de rendes que incrementa la desigualtat i desincentiva el consum. A l'any 2012, el salari mitjà dels directius d'empreses va augmentar un 3,16% i el dels empleats va disminuir aproximadament un 1%, referit a les empreses que cotitzen a l'Ibex 35. El portaveu del comissari del mercat interior dels serveis de la Comissió Europea també s'ha manifestat sobre aquest tema comprometent-se públicament a oferir una regulació europea que done als accionistes la possibilitat de regular els salaris, especialment en els nivells més alts de les empreses. Tal proposta està pendent de debat dels vint-i-set ministres de finances de la Unió Europea.

L'objectiu que planteja aquesta proposició, precisament, és establir aquestes limitacions quan es tracta de bancs que han percebut diners públics per a ser salvats. I així, per a garantir el manteniment de sous excessius les entitats han optat per acomiadaments massius i barats, però paral·lelament pugen el salari dels seus directius.

La immoralitat que regna en l'economia espanyola ha de trobar una resposta en els parlaments i també en aquestes Corts. D'igual manera, entenem que s'ha de prohibir que els membres dels òrgans de directius d'aquest banc rebran una indemnització per al seua partida o per contractació.

En el cas del Sareb o banc dolent, la primera junta d'accionistes va aprovar 2 milions d'euros en salaris. El salari de la presidenta i del director general del Consell és de mig milió d'euros anuals, incloent les retribucions variables. La presidenta, en el seu primer mes va guanyar 32. 000 euros. Per això, nosaltres proposem que els bancs que han sigut rescatats amb diners públics, la relació entre el salari del que menys cobra i el salari del que més cobra no puga tindre una relació major d'1 a 3.

També en l'esmena, precisament, proposem, encara que ho donàvem per suposat però ahir repassant el contingut d'aquesta comissió, com que ho havíem fet en altres propostes, vam dir que ací no se pot donar res per sobreentés, i, òbviament, un dels requisits ha de ser que els bancs rescatats amb diners públics no puguen tirar a la gent l'immoble del qual constituïsca primera vivenda, vivenda habitual, al carrer; la renegociació de les condicions hipotecàries de les persones amb dificultat de pagament; la reducció del deute que es considere que està per damunt de la capacitat de pagament del prestatari i una nova taxació pagada per l'entitat; la venda o lloguer efectiu de mínim, el del 70% de l'actiu immobiliari; el destí d'un mínim del 30% dels beneficis anuals a obra social; l'eliminació d'indemnitzacions per cessament o jubilació dels membres dels consells d'administració, directors generals de l'entitat, precisament aquells que han afonat entitats i han hagut anar a un rescat no se'ls pot premiar quan se'n van; l'obligació de complir amb els principis de banca ètica cooperativa i ciutadana; i, finalment, el tema de la bretxa salarial d'1 a 3 -del que estàvem parlant.

Entenem que els bancs que han sigut rescats amb diners públics han de tindre també una regulació des d'allò públic que atenga l'interés general i no a l'interés particular de lucre dels que dirigixen eixos bancs irresponsables, eixos bancs que ho han fet malament, eixos bancs que estan generant molt de patiment en la ciutadania, en general.

I per això demanem el recolzament a aquesta proposició no de llei.

Moltes gràcies.

El senyor president:

Moltes gràcies, senyora Oltra.

Per a defensar l'esmena que ha presentat el Grup Parlamentari Socialista, amb registre d'entrada 71. 699, té la paraula la il·lustre diputada senyora Eva Martínez.

La senyora Martínez Ruiz:

Moltes gràcies, president.

No han sido las personas quienes han concedido préstamos hipotecarios por encima del valor de tasación, ni tampoco son las responsables de haber tasado suelos o vivienda por encima de su valor de mercado o su valor real, sino que han sido las entidades bancarias las que han fijado en su propio beneficio y las que les han hecho firmar contratos de préstamos, con cláusulas abusivas. Por todo ello, votaremos a favor si la enmienda nuestra es aceptada.

El senyor president:

Gràcies a vosté, senyora Martínez.

Torn d'acceptació o no d'esmenes, la senyora Oltra té la paraula.

La senyora Oltra Jarque:

Gràcies, senyor president.

Vaja per davant que anem a acceptar l'esmena, però sí que m'agradaria fer alguna reflexió sobre la defensa que s'ha fet de l'esmena.

A mi sí que me sembla que la nostra proposta és raonable, seriosa i realista, perquè real és allò, sobretot en un poder legislatiu, que se legisla, acaba sent real, ¿no?

I m'agradaria fer-li una reflexió, ja que ací se pot donar un debat parlamentari que busca el consens, però busca l'argument, i això és sempre edificant en un parlament com aquest en què estem. I és que no estem parlant d'una norma general, on l'1 a 12 podria ser alguna cosa probablement més equilibrat. Igual de raonable, però més equilibrat, o almenys no tan trencador amb la situació anterior, quan estem parlant, per exemple, que ara tenim ràtios d'1 a 30, 1 a 50 i coses aixina.

Ací estem parlant, en concret, no per a tots els directius, en relació amb el que menys cobra. Estem parlant de banca rescatada únicament. Eixe matís és important. ¿Per què? Perquè esta és la banca que ho ha fet mal. És la banca que ha generat el deute. És la banca per culpa de la qual s'està. , i per excusa de la qual estan produint-se les retallades en polítiques socials, i ahí jo crec que s'ha de ser més dràstic.

I després, un altre matís, no és que se baixarien els salaris. És que probablement pujarien els salaris mínims, perquè els mateixos que se posen salaris desorbitats, són els que decidixen mantindre en el salari mínim a alguns dels seus treballadors. En el moment nosaltres relacionem les seues retribucions amb aquell qui menys cobra, probablement, s'ho pensaran. I no és que ells cobraran 1. 800 euros al mes, és que pujaran el 645, perquè estem unint els destins i estem dient-los: si vostés decidixen que el que menys cobra, cobra una misèria, vostés també cobraran menys, ¿no?

En este sentit, és una dada a tindre en compte, és a dir, no s'està procurant baixar els salaris, sinó el contrari, aquells que decidixen els salaris dels altres, ja procuraran que els altres tinguen millor salari, la qual cosa, a més, tindria una repercussió en l'economia. Imagine's el que se suposaria en consum, en reactivació econòmica, en retorn, en impostos. vull dir, al final seria una cosa bé per a tots. Perquè ací es tracta que tancar la bretxa salarial no és només una qüestió de justícia social, és una qüestió també de reactivació econòmica.

Però, en qualsevol cas, com que ací jo crec que es tracta de buscar el màxim consens possible, i jo en això coincidisc plenament amb vosté, si açò ha de ser perquè ho vosté tota la cambra, benvingut siga. Si ho ha de ser perquè ho voten vostés, benvingut siga també.

Jo crec que mantindre postures a la millor més maximalistes, a vegades, no és tan útil per a la democràcia, i per això anem a acceptar la seua esmena, però amb este matís.

Jo crec que la nostra proposta és raonable, és seriosa, és real, és necessària, però, en qualsevol cas, crec que en este moment també és més necessari el consens parlamentari, el diàleg entre forces polítiques i el poder trobar punts en comú. Com també, a més, és un tema que, arran del referèndum a Suïssa, s'ha posat un poquet en l'actualitat, doncs la relació 1 a 12 em semblaria, almenys, un pas endavant molt significatiu, ja dic, estem parlant de relacions d'1 a 50, 1 a 30, 1 a 32, doncs 1 a 12 ja seria un pas endavant significatiu, per tant, anem a acceptar la seua proposta.

Moltes gràcies.

El senyor president:

Moltes gràcies, senyora Oltra. (Veus)

Sí, té dret a rèplica en allò que la senyora Oltra l'haja contradit. Té la paraula.

La senyora Martínez Ruiz:

Sí, senyor president.

Senyora Oltra, estic, vaja, totalment d'acord que si realment retallant els salaris dels directius i consellers, tindria l'efecte multiplicador del salari mínim interprofessional, evidentment, estaríem d'acord. No ho hem deduït així del que vosté posa en la seua proposta, i per això he mantingut que una proposició més realista seria la del barem d'1 a 12.

I, evidentment, potser este grup vaja més enllà. Eixa responsabilitat d'eixos que han estat en eixos bancs que han segut rescatats, el que deurien intentar és que. , exactament, és que se pogueren exigir responsabilitats, no només polítiques, perquè estes persones han segut posades pels polítics, sinó també, evidentment, responsabilitats judicials.

Jo pense que no és incompatible, vull dir, per un lloc, haurien d'anar estes responsabilitats i, per l'altre, l'establiment d'eixos salaris que, ja li dic, si realment el resum poguera ser que se pujara el salari mínim interprofessional, estaríem d'acord. Però bé, no és cas.

El senyor president:

Moltes gràcies, senyora Martínez.

Per a fixar posició, l'il·lustre diputat Ignasi Blanco té la paraula.

El senyor Blanco Giner:

Molt breument, dir que el nostre grup va a votar a favor de la proposició no de llei que presenta Compromís. Compartim el seu esperit i també el seu contingut, tal vegada amb la matisació que quan s'establixen obligacions, prohibicions, és més efectiu fer-ho a través d'una norma que d'un compromís de responsabilitat social i bones pràctiques empresarials, és a dir, no pot quedar a l'arbitri de les bones intencions d'empreses, que són empreses, grans empreses, que en estos moments estan nacionalitzades de facto, però únicament a efectes de socialitzar les pèrdues, no a efectes de tindre en la seua actuació uns criteris ètics i socials com una empresa pública ha de tindre.

Però per la resta estem d'acord i, per tant, votem a favor.

El senyor president:

Moltes gràcies, senyor Blanco.

Per a fixar posició, per part del Grup Parlamentari Popular, la il·lustre diputada senyora María José García Herrero té la paraula.

La senyora García Herrero:

Esta ley, como les digo, del 2013, la Ley 1/2013 establece, señorías, la suspensión inmediata y por un plazo de dos años de los desahucios de las familias que se encuentren en una situación de especial vulnerabilidad y en los que concurran determinadas circunstancias económicas.

Además, señorías, sabrán ustedes, porque la (inintel·ligible) … que hay otras modificaciones en la Ley hipotecaria y en la Ley de enjuiciamiento civil, como es en el caso de la venta extrajudicial en la que el notario puede suspender la ejecución cuando se demuestre que hay establecido en el órgano judicial competente, se ha reclamado, se ha denunciado el carácter abusivo de alguna de las cláusulas del contrato y de la propia ley de enjuiciamiento civil que establece que el órgano judicial también puede apreciar la existencia de cláusulas abusivas y puede decretar la improcedencia de la ejecución, o bien que continúe en la ejecución, pero sin ya la aplicación de esas cláusulas abusivas.

El senyor president:

La senyora García Herrero:

El senyor president:

La senyora Oltra Jarque:

Bé, entenc que voten vostés en contra perquè ho estan fent vostés molt bé. Però el cas és que tota eixa legislació que vosté ha nomenat i que ho ha fet un poquet tendenciosament, si me permet l'expressió, (veu de la senyora García Herrero) té. , sí, pel següent, perquè vosté omet una cosa important, i és que la major part d'aquest compromís se deixa a l'arbitri de les parts, i se diu «podrá», vosté ha llegit, en un dels articles que vosté ha llegit diu «podrá hacer. », clar, podrà, podrà, però no ho farà. Perquè el «podrá» equival a deixar les coses en mans de les parts, i vosté sap, igual que jo, que quan una persona física s'enfronta a una gran empresa la igualtat de les parts és una pura quimera, perquè és fals que hi haja igualtat en les parts contractades, perquè ahí va un i són contractes d'adhesió, no són contractes que se puguen pactar les seues clàusules, ni que se puguen fer moltes coses, perquè l'entitat bancària no accedix a eixe pacte.

Per tant, tot este «podrà» que vosté mos conta en la pràctica, si vosté obri els diaris, se n'adonarà que no se dóna eixe «podrá» i que les entitats bancàries estan abusant, que les entitats bancàries estan tirant la gent al carrer, que la carència de dos anys tampoc soluciona perquè quan passen dos anys i un dia la gent està en les mateixes condicions, que no s'estan transformant els habitatges buits en vivendes socials, sinó que s'ho estan quedant els fons inversors voltors. Que a més s'estan comprant els préstecs hipotecaris amb unes quitances molt importants, però que no repercutixen en el prestatari, en l'hipotecat, sinó que directament el que fan és fer polítiques molt agressives, de desnonament, de reclamació del deute, i d'eixa quitança no s'està beneficiant la persona hipotecada, que se'n va al carrer i damunt seguix devent a l'entitat bancària, i a més a la que no se li comunica que s'ha venut el seu préstec hipotecari.

Tot això ho està fent a més la banca rescatada! És que estem parlant de banca rescatada.

Quant als salaris, vosté dirà que existix una legislació, però se la passen por el arco del triunfo, eh? Ací hi ha directors de bancs rescatats, com he dit abans, que s'han posat 32. 000 euros al mes, al mes! , de salari. Això, si el que menys cobra, cobra mil euros, és una relació d'1 a 32.

Si a vosté això li pareix normal, la mateixa gent que ha enfonsat els bancs que està dirigint, que se n'ha anat amb indemnitzacions milionàries, perquè en este país tu pots estar trenta anys treballant en una empresa, honradament, no haver aplegat un punyeter dia tard al treball, eh, i t'apliquen un ERO, t'apliquen la reforma laboral i te'n vas en una mà davant i en una darrere i el Fogasa ja te pagarà d'ací a dos anys. Però tu enfonses un banc i te'n vas amb 8, amb 9, amb 10 milions d'euros a casa i amb una jubilació de 300. 000 o 400. 000 euros a l'any.

Això és el que està passant. I afones Bankia i després te'n vas al Banco Santander, al consell d'administració, a cobrar una pasta; o a Telefónica o qualsevol empresa d'energia.

Això és el que està passant, això és la realitat. Vosté me pot contar ahí missa en arameu, però el que està passant és açò, el que jo li estic dient.

I nosaltres fem una proposta de moment, simplement circumscrita a la banca rescatada, que els obliga a tindre bones pràctiques. Obligar les entitats financeres que hagen percebut o perceben diners públics, tant del FROB com dels mecanismes que es creen per a garantir la seua dignitat, per a complir amb el compromís de responsabilitat social i bones pràctiques. Obligar-los a complir! Perquè això de deixar-ho a la seua voluntat, ja sabem que voluntat en tenen poca.

Aleshores, nosaltres el que proposem és que se facen els canvis normatius per a obligar-los a ser responsables, per a obligar-los amb el compromís social, perquè és obvi que voluntàriament no ho van a fer, perquè el que estan fent amb les normes estes voluntàries és más de lo mismo, es omplir-se les butxaques a costa, en este cas, del contribuent que està rescatant-los amb diners públics, que està rescatant-los a costa de la seua sanitat, que està rescatant-los a costa de la seua educació, a costa de la dependència, a costa dels serveis públics.

Aleshores vosté diu, «ai, poden anar. ». Clar, poden anar i pagar les taxes judicials de Gallardón, i poden anar i pagar a l'advocat que han de pagar. Vosté no se n'adona que açò és tot un sistema que està muntat per a espoliar les classes mitjanes, les classes treballadores? Ací hi ha un espoli constant. I els parlaments el que han de fer és defensar l'interés general, no els interessos dels banquers, que són minoria. Nosaltres ací estem per a defensar l'interés general i per a evitar l'espoli de la gent treballadora, del xicotet i mitjà empresari. Eixe espoli ha d'acabar, i això se fa amb lleis realistes, serioses i responsables, com esta normativa que estem proposant, que pose l'accent en l'interés de la majoria, els treballadors, els xicotets empresaris, els mitjans empresaris, que són els que sostenen este país, i no en la banca que és la que està enfonsant este país.

Moltes gràcies.

El senyor president:

Moltes gràcies, senyora Oltra.

Senyora García Herrero.

La senyora García Herrero:

Yo le digo a usted voluntad (inintel·ligible) …, reforma de Ley hipotecaria, reforma de la Ley de enjuiciamiento civil, y eso lo ha hecho el Gobierno de España del Partido Popular en dos años, cosa que nunca se había hecho anteriormente por ningún otro gobierno, por mucho que ahora se diga aquí que se presenta o no se presenta.

Pero sí que le voy a decir una cosa, aquí, como les decía al principio, el único, el único partido desde el gobierno que ha promovido el diálogo y el consenso en este sentido para pactar soluciones paliativas y preventivas, para dar prioridad a las familias en situación vulnerable ha sido el Partido Popular. Se iniciaron conversaciones con el Partido Socialista, incluso Cayo Lara pidió estar. Pero una vez más, señorías, las prioridades de la izquierda fue el oportunismo político y la demagogia.

Yo, señoría, entendería que si se hubiera seguido esa vía de consenso, de diálogo. Pero no, no les interesó. Ustedes están en lo que están, intentando…, en un corto plazo pensando en las elecciones a ver cuándo, a ver de qué manera, eh, pueden colmar unos sus intereses, no sabemos si separatistas, catalanistas, no sabemos muy bien por donde andan ustedes, y otros, señorías, para seguir escondiendo sus vergüenzas.

El senyor president:

Moltes gràcies, senyora García Herrero.

Bé, finalitzat el debat, senyories, anem a passar a votar la PNL que ha defensat la senyora Oltra, a la qual s'ha incorporat l'esmena pròpia del Grup Compromís i l'esmena del Grup Socialista que ha defensat la senyora Martínez. Vots a favor? Gràcies. En contra? Gràcies. 6 vots a favor i 8 en contra, queda. (Veus)

Senyories, 6 vots a favor i 8 en contra. Queda rebutjada.

(Veus) Passem al punt número 4: presa en consideració… (Veus)

Senyories! Senyor Moreno! Faça el favor de callar, que no té la paraula, senyor Moreno! El cride a l'ordre per primera volta! (Veus)

Senyor Moreno!

Señor Rubio, está hablando el presidente, haga el favor de tranquilizarse y dejarme hablar. (Veus) La presidencia, la presidencia… Senyor, si no és qui guanye, és que s'ha de respectar el procediment. (Veus) El senyor Moreno, el senyor Moreno està fora de la comissió, està assentat entre el públic, però a més no ha votat, a més no ha votat. Val.

Passem, senyories, (veus) al següent punt. Punt… (Veus)

No, no, eso es la tribuna. (Veus) Le pongo un ejemplo, señor Rubio, imagínese que estuviésemos en el pleno, la gente que está arriba, en la tribuna, si son diputados, ¿pueden votar? (El senyor Rubio parla amb el micròfon desconnectat) ¿Verdad que no? Pues lo mismo. (El senyor Rubio parla amb el micròfon desconnectat) Vale. Pues no. Yo considero que no. Yo respeto su criterio. (El senyor Rubio parla amb el micròfon desconnectat) Pues perfecto. Ya está. Pasemos…

El senyor Rubio Martínez:

El senyor president:

Me parece muy bien. Suelo hacerlo. (El senyor Rubio parla amb el micròfon desconnectat) Me parece muy bien. En eso estoy con usted, porque siempre lo suelo hacer. (El senyor Rubio parla amb el micròfon desconnectat)

Proposició no de llei sobre la condemna dels posats amb símbols i banderes feixistes protagonitzats per dirigents i càrrecs públics del Partit Popular de la Comunitat Valenciana, presentada pel Grup Parlamentari Esquerra Unida (RE número 64. 309, amb correcció d'errades RE número 65. 703, BOC número 197)

El senyor president:

Bien. Punto número 4: «Presa en consideració de la Proposició no de llei sobre la condemna dels posats amb símbols i banderes feixistes protagonitzats per dirigents i càrrecs públics del Partit Popular de la Comunitat Valenciana, presentada pel Grup Parlamentari Esquerra Unida. »

Per a la seua defensa, té la paraula l'il·lustre diputat senyor Ignasi Blanco.

El senyor Blanco Giner:

Gràcies, president.

En poques setmanes hem assistit, durant este estiu passant, a l'exaltació de símbols feixistes per part de dirigents i militants del Partit Popular de la Comunitat i de Noves Generacions del Partit Popular de la Comunitat Valenciana.

El primer que va eixir a la llum va ser el gest de Jorge Roca, secretari d'esport de l'executiva del Partit Popular a Xàtiva, que es va fotografiar amb una ensenya nazi. Vull tornar-ho a dir perquè és molt fort imaginar-se a un representant d'un partit, que se suposa ha de ser democràtic, amb una bandera nazi.

Després, va circular per les xarxes socials una foto de Xesco Sáez, president de Noves Generacions de Xàtiva fent una salutació feixista amb el braç en alt.

Pocs dies després es publicà una tercera fotografia de Daniel Terrades, secretari local de les Noves Generacions de Gandia i assessor municipal, també fent la mateixa salutació, la que feien els nazis, la que feien els feixistes italians i els feixistes espanyols colpistes en l'any 1936.

Pocs dies després una altra imatge, la de la regidora de joventut de Canals del Partit Popular, Carmen Melissa Ferrer, posant amb una bandera franquista.

Més avant, Paula Carda, militant de Noves Generacions de Vila-real, posant amb algunes amigues també darrere d'una bandera franquista, la del pollastre, la de l'aguilucho, com se diu popularment.

Davant tots aquests actes que van alçar un greu escàndol, la direcció del Partit Popular, tant la del Partit Popular d'Espanya, que també va tindre altres casos, com la del Partit Popular de la Comunitat Valenciana, que singularment va ser la més afectada -no sabem molt bé quin és el fet diferencial que fa que hi hagen més feixistes en el Partit Popular de la Comunitat Valenciana que en el Partit Popular de tota Espanya, o almenys així sembla-, no va prendre cap mesura efectiva contra eixos militants i dirigents de la seua organització, cap mesura efectiva.

Simplement per la pressió mediàtica i social, es van donar algunes disculpes -algunes, insistisc, perquè van haver també moltes declaracions de dirigents, de màxims dirigents del Partit Popular justificant eixos gestos-, disculpant eixos gestos com si foren, deia el senyor Rus, «una chiquillada, una noche de juerga, un cachondeo». Fins i tot equiparant la utilització d'eixos símbols amb símbols històricament compromesos amb la democràcia i les llibertats, com la bandera republicana, paraules del senyor Rafael Maluenda.

Eixa va ser la reacció majoritària dels dirigents del Partit Popular. Això sí, s'anunciaren, finalment, alguns expedients, dels quals no tenim notícia com han sigut resolts. De moment, cap expulsió per posar amb símbols feixistes, nazis i feixistes, cap expulsió. De fet, l'única notícia d'un expulsió es refereix a un militant de Paterna, però no està expulsat per posar amb una bandera franquista, sinó per militar en altres organitzacions, per doble militància. Cap expulsió i cap petició de dimissió.

A la regidora de Canals no se li ha demanat que deixe l'acta. A cap dels dirigents i membres del Partit Popular i de Noves Generacions que han fet eixa exaltació de símbols feixistes, franquistes i nazis, se'ls ha passat factura per part del seu partit.

A Esquerra Unida, i entenem que a tots els demòcrates, ens sembla un assumpte molt greu, molt molt greu. No és una chiquillada. Hem de recordar els centenars de milers de morts que va causar el colp d'estat franquista, els milions de morts que va causar el nazisme i el feixisme en tota Europa, el patiment de persones que van ser torturades, empresonades, desaparegudes o exiliades, els vora quaranta anys de dictadura autoritària, repressora, absolutament intolerant amb la llibertat i amb les idees que vam patir en este país.

El feixisme és contrari a la democràcia, el feixisme és contrari a la convivència pacífica. Ací no estem parlant de la llibertat de cadascú de defensar la seua ideologia, sinó d'aquells que ataquen la llibertat dels altres, aquells que ataquen la pròpia essència de la democràcia.

L'únic gest -més o menys efectiu, segurament també és un posat- que vam conéixer va ser l'expulsió de l'escola d'estiu del Partit Popular en Gandia d'un destacat membre de Nuevas Generaciones per part d'Esteban González Pons. Punt. Destacat membre de Nuevas Generaciones al qual hem pogut vore en la tribuna de convidats d'estes Corts recentment, entenem que convidat pel Grup Parlamentari Popular.

Per tant, no hi ha hagut un repudi cap a eixos gestos, no hi ha hagut una actuació efectiva contra els responsables d'ells.

Hem de recordar que el franquisme està condemnat per Nacions Unides des de l'any 1946. Hem de recordar la preocupació que la mateixa Comissió Europea va expressar respecte a la successió de gestos d'exaltació del feixisme per part de dirigents i militants del Partit Popular i de Noves Generacions.

Tots i totes sabem que açò seria inimaginable en altres països europeus que compartixen la negra història del feixisme amb l'estat espanyol. Seria impensable a Itàlia, seria impensable a França, seria impensable en qualsevol dels països ocupats per l'alemanya nazi i, sobretot, seria impensable en la pròpia Alemanya, on aquest tipus de gestos són directament delicte. L'apologia del nazisme, del feixisme és delictiva.

Per això, Esquerra Unida planteja una proposta de resolució ben senzilla. En primer lloc, que les Corts Valencianes condemnen els posats amb símbols i banderes feixistes protagonitzats per dirigents i càrrecs públics del Partit Popular de la Comunitat Valenciana.

I en segon lloc, que exigisquen a eixe partit que demane l'acta als regidors que han fet eixe tipus de gestos i que sancione tots els militants que els han protagonitzat.

Per tant, per al seu compliment, aquesta resolució, en cas de ser aprovada, es traslladaria al president de La Generalitat, que al mateix temps és el president del Partit Popular de la Comunitat Valenciana, del qual nosaltres reivindiquem fermesa contra aquest tipus de simbologia, i també al president de la comissió de drets i garanties del Partit Popular, que és la que suposadament hauria de tramitar expedients que haurien d'acabar en sancions.

No coneguem cap sanció més enllà de l'exemple del militant de Paterna expulsat per doble, o triple, o quàdruple -ens dóna igual- militància, no pels gestos feixistes que va protagonitzar.

No tenim massa esperances, sincerament. És trist, però no tenim massa esperances que el Partit Popular aprove aquesta proposta de resolució, perquè el Partit Popular s'ha significat moltíssimes vegades per negar-se a condemnar el franquisme, per quan ho ha fet, fer-ho amb la boca molt xicoteta, per vetar tot tipus de propostes de reivindicació de la memòria històrica des de sempre. Recentment, es va vetar una moció d'Esquerra Unida de condemna del franquisme i de recolzament i adhesió a la querella argentina que pretén jutjar els delictes de genocidi i atemptat contra la humanitat que es van produir en aquell règim.

Segurament perquè els pares fundadors del Partit Popular, abans Alianza Popular, però és el mateix partit, eren precisament ministres de la dictadura franquista. A més a més, ministres de la dictadura franquista, responsables directes de la repressió política, responsables directes de la vulneració flagrant dels drets humans. I tal vegades perquè vostés complixen, en este cas sí, aquell manament que en castellà diu: «Honrarás a tu padre y a tu madre. » Mare, em sembla que no tenen cap, però pares uns quants, i el més destacat Manuel Fraga Iribarne.

Segurament per això, el Partit Popular presenta una esmena intentant desviar l'atenció de la proposta de resolució d'Esquerra Unida, que òbviament nosaltres no anem a acceptar perquè entenem que cal fermesa, que cal coherència entre el discurs i la pràctica de defensa de la democràcia.

Gràcies.

El senyor president:

Moltes gràcies, senyor Blanco.

Bé, conforme dia el senyor Blanco, a esta iniciativa s'ha presentat una esmena per part del Grup Parlamentari Popular, registre d'entrada 71. 608. Per a la seua defensa té la paraula l'il·lustre diputat senyor Eduardo Ovejero.

El senyor Ovejero Adelantado:

De ahí que solicitamos que estas Corts expresen su rechazo a todas las actitudes que no respeten lo consagrado en la Constitución y de ahí que presentemos esta enmienda, que usted ya me anuncia que no va a aceptar, pero que creo que ahora lo ratificarán.

El senyor president:

Moltes gràcies, senyor Ovejero.

Torn d'acceptació o no d'esmena. Senyor Blanco, té la paraula.

El senyor Blanco Giner:

Senyor Ovejero, ¿un minut i mig? Tenia vosté deu minuts i empra un minut i mig per a defensar la seua defensa. No volen parlar-ne, ¿eh? , no volen parlar-ne d'açò. (Veus) No els interessa que quede en evidència el seu rebuig a condemnar l'exaltació de símbols feixistes, perquè vostés entenc que van a votar en contra de la nostra proposició no de llei.

Per tant, vostés no van a voler condemnar eixe tipus de gestos. Diu vosté que els han condemnat. ¿On els han condemnat? ¿Quan els han condemnat? ¿Qui els ha condemnat? Com té un torn de rèplica, m'ho explica. ¿On està la resolució del Partit Popular condemnant este tipus de gestos? I sobretot, ¿on està la sanció als militants i dirigents que s'han fet?

Perquè, clar, quan un condemna gestos que li semblen absolutament intolerables en una democràcia, i vosté ha fet un discurset que estava molt bé: «Eixos gestos no representen a una organització de 7. 000 membres». No sé si són els 7. 000 membres que paguen la quota o no paguen la quota alguns, no sé si estos 7, 8, 10 que han fet salutacions feixistes són dels que paguen la quota o no, jo no vaig a discutir el seu cens. Però jo vull dir: si vostés condemnen aquests gestos, diga'm quan, com i qui ha fet eixa condemna. Si no és capaç de dir-me eixes dades és que no hi ha hagut cap condemna.

I en segon lloc, ¿on està la sanció, a qui s'ha sancionat i amb quina sanció? Perquè li recorde que hi ha quatre o cinc dirigents -estic parlant de dirigents, ¿eh? , no de militants de base- del seu partit que han fet gestos absolutament injustificables. ¿Posar amb una bandera nazi mereix una sanció en el Partit Popular? , pregunte. ¿Quina és la sanció que se li ha posat a Jorge Roca per posar amb una bandera nazi? , pregunte. ¿Fer la salutació feixista mereix una sanció dins el Partit Popular? ¿On està la sanció que se'ls ha posat als dos dirigents que han fet la salutació feixista? , ¿on està? ¿Exhibir la bandera franquista de la dictadura mereix una sanció dins del Partit Popular? Pregunte. ¿On està la sanció als dirigents del Partit Popular i de Nuevas Generaciones que han exhibit la bandera franquista? ¡Coherència! . ¡Coherència! , entre els discurs i la pràctica.

I després l'intent de desviar l'atenció, perquè, clar, la seua esmena. , podria ser una proposta a debatre, però no té res a vore, ¡res a vore! , amb la nostra proposició. Nosaltres parlem de símbols feixistes, no estem parlant de si són constitucionals o no són constitucionals, estem parlant de que siguen feixistes. ¿Vosté no diferencia entre una cosa que és constitucional. ? La Constitució, és una norma, una norma que partix d'una convenció, d'un acord polític que es fa en un moment determinat i aprova una constitució. Hi han coses que estan en eixa constitució, coses que no estan eixa constitució i coses que són contràries a eixa constitució. Fins i tot, no és el mateix ser anticonstitucional que no estar en la constitució.

Com vosté tanca este torne de rèplica, i sé que solen recórrer a un símbol que és la bandera republicana, la bandera que representa la lluita per la democràcia i per la llibertat en este país contra el feixisme, ací tinc una sentència del Tribunal Superior de Justícia de la Comunitat de Madrid on el que fa és estimar una demanda en protecció jurisdiccional dels drets fonamentals de la persona que va presentar Izquierda Unida contra una resolució de l'Ajuntament de Torrelodones que impedia l'exhibició de l'ensenya republicana. I la justícia diu que eixa resolució és contrària a l'ordenament jurídic, perquè vulnera els drets fonamentals previstos en els articles 16. 1 i 20. 1. a de la Constitució espanyola.

Per tant, si vosté, com el senyor Rafael Maluenda, pretén comparar els símbols nazis i feixistes amb l'ensenya republicana, s'equivoca no sols des d'un punt de vista democràtic, sinó des d'un punt de vista legal, perquè la justícia ho ha dit, la Constitució ens empara per a fer exhibició de la bandera republicana.

Si vosté el que està diguent és que vol condemnar a tots aquells que es manifesten en contra del que diu exactament ara la Constitució i l'Estatut d'autonomia, està constrenyent molt la llibertat d'expressió i de proposta política de tots els espanyols, per exemple, del senyor Rafael Ferraro: «Un diputado del PP exige el cierre de la Academia Valenciana de la Lengua por catalanista. ». ¿Vostés el que volen és condemnar el senyor Rafael Ferraro, que atempta contra el que diu l'Estatut d'autonomia de la Comunitat Valenciana? . Supose que no, supose que no. El que volen és marejar per no reconéixer el seu passat franquista, que, de vegades, fins i tot sembla present, donat que no estan dispostos a condemnar-lo.

El senyor president:

Moltes gràcies.

Torn de rèplica, senyor Ovejero.

El senyor Ovejero Adelantado:

Reitero, no es justo atacar a toda una organización de más de siete mil miembros por unos hechos aislados respecto de los cuales ya ha pedido públicamente disculpas y condenado, tanto que ustedes (ininte l·ligible) . a veces a lo publicado en prensa, a la hemeroteca, le rogaría que aquí, en este caso, también lo hiciera.

Pero, miren, señorías, el verdadero objetivo de su proposición, con su interpretación malintencionada de los incidentes, es dañar, desacreditar y contaminar injustamente la imagen del Partido Popular, contribuyendo, creen, con ello, a su desgaste político. Esa es la pura realidad. Sinceramente, creo que esta institución no está para eso. Reflexionen, igual como critican estos hechos, también deberían criticar cuando algún miembro de su grupo, lo vemos asiduamente, muestra símbolos improcedentes en alguna que otra prenda de ropa e incluso expresa verbalmente sus opiniones rayando la inconstitucionalidad en estas Corts, en la sede de todos los valencianos. (Veus)

El senyor president:

Moltes gràcies, senyor Ovejero. (Veus)

Per a fixar posició, la il·lustre diputada senyora Mireia Mollà té la paraula.

La senyora Mollà Herrera:

Gràcies, senyor president.

El Grup Parlamentari Compromís va a votar a favor d'aquesta proposició no de llei i, a més, jo. , m'han quedat molts dubtes, ¿no? , perquè se diu que en Noves Generacions no tenen cabuda valors diferents a la llibertat i la democràcia, i, clar, la meua primera. , la meua primera incògnita és si això només que és l'organització juvenil, si en el Partit Popular de la Comunitat Valenciana sí que caben valors diferents a la llibertat i la democràcia.

Ho vinc a dir perquè avui jo crec que toca també recordar com en octubre del 2009, davant d'una crisi del Partit Popular per la imputació de Ricardo Costa en el cas Gürtel es va nomenar secretari general del Partit Popular de la Comunitat Valenciana César Augusto Asencio, que era diputat de les Corts Valencianes i alcalde de Crevillent, actualment continua sent alcalde de Crevillent i és vicepresident de la Diputació d'Alacant, que va descriure l'holocaust nazi com el major frau de la història. (Veus) Literalment. Va titllar de mite l'extermini de sis milions de jueus durant la Segona Guerra Mundial, va assegurar que, segons un estudi detallat, els jueus havien orquestrat una propaganda a escala mundial recolzada per innombrables fotos i documents truncats per fer creure a la humanitat que l'holocaust havia existit, el desprestigi del nacionalsocialisme era, en primer lloc; l'objectiu de l'ofensiva propagandística dels jueus, que durant tota la seua vida s'han dedicat a viure a costa dels altres, amb la usura com a element productiu.

Clar, si això ho diu el que era diputat de Les Corts, alcalde de Crevillent, actualment vicepresident de la Diputació d'Alacant i que vostés el feren secretari general del Partit Popular de la Comunitat Valenciana, que després de la publicació d'este article vostés ni van obrir cap tipus d'expedients sancionador ni van condemnar les paraules de César Augusto Asencio. ¿Sap com li van dir? , que era una «chiquillada», que tenia dèsset anys, ¿sap? , els dèsset anys del moment, quan alguns estaven corrent davant de la policia, perquè, efectivament, els estaven perseguint per demanar democràcia, ¿eh? Quan este senyor tenia dèsset anys, hi havia gent que corria davant de la policia, ¿eh? , que la tancaven, que li feien, efectivament, interrogatoris i, moltes vegades, amb força i violència, per demanar. , per demanar democràcia i un marc constitucional al qual vostés ara apel·len.

I este senyor es dedicava a fer este tipus de declaracions, publicades en mitjans de comunicació. . , el major diari. , amb major tirada de tota la província d'Alacant, i el feren secretari general del Partit Popular de la Comunitat Valenciana, i mai hi va haver ningun tipus de condemna ni censura a. , reprovació, a les paraules del que va ser el vostre cap com a partit. I, per tant, ¿què volen que facen els de Noves Generacions tenint estes persones i estos dirigents com a emblema i com a mostra del que és ser del Partit Popular i els valors que tenen els dirigents del Partit Popular? Dir que el major frau de la història va ser l'holocaust nazi és per a que, el qui ho diu. , se li caiga la llengua a trossos, aixina de clar. I vostés mai van reprovar eixa actitud i eixes declaracions.

Clar, «fill de pato, patet», se diu en el meu poble. Efectivament, fil de pato polític, patet polític. I aquí tenen vostés una relació de dirigents. , de dirigents i responsables públics, i responsables, i també responsables, públics del Partit Popular, ¿eh? , en administracions públiques com ajuntaments, que estan fent apologia del nazisme i del franquisme, i vostés vénen a dir ara que. , (veus) que, bé, «puede ser que lleguemos a la expulsión, si se lo merecen». (Veus)

El senyor president:

Senyora Mollà, pot continuar.

La senyora Mollà Herrera:

Gràcies, senyor president. (Veus)

«Si se lo merecen», «si se lo merecen», (veus) i ho nyiga.

El senyor president:

Senyories, per favor.

La senyora Mollà Herrera:

Ho nyiguen vostés, a més, amb «símbolos improcedentes» que alguns diputats i diputades exhibim en les Corts Valencianes. Ja m'haguera agradat que vosté li posara noms. , o almenys ens il·lustrara sobre eixos símbols improcedents. Ho dic perquè. , perquè jo crec que el senyor Blanco ha intentar temptar-lo a vosté per a que de veritat diguen el que senten, i és públicament dir que per a vostés és igual una bandera republicana que una bandera nazi o franquista. ¿Per què no ho diuen? Atrevixquen-se vostés a dir-ho. ¿Símbols improcedents? . ¿Símbols improcedents?

¿Vostés volen comparar una bandera nazi, un salut feixista, una bandera franquista, amb el puny? (Veus) Sí, ¿amb el puny? (Veus) ¿I amb la bandera republicana?

El senyor president:

La senyora Mollà Herrera:

¡No, no! , el que tenia d'haver fet és haver-lo deixat registrat, quan ha parlat vosté de «símbolos improcedentes», no s'haguera mossegat vosté la llengua, haguera deixat això registrat en el Diari de Sessions, com en el seu dia va deixar registrat en el diari Informació César Augusto Asencio.

Efectivament, avui vostés votaran en contra, nosaltres votarem a favor, els membres de l'oposició. A mi quasi que més me preocupa que estes persones que estan aquí relatades, vosté mateix, persones com l'alcalde de Crevillent, quedaran registrades en la història dels grans valors que tenen vostés, quedaran registrats en la història, la gent els posarà, efectivament, en el seu lloc, perquè el que no toleren les persones, el que no toleren en ningun moment, és que vostés, davant de barbàries, crims, genocidis, vinguen a mirar.

El senyor president:

Pregue finalitze.

La senyora Mollà Herrera:

. cap a altre costat i no tindre una contundència per a que, efectivament, entre tots contribuïm que estes coses mai, mai, mai tornen a passar. Mirant.

El senyor president:

Moltes gràcies, senyora. Mollà.

La senyora Mollà Herrera:

. cap a altre costat vostés contribuïxen que açò, en algun moment de la història, es torne a repetir.

Res més.

El senyor president:

Moltes gràcies.

Per a fixar la posició del Grup Parlamentari Socialista, la il·lustre diputada senyora Clara Tirado té la paraula.

La senyora Tirado Museros:

Sí, gràcies, senyor president.

Miren, senyors del Partit Popular, jo crec que amb la presentació d'aquesta iniciativa d'Esquerra Unida és inevitable fer-se una pregunta: ¿em poden explicar les seues senyories del Partit Popular per què els seus fills polítics, els seus cadells, les Nuevas Generaciones del seu partit democràtic, troben a faltar aquell vell sistema totalitari? ¿Em poden explicar per què els seus joves senten nostàlgia i enyorança per aquell sistema dictatorial i repressiu? ¿Em poden explicar quina és la raó per la qual els seus joves idolatren i emulen símbols falangistes, per què saluden «con el brazo en alto» i es senten orgullosos per fer-ho i exhibir-ho, mentre posen per a fer-se una foto?

I no es tracta de militants de base, ja s'ha comentat, es tractat de dirigents polítics de noves generacions del Partit Popular, es tracta de càrrecs públics.

Miren, jo podria. , podria entendre certa nostàlgia si, des que començà la democràcia, aquestes criatures només hagueren conegut governs d'esquerra i polítiques d'esquerra, però en aquesta comunitat porta quasi vint anys governant la dreta amb majoria i de manera absoluta. Vostés, senyories del Partit Popular, controlen i decidixen les polítiques que patim els valencians amb l'arrogància pròpia d'altres règims. A més, a dia de hui, controlen vostés també, amb majoria absoluta, les corts espanyoles i el senat. ¿Em poden explicar, doncs, què és el que volen els seus cadells que no tenen? , ¿quina és la llei, quin és el privilegi, quin és el dret que enyoren que no tenen o que vostés no s'atrevixen a legislar? ¿Potser no han aplicat vostés i han desenvolupat, amb el confort polític que dóna la democràcia, lleis absolutament antisocials? És que vostés no subvencionen les escoles concertades que segreguen per sexes, imposant així el seu credo religiós als principis bàsics d'igualtat? És que vostés no són els del recurs d'inconstitucionalitat dels matrimonis de persones del mateix sexe? És que vostés no són els de la nova llei de seguridad ciudadana, que revertix drets fonamentals de la nostra Constitució, com el dret a la vaga, com si d'una llei de vagos y maleantes es tractés emulant altres èpoques? És que vostés no són els qui estan permanentment destruint drets nuclears de la nostra Constitució? És que vostés no són els qui tornen a criminalitzar les dones que decidixen lliurement ser o no ser mares? Potser no són vostés els dels fullets i pamflets racistes que repartixen en no poques de les seues alcaldies?

Si vostés ja són tot això, ¿què els falta a la seua canalla? Què es el que troben a faltar els militants de la seua guarderia? Quin són els valors que vostés inculquen als joves del seu partit? Quines promeses els fan? Cap on duen les estratègies que compartixen amb ells? Quina formació els donen a les seues seus, al seus seminaris, als seus congressos?

Finalment, l'exaltació d'una dictadura violenta….

El senyor president:

Per favor, senyories, guarden silenci.

La senyora Tirado Museros:

…i antidemocràtica és un desvario o és un lapsus? Què és el que els irrita a vostés, senyors del Partit Popular? La irresponsable ignorància de qui ho pensa o la incòmoda ingenuïtat de qui ho diu i a més ho pensa al Facebook? Perquè això els deixaria nuets davant la nostra sospita. I és que a vostés el que en realitat els preocupa no és la incultura o la ignorància de qui fa apologia de la maldat o de la perversió d'un sistema antidemocràtic sinó la imprudència de qui no se calla i ho manifesta com el que «se jodan», d'Andrea Fabra, referint-se als aturats. Exactament la mateixa.

Llavors, tornem a la pregunta: senyors del Partit Popular, com és possible que vivint sota els governs democràtics del partit més conservador, autoritari i corrupte de la història recent d'aquest país, aquestos fanàtics encara tinguen espai per a la nostàlgia? Doncs, mire, jo els ho diré. Perquè el que enyoren en realitat no és una ideologia, ni un projecte que compartixen amb vostés, el que la democràcia no els dóna i vostés més troben a faltar d'aquells temps de glorioses cruzadas és senzillament la impunitat.

Miren, que bonics aquells temps en què no hi havia Tribunal Constitucional que posara límit a la seua hemofòbia! Que bonics aquells temps en què ni matrimonio, ni unión, cap rapat en un cuartelillo! Que bonics aquells temps sense manifestacions molestes, eh? , sense parlaments que incordiaren i feren preguntes molestes! Que bonics aquells temps en què cap policia preguntava pels maletins que volaven a Suïssa! Que bonics aquells temps en què cap jutge els processava, ni cap fiscal els feia patir!

Miren, eixe és l'origen de la seua nostàlgia, precisament eixe. Així que donent-los de part nostra, de part dels socialistes valencians, un missatge als seus cachorros en forma de vot a favor a aquesta PNL, per a que ho pengen en el seu mur de Facebook…

El senyor president:

Pregue finalitze.

La senyora Tirado Museros:

…junt a la foto de Millán Astray. Perquè no, senyories del Partit Popular, eixos temps no tornaran.

El senyor president:

Moltes gràcies, senyora Tirado.

Finalitzat el debat, senyories, passem a votar la iniciativa que ha defensat el Grup Parlamentari d'Esquerra Unida, el senyor Blanco.

Vots a favor de la iniciativa? Gràcies. Vots en contra? Gràcies. 7 vots a favor i 8 en contra. Queda rebutjada.

Proposició no de llei sobre l'adopció de les mesures normatives oportunes per a acabar amb el mal ús que es fa de la bandera de la Comunitat Valenciana, presentada pel Grup Parlamentari Socialista (RE número 64. 327, BOC número 194)

El senyor president:

Passem al quint punt, en principi, presa en consideració de la Proposició no de llei sobre l'adopció de les mesures normatives oportunes per acabar amb el mal ús que es fa de la bandera de la Comunitat Valenciana, presentada pel Grup Parlamentari Socialista.

Per a la seua defensa, té la paraula l'il·lustre diputat senyor Rafael Rubio.

El senyor Rubio Martínez:

El senyor president:

Senyories, per favor, guarden silenci.

El senyor Rubio Martínez:

El senyor president:

Moltes gràcies, senyor Rubio.

Senyor Blanco.

El senyor Blanco Giner:

Bé, senzillament anuncie l'abstenció del Grup d'Esquerra Unida i la intenció de no participar en un debat absurd sobre una proposta que sembla una autèntica xorrada.

El senyor president:

Moltes gràcies, senyor Blanco.

Senyora Mollà.

Senyories, per favor, guarden silenci.

La senyora Mollà Herrera:

Nosaltres també anem a abstindre-mos en una cosa que jo crec que queda palés escoltant al senyor Rubio i és com que açò és una contestació a les propostes que està portant ací ridícules, etcètera, el Partit Popular. I, clar, dius, bé, fins a quin punt hem de baixar al nivell de debat que vol generar el Partit Popular, una agenda política marcada amb polèmiques que no són tant, ni pròpies, ni que efectivament resolguen els problemes de la ciutadania? I, clar, jo, sincerament, bé, s'adopten mesures normatives per acabar amb el mal ús de la bandera i, bé, ni me ve bé, ni me ve mal, me sembla del tot indiferent.

Per tant, anem a abstindre-mos i no anem a donar més joc a debats que és que em semblen ja ridículs per totes les parts.

Res més.

El senyor president:

Moltes gràcies, senyora Mollà.

Senyor Ovejero.

El senyor Ovejero Adelantado:

Ahora bien, si lo que su señoría solicita a través de esta iniciativa es que tan solo nuestra señera, la que determina en su punto primero del artículo cuarto del Estatut de Autonomía, y es bueno recordarlo para algunos, que dice literalmente: «La bandera de la Comunitat Valenciana es la tradicional señera, compuesta por cuatro barras rojas sobre fondo amarillo, coronada sobre franja azul junto al asta -cierro comillas». Por lo tanto, si es así, se exponga -reitero (inintel·ligible) . - sólo en edificios o actos oficiales. Pues, para eso, el Grupo Popular no está de acuerdo.

El senyor president:

Moltes gràcies, senyor Ovejero.

Per a rèplica, senyor Rubio.

El senyor Rubio Martínez:

A ustedes se les llena la boca con estas cuestiones de la simbología, también con las cuestiones identitarias. Y, a la hora de la verdad, cuando hay que bajar al terreno de los hechos y concretar, usted dice: «¡Hombre! , el artículo 13 de la actual legislación establece dónde no se puede usar. » Es verdad, establece dónde no se puede usar; pero tampoco dice dónde…, aunque usted pueda decir: «A sensu contrario, se podrá decir dónde se pueda utilizar. »

Yo, de verdad, no pensaba que ésta la iban a rechazar, ¡fíjese! Soy ingenuo porque pensaba que…, bueno, que estas cuestiones que a ustedes les gustan tanto…, pues, bueno, vamos a darles una alegría en este momento de situación en la que se encuentran. Pero ni hasta eso, ni hasta eso están ustedes dispuestos a entrar ni siquiera a valorar que la Generalitat valenciana pueda establecer una serie de medidas, de corte reglamentario -no hace falta que sea legislativo, sino meramente reglamentario-, para decir dónde puedan estar o no pueda estar la enseña de todos los valencianos de la comunidad.

El senyor president:

Gràcies a vosté, senyor Rubio. (Veus)

Senyor Ovejero.

El senyor Ovejero Adelantado:

El senyor president:

El senyor Ovejero Adelantado:

El senyor president:

Moltes gràcies, senyor Ovejero.

Senyories, finalitzat el debat, passem a votar la proposició no de llei que ha defensat el senyor Rubio. Vots a favor? (Veus) Vots a favor? (Rialles. Se sent una veu que diu: «Perdó, és la inèrcia. Au, va, que estic. ») Gràcies. Vots en contra? Gràcies. Abstencions? Gràcies. 2 abstencions; (veus) 5 vots a favor -he contado, he contado, he contado-. (Veus. Se sent una veu que diu: «Si tinc un peu ahí i un ací, és abstenció? ») Senyories, 2 abstencions, 5 vots a favor i 8 en contra. Queda rebutjada la iniciativa defensada pel senyor Rubio.

Senyories, suspenem la sessió fins la una.

(Se suspén la reunió a les 12 hores i 16 minuts)

(Es reprén la reunió a les 13 hores i 5 minuts)

El senyor president:

Es reprén la sessió.

Compareixença del vicepresident del Consell i conseller de Presidència i Agricultura, Pesca, Alimentació i Aigua, que fa el conseller de Governació i Justícia, senyor Serafín Castellano Gómez, per a explicar la sol·licitud del Consell d'ajornament del debat de la reforma de la disposició addicional primera de l'Estatut d'autonomia al Congrés dels Diputats, sol·licitada pel Grup Parlamentari Esquerra Unida (RE número 64. 405)

El senyor president:

Donem la benvinguda al conseller de Governació i Justícia que, com saben les seues senyories, perquè tenen un escrit en la carpeta, encara que esta presidència considera que no feia falta, donat que el govern respon de forma solidària davant de Les Corts, però no obstant s'ha tingut l'atenció d'enviar un escrit del 18 d'octubre, en què diu que la compareixença registre d'entrada 64. 405 serà substanciada pel conseller de Governació i Justícia. Per tant, donem la benvinguda i li donem la paraula per a iniciar la substanciació d'esta compareixença.

Té la paraula, senyor conseller.

El senyor conseller de Governació i Justícia:

Molt bon dia. Gràcies, senyor president.

Senyories, comparec davant d'esta comissió, a petició del Grup Parlamentari d'Esquerra Unida, per a explicar la sol·licitud d'ajornament del debat de la reforma de la disposició addicional primera de l'Estatut d'autonomia en el Congrés dels Diputats.

Les seues senyories em permetran que comence fent una breu referència als antecedents d'esta qüestió. Com coneixen, el dia 9 de març de 2011 el Ple de Les Corts va debatre un dictamen de la Comissió de Desenrotllament de l'Estatut d'Autonomia de la Comunitat Valenciana de Les Corts sobre el projecte de Proposició de llei orgànica de la reforma de la disposició addicional primera de l'Estatut d'autonomia de la Comunitat Valenciana, un projecte que havia segut aprovat pel Consell en la seua reunió del dia 23 de desembre de 2010. El referit debat i votació va donar lloc a la Resolució 496/VII del ple de Les Corts. A continuació, el text va ser presentat per mitjà d'una proposició de llei de Les Corts en el Congrés dels Diputats, i així, en data 29 de març de 2011, la Mesa del Congrés va acordar qualificar la iniciativa presentada com a proposta de reforma d'estatut d'autonomia, admetre-la a tràmit, traslladar-la al govern i publicar-la en el Bolletí Oficial de les Corts Generals, publicació que es va produir el dia 1 d'abril.

Al finalitzar la novena legislatura, i començar la dècima legislatura en el Congrés dels Diputats, després de les eleccions generals, la proposta de reforma va ser objecte de tramitació i publicació novament en el Bolletí Oficial de les Corts Generals, el 28 de desembre de 2011.

La proposta de reforma de la disposició addicional primera de l'Estatut és una iniciativa legislativa coherent amb l'acció política que du a terme el Consell en defensa dels interessos de la comunitat. A més, va estar avalada per dos comités d'experts, la Comissió d'Estudi per a l'Anàlisi de la Sentència del Tribunal Constitucional sobre l'Estatut de Catalunya, i la Comissió d'Experts en Matèria de Finançament Autonòmic. No cal que m'estenga amb detall en les raons que van impulsar esta iniciativa, perquè ja les vaig explicar davant el ple de Les Corts en la presentació d'esta, i són de sobra conegudes i crec que també àmpliament compartides. Tan sols voldria recordar que el Tribunal Constitucional va avalar la constitucionalitat de la disposició addicional tercera de l'Estatut d'autonomia de Catalunya, que és la que establix la clàusula sobre la inversió de l'estat a Catalunya. No hi ha dubte, per tant, que allò que el Tribunal Constitucional ha declarat que és constitucional per a Catalunya també ha de ser-ho per a la Comunitat Valenciana, perquè no poden establir-se beneficis, ni privilegis per a una sola comunitat autònoma.

Senyories, per explicar i valorar els motius de la sol·licitud d'ajornament del debat d'esta iniciativa de reforma de l'Estatut, resultaria necessari recordar un fet de rellevància ocorregut més recentment. Com saben, amb motiu de la celebració del debat de política general, de setembre de l'any 2012 en Les Corts, el president de La Generalitat va proposar que en la pròxima legislatura el nombre màxim de diputats siga de 79, és a dir, vint menys que en l'actualitat. L'actual situació econòmica exigix dels poders públics la necessitat de realitzar accions encaminades a generar austeritat i fer un ús racional dels recursos públics.

Si els ciutadans han donat exemple a l'hora de fer sacrificis, com a conseqüència de la crisi econòmica, és del tot raonable que els polítics i les institucions siguen també exemplars, amb mesures d'ajust i reducció de la despesa pública. Per a portar endavant esta proposta, és necessari modificar determinats preceptes de l'Estatut d'autonomia de la Comunitat Valenciana que regulen el nombre de diputats de Les Corts. Per tant, el primer punt de la reforma consistix en modificar l'article 23. 1, per tal de fixar el nombre de diputats en 79, que actualment està fixat en nombre no inferior a 99.

Per altra banda, esta proposta comporta necessàriament la modificació de l'article 24 de l'Estatut, per mitjà del qual es fixa en 20 el nombre mínim inicial de diputats i diputades per cada circumscripció. La important reducció d'escons proposada, aixina com la necessària protecció que el mateix text estatutari realitza sobre la desproporció màxima que poden tindre les diverses poblacions, entre la seua població i el nombre de diputats en cada una d'elles, aconsella establir un nou mínim inicial, fixant-lo en 15 per circumscripció. Per portar endavant esta proposta, el passat dia 26 de juliol de 2013 el Ple del Consell va acordar donar la conformitat a l'avantprojecte de llei per a la reforma dels articles 23 i 24 de l'Estatut d'autonomia, demanant-se els dictàmens del Consell Jurídic Consultiu i del Comité Econòmic i Social. I, finalment, el passat dia 22 de novembre, el Ple del Consell va aprovar este avantprojecte per a la seua remissió com a projecte de proposició de llei orgànica a Les Corts.

Com és sabut, les dos reformes de l'Estatut d'autonomia a què he fet referència han de seguir el procediment especial establit en el títol 10 de l'Estatut i titulat «Reforma de l'Estatut», en el qual s'establixen tant les competències per a la iniciativa de la seua reforma, com els tràmits i majories parlamentàries necessàries per a la seua aprovació, procediment que haurà de finalitzar amb la celebració d'un referèndum de ratificació dels electors en un termini de sis mesos des de la votació final en les Corts Generals.

Senyories, el passat mes de setembre el Consell va tindre coneiximent de la fixació del debat de totalitat de la proposta de reforma de la disposició addicional primera de l'Estatut en l'ordre del dia del Congrés dels Diputats del dia 10 de desembre. Immediatament, el Consell va sol·licitar a Les Corts que es dirigira al Congrés demanant l'ajornament d'eixe punt de l'ordre del dia, i aixina es va fer després d'acordar-ho la Junta de Síndics. Cal subratllar que estem parlant de l'ajornament d'un debat, no de la retirada d'una iniciativa. Els motius d'esta sol·licitud, absolutament raonables i coherents, han segut explicats reiteradament. No obstant això, em detindré novament en ells.

En primer lloc, estem davant de dos reformes de l'Estatut d'autonomia, per la qual cosa té tot el sentit que es debaten conjuntament en el Congrés dels Diputats i seguixquen una mateixa tramitació, al ser dos iniciatives de la mateixa naturalesa. Per cert, este és un criteri que este conseller ja va manifestar el passat mes d'abril i, per tant, no és res nou.

En segon lloc, com ja he assenyalat, les dos reformes requerixen la convocatòria d'un referèndum de ratificació per part dels ciutadans de la Comunitat Valenciana. Seria absurd, jurídicament i procedimentalment, que en un breu termini de temps tinguera lloc la convocatòria de dos referèndums, cosa que no seria comprensible per a la ciutadania.

En tercer lloc, deixant de banda ja les raons d'economia processal i de pura lògica referides al procediment, no poden obviar-se els elevats costos en què incorreria La Generalitat en la convocatòria de dos referèndums, podent-se'n convocar només u. He de subratllar que estos costos són finançats pels valencians i crec que això és un tema molt important a tindre en compte. Si precisament la iniciativa de reforma per a disminuir el nombre de diputats es basa en raons d'exemplaritat, racionalitat i austeritat en l'ús de recursos públics -per cert, unes qüestions demandades àmpliament i compartides pels ciutadans-, seria insòlit i incomprensible incórrer en una despesa desorbitada per a aprovar estes iniciatives, un gasto que no ens podem permetre.

Senyories, és possible una sola tramitació, i és possible un sol referèndum, és possible, i a més és desitjable. Açò entén el Consell que és el raonable, és l'oportú, és l'adequat a les actuals circumstàncies i el que indica el sentit comú. I, el més important, és també una cosa que la ciutadania mos demana.

Moltes gràcies.

El senyor president:

Moltes gràcies a vosté, honorable senyor conseller.

L'il·lustre diputat senyor Ignacio Blanco, del Grup Parlamentari Esquerra Unida, és el primer en intervindre, donat que, a més, és el sol·licitant de la iniciativa. Té la paraula el senyor Blanco.

El senyor Blanco Giner:

Bon dia, senyor Castellano.

No sé molt bé per què ha vingut vosté, a sol·licitud pròpia, quan jo demanava la compareixença del vicepresident i conseller de Presidència, José Ciscar. A més, la demanava per a donar explicacions d'una decisió que no sé qui va prendre, però que va executar ell. Ací tinc jo la comunicació, amb registre d'entrada 64. 196, de les Corts Valencianes, del 9 de setembre, on es demana que les Corts Valencianes s'adrecen al Congrés demanant l'ajornament d'eixe punt de l'ordre del dia, de la presa en consideració de la reforma de l'Estatut d'autonomia de la Comunitat Valenciana. I -crec que encara sé llegir- diu: «El vicepresidente -és que està en castellà, eh? - del Consell i conseller de Presidencia y Agricultura, Pesca, Alimentación y Agua, José Ciscar Bolufer. » Hi ha una firma, que deu ser la de José Ciscar Bolufer. Jo demanava la compareixença de José Ciscar Bolufer, al qual és quasi impossible fer-li preguntes o interpel·lacions. No sé si sap vosté que des del 12 de juny no ve a cap sessió de control del Consell. Són ja sis mesos sense que el senyor José Ciscar Bolufer responga a una sola pregunta o una sola interpel·lació. En comissió tampoc ho fa. Sempre hi ha una petició de compareixença de la senyora secretària autonòmica del que siga, no? De Presidència, de Comunicació, del que siga.

El senyor Ciscar Bolufer és el que hauria d'explicar-nos qui va prendre la decisió de sol·licitar a Les Corts que demanara l'ajornament d'eixe punt. I si eixa sol·licitud és legal, o no. Perquè nosaltres dubtem de la seua legalitat.

Quan dic que hauria d'explicar-nos qui va prendre, és perquè en este escrit diu: «El Consell sol·licita a les Corts Valencianes. » En principi, u pensaria que és el Consell qui pren eixa decisió. Però resulta que este escrit és del 9 de setembre, dilluns, i ens costa que eixe dia no va haver-hi cap reunió del Consell, i sabem que en les reunions anteriors no es va anunciar, ni de bon tros, una decisió d'este tipus. És més, és conegut per tots i notori que el Partit Popular va estar intentant fins a l'últim moment que este debat sí que es produïra. Eixe cap de setmana tenien vostés l'Escola d'Estiu del Partit Popular de la Comunitat Valenciana a Gandia, i està en l'hemeroteca, està en tots els mitjans l'intent desesperat seu, del senyor Fabra, el senyor Ciscar, de parlar amb dirigents estatals del Partit Popular, perquè s'avingueren a recolzar per a l'Estatut d'autonomia de la Comunitat Valenciana el mateix que sí que havien recolzat per a l'estatut d'autonomia d'Andalusia. Perquè és una clàusula idèntica. El senyor Mariano Rajoy sí que va recolzar esta clàusula de blindatge de les inversions territorialitzades de l'estat en la comunitat autònoma andalusa. Sembla que el Partit Popular de Andalusia sí que té pes polític dins del PP, sí que ha rebut el recolzament de Mariano Rajoy, i vostés no. El Partit Popular de la Comunitat Valenciana no té pes polític dins del PP, vostés no reben el recolzament de Mariano Rajoy, però ho intentaren -i ahí estan les fotografies, estan les cròniques-, durant tot el cap de setmana intentaren que el Partit Popular s'avinguera a recolzar eixa proposta. Fins i tot fixaren una data i una hora límit, que eren les dotze del migdia del dimarts.

Però, quan s'adonaren que no anaven a tindre èxit, que al Partit Popular li la bufa la Comunitat Valenciana i el que diga el Partit Popular de la Comunitat Valenciana, pensaren que procedimentalment seria molt difícil justificar la retirada, i que tampoc volien exposar-se a fer -de nou- el ridícul que va patir el senyor David Serra, quan va defensar en representació de Les Corts una proposició de llei aprovada amb els vots del Partit Popular ací per a modificar la llei de l'esport, que va ser votada en contra per tots els diputats del Partit Popular, incloent-hi els diputats valencians del Partit Popular en el Congrés. Eixe ridícul sideral s'havia produït respecte a una proposició de llei, si volen vostés, menor. Però fer el mateix ridícul amb una proposició de llei de reforma de l'Estatut d'autonomia, que vostés, en l'època del senyor Camps, del senyor Camps, van vendre com a fum, prometien que eixa clàusula blindaria les inversions. Nosaltres vam denunciar que això era fum, perquè hi havia clarament una sentència del Tribunal Constitucional que deia que això no tenia un valor vinculant sobre els pressupostos generals de l'estat. Ho denunciàrem, però vostés digueren que era la clàusula que contra Zapatero blindaria les inversions en el País Valencià. Després resulta que vostés no han segut capaços ni de defensar eixa proposició de llei en el Congrés dels Diputats i ara argumenten el mateix que nosaltres déiem. Que, total, eixa clàusula no tindria valor jurídic vinculant. I el valor polític del sainet que vam viure en estes Corts, forçant tot el procediment que establix el reglament de Les Corts? , tot el sentit comú democràtic, fent que una junta de síndics retire de l'ordre del dia una proposta que ha sigut aprovada pel ple, i, sobretot, falsificant la voluntat del Consell, «no n'hi haurà cap acta del Consell on es prenga la decisió de sol·licitar l'ajornament d'esta proposta i, per tant, la retirada del punt de l'ordre del dia del ple del Congrés del dia 10 de setembre». El senyor Ciscar mentix quan diu que «el Consell sol·licita».

Quan diu «para este Consell es razonable que la reforma de l'Estatut de la Comunitat Valenciana se debata conjuntamente con otra reforma» està mentint perquè és una opinió que segurament serà personal, que segurament la compartiran tots els membres del Consell perquè són del Partit Popular, que són els interessos del seu partit, però que el Consell no ha pres cap decisió al respecte de manera formal i legal.

No era la primera vegada que s'ajornava este debat, ¡era la tercera! , ¡la tercera vegada! que un projecte que vostés vengueren contra Zapatero era ajornat contra Mariano Rajoy. Tampoc era l'única vegada que es plantejava este problema en altres lleis, també amb la proposició de llei de la reforma de la LOFCA, de la Llei orgànica de finançament de les comunitats autònomes també van fer el mateix ridícul, ridícul darrere de ridícul. Ens vullgueren vendre fum i, ara, el fum està intoxicant-los, estan ofegant-se en el seu propi fum.

El senyor Ciscar no s'ha atrevit hui a vindre ací a explicar-nos per què presenta este escrit falsificant un acord del Consell i l'envien a vosté no sé molt bé per què, no sé molt bé per què, perquè vosté serà el responsable de l'avantprojecte, és un avantprojecte de reforma de l'Estatut per a vendre més fum, que és el de la reducció de diputats, que, a més, vosté sap que no va a eixir i que, per tant, mai podrà ser tramitat conjuntament perquè no n'hi ha voluntat per part dels grups de l'oposició de seguir-los el joc, i, per tant, eixe estalvi no és un estalvi, és una retirada vergonyosa amb la cua entre les cames.

I, insistisc, vostés han de dir si va haver-hi una reunió del Consell el dia 9 de setembre, desconeguda per a tots i a per a totes que prenguera esta decisió, i, si no, ha de dir vosté en quin Consell de data anterior es va prendre la decisió de demanar a Les Corts que sol·licitara l'ajornament. El paperot de Les Corts ja el coneguem, el paperot del senyor Cotino eixint-se'n de la reunió corrent per a enviar el fax a Madrid perquè resulta que la Junta de Portaveus del Congrés ja estava reunint-se i no havia arribat encara la sol·licitud, no deixant ni debatre als representants dels grups parlamentaris en la Junta de Síndics perquè tenia molta pressa. Eixe paperot ja el coneguem, però ací estem parlant del Consell perquè compareix vosté en nom del Consell. ¿En quina reunió del Consell es va prendre esta decisió?

No tenen vostés cap tipus de respecte per la legalitat, per la formalitat ni per l'essència de la democràcia. Ha quedat en evidència que han votat vostés huit vegades ja en el Congrés dels Diputats en contra d'exigir un millor finançament, ha quedat en evidència l'efecte bumerang de les seues iniciatives absolutament demagògiques i populistes en l'època del senyor Camps, que també era la seua, perquè vosté ha estat ací amb Zaplana, amb Camps i amb Fabra, i segurament els sobreviurà, i els valencians estan obrint els ulls i adonant-se'n. No diga vosté tantes vegades «compte amb el recolzament de la població» perquè no té cap base per a afirmar-ho.

Si no s'atrevixen ni a convocar eleccions anticipades davant la situació de desgovern és perquè saben que han perdut el favor del carrer.

El senyor president:

Moltes gràcies, senyor Blanco.

Senyora Mollà.

La senyora Mollà Herrera:

Gràcies, senyor president.

Senyor conseller, la veritat és que últimament este govern fa molta vergonya. Jo crec que vosté sent vergonya també del seu propi govern, jo crec que sí. A més, el que és evident és que ha sigut l'únic que ha volgut donar la cara, encara que siga per a trencar-se-la, mediàticament parlant, respecte a la decisió del tancament de Radiotelevisió Valenciana, l'únic membre del govern, i jo crec que perquè vosté se sentia en l'obligació d'alguna manera de justificar-se o llavar-se la consciència que feia quatre dies, abans de l'anunci del tancament de Radiotelevisió Valenciana, que vosté havia dit que si Radiotelevisió Valenciana no existira caldria inventar-la, ¿no? Jo crec que vosté mateix també és conscient del ridícul que estan fent com a govern, moltíssim.

I la veritat és que u pensaria o una pensaria que en el fons arribarà un moment que a vosté tota esta vergonya li farà retirar-se d'eixa primera línia política en el govern valencià, ¿no? , perquè quan a u li pesa tant la vergonya el més honest és anar-se'n, ¿no? Però, no, vosté, ¿com no? , aguanta, ¿no? , ha de tindre alguna capacitat (rient) d'enganxar-se bé a la cadira del govern, ¿no? , i ha passat per tres presidents i ara, doncs, en tots ells i en esta qüestió intenta argumentar el que és inexplicable, ¿no?

I diu que hem de començar fent un repàs i memòria sobre la vida útil -diguérem- d'esta reforma de l'Estatut. ¡Clar! , a mi em crida l'atenció que vosté en eixe repàs haja mencionat els diferents ajornaments que s'han produït en el debat de la reforma de l'Estatut en el Congrés dels Diputats. ¿Podria explicar-me açò? Una, m'agradaria que m'explicara l'oblit, ¿per què vosté en este repàs no ha explicat que per dos vegades anteriors ja s'havia ajornat aquesta reforma, este debat en el Congrés dels Diputats? I m'agradaria, també, saber les causes d'eixe ajornament, perquè vostés a l'últim ja s'han enganxat com a llepasses -ja dic- al tema de la reforma del nombre de diputats, la reducció, però és que eixa és l'última excusa, ¿i les anteriors? M'agradaria saber-les.

Després, n'hi ha cosa que a mi em crida l'atenció també, ¿no? , i són els seus arguments, molt contraris als arguments del conseller d'hisenda o de, fins i tot, el president de La Generalitat. Vosté avui ve ací a dir-nos que esta reforma respon a la coherència en l'acció política del govern de La Generalitat avalada per diferents estudis, comissions d'experts que, a més, en el Tribunal Constitucional que va avalar la clàusula que tenia l'Estatut català, efectivament, els dóna via lliure per a fer, plantejar esta reforma de l'Estatut valencià perquè el que no podem suportar és que n'hi haja beneficis i privilegis però, per un altre costat, vosté, el senyor Moragues i el president de La Generalitat estan parlant que esta clàusula no és vinculant, no és d'obligat compliment, i, per tant, quins beneficis i privilegis anem a obtindre d'esta reforma. M'agradaria saber-ho. O una cosa o l'altra.

El senyor Moragues va dir en el ple de Les Corts, a una pregunta d'esta diputada quan li va preguntar sobre el perjuí que significava ajornar esta reforma de l'Estatut, que no produïa cap perjuí perquè esta clàusula en cap moment és vinculant ni és obligatòria per al govern, i, per tant, tanto monta, monta tanto, tan mal nos quedamos. I, ara, vosté diu ací que és que la qüestió és poder comptar amb els mateixos beneficis i privilegis que altres comunitats, que a més açò és coherent amb l'acció política del govern; de ser coherent amb l'acció política té més per a casar-se perquè és la incoherència, ¿no? , dius «com que som un govern de moniatos…», ¿eh? , i a vosté li pareixerà ofensiu però és el que li estaven cridant avui. ; de fet, m'han dit que li done records, els treballadors i treballadores diuen «salutacions a Serafín Castellano de la nostra part», i allí estaven diguent «moniatos, moniatos. » Un govern de moniatos doncs fa este tipus, clar, coherent, una política molt coherent.

M'agradaria també preguntar-li, a més, si, efectivament, vostés han parlat amb els membres del govern estatal i amb els companys de partit, d'allí, del Congrés dels Diputats, sobre què votaran respecte a esta reforma de l'Estatut d'autonomia de la Comunitat Valenciana. Supose que a nivell polític tindran un posicionament, no solament com a Partit Popular de la Comunitat Valenciana sinó com a Partit Popular espanyol. ¿Què opinen els membres del govern, el senyor Rajoy i la resta de diputats i diputades del Congrés, del Partit Popular? ¿Votaran a favor el dia que arribe esta reforma? I acabe.

Mire, açò és el desmantellament del nostre autogovern, sense dubte, un govern submís, un govern que tanca els nostres serveis públics, un govern que està a les ordres de Madrid, un govern intervingut de facto en els seus comptes, i, efectivament, un govern incapaç de reivindicar el que és de tots i totes i reconéixer als valencians i valencianes com una ciutadania de primera…

El senyor president:

Moltes gràcies, senyora Mollà.

La senyora Mollà Herrera:

…en les polítiques del govern.

Res més.

El senyor president:

Senyor Rubio.

El senyor Rubio Martínez:

Están ustedes más preocupados en filmar a los niños de Xàtiva por decir que quieren Canal 9, está usted más preocupado en eso, usted que es el conseller de la cosa ésta, de la seguridad pública, que de defender a los valencianos. Si ustedes ya ven potenciales peligros en niños de diez y once años, ¿qué no van a ver en el resto? Un poquito de vergüenza, señor Castellano, y si ustedes no saben, déjenlo, dejen paso a otra gente que a través de unas elecciones democráticas, sin duda alguna, darán la vuelta esta comunidad.

El senyor president:

El senyor Ibáñez Bordonau:

El senyor president:

Senyories, per favor, guarden silenci.

El senyor Ibáñez Bordonau:

Yo, por lo demás, señor conseller, sentir un poco de vergüenza por algunas expresiones que aquí se han vertido y un lenguaje un poco belicista. Yo creo que aquí no estamos ni en guerra, ni en trincheras, ni en absolutamente nada. Estamos en un estado democrático, donde las ideas deben de prevalecer, y no los gritos, porque al final a nosotros, a todos, a todos nosotros nos han elegido para resolver problemas, para garantizar determinados servicios y para hacer la vida más fácil a los ciudadanos, aunque muchos quieran simplemente hacer de estos derechos que tenemos el grito o la pancarta.

El senyor president:

Moltes gràcies, senyor Ibáñez.

Senyor conseller.

El senyor conseller de Governació i Justícia:

Moltes gràcies, senyor president.

Senyor Blanco, el Consell, com molt bé ha dit el senyor Ibáñez, és (inoïble) . i, per tant, qualsevol membre del Consell pot contestar qualsevol qüestió que es plantege en estes Corts o en qualsevol altre lloc.

A més, jo ho faig en qualitat de conseller que té matèria en el que són les reformes de l'Estatut d'autonomia i les institucions d'autogovern. I el senyor vicepresident del Consell firma en qualitat de secretari del govern i en qualitat de secretari de relació amb Les Corts, que és el que pertoca i que és el que legalment està establert. I no tinga vosté cap de dubte, li ho dic clarament, el Consell recolza al 100%, i per unanimitat, esta decisió.

Vosté ha fet referència que ací s'està vulnerant una aprovació que ha fet el ple de les Corts Valencianes. Li vaig a anar desmuntant els arguments, perquè no té argument. És a dir, ací no se desmunta ni se vulnera ningun acord del ple de les Corts Valencianes, perquè mosatros no estem retirant una proposició de llei orgànica. Mosatros estem ajornant una proposició de llei orgànica. Per tant, no n'hi ha ningun tipus de vulneració en cap moment de la voluntat del ple de les Corts Valencianes.

En segon lloc, vosté fea referència a l'escola d'estiu que féu el meu partit en setembre, i que dia que mosatros, d'una manera desesperada, crec que ha dit, anàvem buscant si. se votaven a favor o no votaven a favor. Vostés no se preocupen ni del Partit Popular, ni del pes que el Partit Popular de la Comunitat Valenciana tinga en Espanya, preocupen-se vostés del seu partit.

I li ho dic perquè allí s'acordà el que se féu, que fou ajornar, perquè n'hi havien dos propostes de reforma de l'Estatut d'autonomia i era un contrasentit, era una incoherència total i absoluta el fer-les per separat, perquè les dos propostes han de tindre una ratificació per referèndum.

I esta no és una proposta. , que això fou en setembre, però en abril d'eixe mateix any el conseller que els parla ja féu un anunci, i ho digué públicament, i ho digué públicament que s'haurien d'unificar eixes dos modificacions de reforma de l'Estatut d'autonomia i que, a més, en temps i forma, es podien i es poden fer conjuntament amb les eleccions europees perquè n'hi haguera una concurrència i, per tant, les dos reformes se pogueren vore amb un menor cost per concórrer amb altres eleccions, amb les eleccions europees.

Per tant, no n'hi ha excusa de res, segon argument que no existix, segon argument que no existix. Perquè ja se digué, si això fou en setembre, eixa desesperació que dia vosté; en abril, ja s'havia dit això, ja s'havia dit que les dos reformes d'una manera conjunta i que concorregueren amb unes eleccions, perquè no és el mateix el gasto d'un referèndum, que és pràcticament igual que unes eleccions, fer-ho concorrent amb unes eleccions, que fer-ho de manera separada, perquè evidentment el cost és molt més elevat.

Jo, senyor Blanco, no vaig a utilitzar termes com «li la bufa al Partit Popular la Comunitat Valenciana» i tot això, perquè jo crec que estes Corts i els ciutadans me mereixen molt més respecte que tot això.

I dia vosté també un tercer argument, que també li vull desmuntar, perquè tampoc és argument. Dia que ja s'havia retardat per causa del Consell per tres vegades. No és cert. No és cert. És a dir, les dos primeres vegades no s'havien nomenat els ponents per part de les Corts Valencianes per a poder suscitar i defendre eixa proposició de llei davant el Congrés dels Diputats. I, per tant, si no estaven els ponents, no era ninguna qüestió que se poguera donar al Consell eixe ajornament. Per tant, és un altre argument que no existix. I ja li he desmuntat els tres arguments amb els quals vosté ha basat la seua intervenció.

I, a més, el vicepresident del Consell és competent, com a secretari del govern i com el que porta les relacions amb Les Corts, per a firmar este tipus de qüestions, i per això ho fa, complint la normativa i complint els reglaments preceptius a tal efecte.

Però vosté aplega al que volia. Dia: «És que vostés no van a aconseguir la reducció dels diputats, perquè fa falta una majoria de dos terços, conforme aixina està estipulat en l'Estatut d'autonomia. » Perquè si una cosa. , la reforma que vostés no votaren i que vostés criticaren de l'any 2006 de la reforma de l'Estatut, si una cosa molt important fea, i que ha segut poc dita, però que crec que és molt important, és que se donaren bases per al que és una estabilitat política, per al que és una estabilitat democràtica i se feren majories qualificades per a totes aquelles qüestions, per a totes aquelles qüestions. , una majoria qualificada de dos terços o de tres quints per a la seua aprovació. I això comportava que qualsevol govern, encara que tinguera majoria absoluta, haguera d'anar al pacte, haguera d'anar al consens i haguera d'anar a la participació. Jo sé que això no els convé sentir-ho, però és la veritat i és una de les virtuts més importants, entre altres moltes, que tingué la reforma de l'Estatut d'autonomia de l'any 2006.

I vosté diu: «No, és que no se van a reduir els diputats. » Si ja ho sabem. Vostés volen aprimar tot el que és l'administració i tot el que és. l'entramat de l'administració, sempre i quan no els toque. , quan vostés, com a partit, tinguen alguna representació en les institucions. Perquè quan tenen alguna quota de participació els seus partits en les institucions, no se pot tocar ni un sol membre, i això sí que és incoherència total i absoluta. Això sí que és incoherència total i absoluta.

I, a més, parla vosté del finançament, que han votat no sé quantes vegades en contra del finançament. Mire, mosatros, el finançament per al Partit Popular de la Comunitat Valenciana -per al seu partit, no ho sé- és una cosa absolutament irrenunciable, irrenunciable, que hem defés en l'anterior govern i estem defenent en este govern. I que ara, conforme ja els he anunciat, en l'any 2014, a partir del segon trimestre, que es farà la revisió del sistema de finançament, anem a ficar totes les mesures que tenim damunt de la taula perquè no se discrimine el finançament a la Comunitat Valenciana.

I, per tant, vosté està diguent una cosa que, a més, sí que és totalment incoherent, perquè els que no han vullgut pactar un finançament que ve d'un dictamen d'un comité d'experts absolutament plural d'estes Corts han segut vostés. Perquè allò que se fica damunt de la taula és l'acord fidel d'allò que el comité d'experts ficaren. Per tant, ací les paraules se les emporta el vent, però els fets són els que queden i els fets són els importants.

I, després, vosté me dia que no ens atribuïrem res que no tenim, en base al recolzament o no recolzament de la societat. Mosatros no ens atribuïm res que no corresponga. Mosatros estem governant ací legítimament, perquè aixina, lliure i democràticament, ho han elegit tots els ciutadans de la Comunitat Valenciana.

Afortunadament, la democràcia és això, no és el desig de vosté que s'avancen unes eleccions per a arribar al poder en qualsevol lloc i amb l'únic. amb l'únic projecte d'enderrocar el Partit Popular, ningun més, ningun més, ¿eh? , ningun més i, per tant, serà un desig, però lamente no poder-los donar este desig, perquè el president de La Generalitat, que és l'únic competent legalment, ja ha dit que seran quan pertoquen i seran en l'any 2015.

Per tant, senyor Blanco, queden desmuntats els seus arguments sobre la qüestió que vosté havia plantejat.

Senyora Mireia Mollà, dia vosté -ha començat- la vergonya que li fa este govern. (veus)

El senyor president:

Senyora Mollà, respecte la intervenció.

El senyor conseller de Governació i Justícia:

. la vergonya que li fa este govern. Jo podia començar, la vergonya que em fa l'oposició, que està instal·lada permanentment en la crispació i que, damunt, vol aprofitar-se dels problemes que estan patint desgraciadament molts ciutadans. Però crec que eixe no és el debat que mos ha portat hui ací.

I no n'hi ha una excusa en la segon reforma de reduir el nombre de diputats. No és ninguna excusa, perquè això ja ho digué el president de La Generalitat en setembre de l'any 2012 i se plantejà en el ple de Les Corts en setembre de l'any 2012, i quan ve la notificació per part del Congrés dels Diputats és molts mesos després. Per tant, no n'hi ha ninguna excusa. En abril, molts mesos abans, ja havíem dit i ens havíem posicionat en coherència este Consell amb el que anaven a fer.

I dia vosté que. per a què fer eixa reforma de l'Estatut si, conforme dia el Tribunal Constitucional, ha de ser una voluntat de. És compatible el que digué el conseller d'Hisenda, perfectament compatible, perfectament compatible. Sí, i li vaig a explicar per què. Perquè quan se fa. , que, per cert, s'aprovà per una àmplia majoria, una àmplia majoria del ple d'estes Corts la reforma, ¿eh? , s'aprovà per cert. , estàvem vosté i jo, i molts dels presents, i s'aprovà per una àmplia majoria, aixina s'entengué per una qüestió també política, per una qüestió també que no n'hi hasquen privilegis d'uns i altres, i per tant és perfectament compatible.

Vosté dia que dien, perquè ací sempre està això el dia que dien o dien que dia, dóna igual, govern de moniatos. Jo crec que ja està bé de l'insult, ja està bé de la desqualificació i ja està bé, eh? Vostés insulten el que vullguen, jo no ho vaig a fer, jo no ho vaig a fer, no vaig a insultar a ningú ni a denigrar a ningú, perquè del que u diu i del que u fa evidentment desqualificarà, jo crec que s'ha de tindre un respecte absolutament a tots i també un respecte al que són les pròpies institucions de La Generalitat.

I, mire vosté, vosté diu que estem desmantellant l'autogovern o estem desmantellant la Comunitat Valenciana. Vostés sí que s'irroguen qüestions i coses que són de la seua competència, perquè eixa competència en una democràcia i en una societat de dret solen ser dels ciutadans i de les urnes en unes eleccions. I quan passe això parlarem. I, per tant, els ciutadans, lluny de dir que estem desmantellant, estan donant suport durant molts lustres el Partit Popular perquè estiga en majoria suficient al govern. Per tant, tinguem-li un respecte a les urnes i tinguem el respecte també als ciutadans. Perquè evidentment no és la seua competència. Ja sé que estan molt acostumats a donar carnets de tot.

El senyor president:

Per favor, senyories, guarden silenci.

El senyor conseller de Governació i Justícia:

Sé que estan molt acostumats a donar carnets de demòcrates, carnets d'açò i carnets d'allò. Mosatros no vam donar carnets a ningú, val? Aleshores ens hem de preocupar del que hem de preocupar-se, que és de la gent i que és de la Comunitat Valenciana.

Mire, senyor Rubio, hi ha qüestions que necessiten d'acords del Consell i hi ha altres qüestions que no necessiten d'acords del Consell, en base a la normativa i en base als reglaments que en cadascuna de les qüestions necessiten.

Ja li he explicat, per no reiterar allò dit en la contestació al senyor Blanco.

El senyor president:

Senyories, per favor, guarden silenci, respecten la intervenció, senyora Mollà i senyor Peral. (Veus) Senyora Mollà i senyor Peral, respecten la intervenció.

El senyor conseller de Governació i Justícia:

No tinga vosté cap dubte, senyor Rubio, que lògicament recolza.

El senyor president:

Senyora Mollà! (Veus) Senyora Mollà, la crida a l'ordre per primer volta.

Pot continuar, senyor conseller.

El senyor conseller de Governació i Justícia:

Moltes gràcies, senyor president.

Recolze totalment la decisió, com li dia, senyor Rubio.

I les disposicions addicionals tercera o. en cada una de l'estatut, unes eren pel PIB, altres eren per la població, altres inclús se platejaren que no arribaren pel tema de la dispersió, etcètera, etcètera, però la finalitat d'elles era la mateixa, era la inversió per un període d'anys, en este cas per set anys, la inversió que rebera en base al PIB o en base a la població, el PIB en Catalunya o la població en Andalusia o en la Comunitat Valenciana, que és el que mosatros plantejàvem.

Per tant, esta és una proposta que està absolutament viva. Vosté feia una pregunta concreta, és a dir, vostés si no ix la reforma de l'Estatut d'autonomia de la reducció dels diputats. És dir, és que mosatros no hem retirat ninguna proposta, i per tant està viva. És que eixe debat no existix. Eixe debat existiria si mosatros haguérem retirat la proposta. Però mosatros no hem retirat ninguna proposta. I, per tant, és una proposta viva, que està ahí i que, lògicament, anem a dur endavant.

Ha dit, senyor Rubio, «traïdors», «submisos» i no sé què. En fi, jo no vaig a entrar en eixe llenguatge, no vaig a entrat en eixe llenguatge, perquè estem molt acostumats ja últimament en estes Corts i en esta cambra a eixe tipus de llenguatge. Almenys jo vaig a intentar fer un esforç d'inhibir-nos d'eixe tipus de llenguatge.

Parlava de doble llenguatge. Home! jo crec que és el grup parlamentari menys apropiat per a parlar de doble llenguatge. És a dir, en una distància sols del que hi ha entre València i Madrid en AVE, que ara afortunadament és hora i mitja, el senyor Puig passa d'agitar ací la divisió a anar allí a fer cridaments al consens. Mire vosté, si parla de bipolaritat o doble llenguatge.

El senyor president:

Senyories, per favor, respecten la intervenció! Jo entenc que no els agrade, però han de respectar-la!

Continue, senyor conseller.

El senyor conseller de Governació i Justícia:

És el menys apropiat per a parlar d'eixes qüestions.

I ha fet també una referència que sí que no vull passar per alt, sí que no vull passar per alt. M'espere a que li faça l'escolta. (veus), no se preocupe. (Veus) Jo tinc tota la paciència del món.

El senyor president:

Senyora Mollà, per favor. Home! Respecte vosté! Per favor.

Continue, senyor conseller.

El senyor conseller de Governació i Justícia:

Ha fet vostè referència a una qüestió que sí que no volguera deixar passar per alt. Ha dit que li pareixia vergonyós (veu de la senyora Mollà) …

El senyor president:

Per favor, senyories, guarden silenci! (Veus)

La senyora Mollà Herrera:

Doncs li demana emparament a la Mesa de Les Corts. de la comissió.

El senyor president:

Senyora Mollà, la cride a l'ordre per segona vegada. I l'avise que a la tercera m'obligarà a expulsar-la, i l'advertixc conforme diu el reglament…

La senyora Mollà Herrera:

Li demane emparament perquè este senyor no para i perquè hi haja un poquet de respecte, eh?

El senyor president:

Senyor Peral i senyories, tot el món. , respecten les intervencions.

El senyor Blanco Giner:

Una qüestió d'ordre.

La senyora Mollà Herrera:

És que. Home!

El senyor president:

Sí, val. No, quan acabe la intervenció del senyor conseller. Les qüestions d'ordre no interrompen les intervencions. Després plantejarà el que vosté crega convenient. (Veus) Quan aplegue el moment podrà plantejar-ho.

Senyor conseller, pot continuar.

Senyories! Senyor Peral! Guarden silencio, por favor.

Pot continuar, senyor conseller. (Veus)

Senyor Blanco!

Continue, per favor.

El senyor conseller de Governació i Justícia:

Moltes gràcies, senyor president.

Li dia, senyor Rubio, que ha fet vosté referència a una qüestió que no vull passar per alt, encara que no és sobre el fons d'este assumpte. Però li dia que crec que ha utilitzat, si no ha utilitzat eixe terme me rectifica, però he apuntat jo ací que havia utilitzat que li pareixia vergonyós que s'anara a recriminar, o una cosa aixina, els xiquets d'un col·legi.

Mire, a mi el que sí me pareix absolutament vergonyós és que intente aprofitar-se i manipular xiquets menors d'edat pel que passà ahir. Això sí que me pareix vergonyós si això ha sigut aixina. I no per favor, és que me pareix molt greu, molt greu que això haja sigut aixina. Evidentment ho averiguarem. Açò sí que me pareix molt greu i sí que me pareixeria un motiu de moltíssima preocupació que això damunt s'avalara per part d'algun grup parlamentari d'estes Corts.

Moltes gràcies, president.

El senyor president:

Moltes gràcies, senyor conseller.

Algun grup vol replicar? Senyor Blanco.

El senyor Blanco Giner:

Primer voldria una qüestió d'ordre, sense que comptara el meu temps.

El senyor president:

Sí. Quina és la qüestió d'ordre?

El senyor Blanco Giner:

La qüestió d'ordre és donar coneixement al president de la mesa si no se n'ha adonat, que jo m'imagine que sí, perquè està en una perspectiva molt adequada, el diputat senyor Peral no para d'estar increpant, proferint opinions i molestant els diputats que estem seguint el debat.

El senyor president:

Senyor Blanco, si vosté no s'haguera absentat, haguera sabut que la presidència ha cridat.

El senyor Blanco Giner:

No, però no suficientment, perquè continua. , i una altra vegada.

El senyor president:

No, però el senyor Peral no ha insistit.

El senyor Blanco Giner:

No l'ha cridat vosté a l'ordre i.

El senyor president:

No, cride a l'ordre quan s'insistix. (Veus)

Senyories, no hi ha ningun desordre en este moment, no el genere vosté.

Té la paraula per a la rèplica.

El senyor Blanco Giner:

Si el senyor Peral té ganes de parlar podien donar-li el micro i actuara de portaveu de…

El senyor president:

Senyor Blanco, per a la rèplica, té el temps per a la rèplica.

El senyor Blanco Giner:

Podré utilitzar la meua llibertat d'expressió per a.

El senyor president:

No, és per a replicar al conseller, no per a replicar al senyor Peral ni a ningú més.

El senyor Blanco Giner:

Mire, senyor conseller, diu vosté que el Consell és solidari, però jo li preguntava per què havia vingut vosté, perquè ho demana a petició pròpia. Volia saber quin és el motiu que el du a vosté a vindre ací.

També reconeix vosté que el senyor Ciscar és el secretari del govern i qui té encomanades les relacions amb Les Corts. I, per tant, en qualitat de responsable de relacions amb Les Corts envia esta carta, imagine que en qualitat de secretari del govern alçarà acta del seus acords.

I la meua sol·licitud de compareixença era perquè explicara esta sol·licitud. Per tant, haguera sigut molt més apropiat que vinguera el senyor José Ciscar. (Pausa) I li he preguntat per què venia vosté, no que no puga vindre, no que no siga legal, no he posat en dubte la legalitat de la seua petició i ni que se substancie la compareixença amb vosté ací davant. Li pregunte si té a bé respondre, perquè supose que vosté ve ací a respondre, no s'ha preguntat per què vosté ha demanat comparéixer i per què no ha vingut el senyor Ciscar.

Per cert, al senyor Ciscar li he demanat jo l'acta de la reunió del Consell en què es va decidir sol·licitar a Les Corts que demanara ajornament. Com las cosas de palacio van despacio i vostés sempre exhaurixen tots els terminis, fins i tot demanen pròrrogues, després arriben els papers al senyor Cotino i tarda en firmar-los, bé, a vegades estem esperant mesos. Però, bé, un dia arribarà eixa acta o no arribarà eixa acta perquè a la millor no existix.

Després diu vosté, no l'hem retirat, sinó que l'hem ajornat. Però quan van a presentar vostés, quan van a demanar que s'incloga en l'ordre del dia eixe debat. Ho vinculen a un avantprojecte que encara no està formulat com a projecte i que a més saben que no va a tindre la majoria necessària en Les Corts. Per tant, en la pràctica és una retirada en tota regla.

Diu vosté, «ja estava decidit en abril». No, en abril vosté va fer unes declaracions a les quals ara s'agafa per a justificar el que han fet. Però després d'abril hi ha moltíssimes altres, moltíssimes altres, incloent-hi eixe cap de setmana en Gandia, que vostés intentaven convèncer Mariano Rajoy perquè recolzara la proposta i poder mantindre l'ordre del dia que estava previst.

I damunt encara. Jo és que a vegades tinc el dubte, ja dic, antropològic, de no sé si se patix molt quan u ve ací i diu coses que sap que no són de veres o si ja un al final acaba acostumant-se i les diu fins i tot amb èmfasi i convicció, encara que siguen, vaja, palmàries mentides respecte al que tothom sap.

Diu vosté que la resta d'ajornaments i en la pràctica retirades de proposició no de llei aprovades per vostés en estes Corts sobre el finançament i sobre l'Estatut no ha sigut el Consell; és que jo havia dit del Partit Popular.

I el retard en nomenar els responsables de defensar eixes propostes és degut al Partit Popular, a la Mesa d'estes Corts, al síndic, exsíndic i exmembre del Grup Popular, encara que moltes vegades no sembla que siga ex, diguem és més bé membre, Rafael Blasco. Vostés no poden dir que no tenen responsabilitat política d'eixe tipus d'actuacions, però si que és que està, vaja, a ulls de tot el món. Mire, la premsa de dretes, la d'esquerres, la de centre i la que no té color. No hi ha dubte respecte al ridícul que estan vostés fent amb eixes propostes, que dic, han tingut un efecte bumerang, perquè les llançà Camps i ara li tornen a Fabra i li peguen en tota la cara.

Ja dic, li he fet una pregunta. Torne a fer-la, per si de cas, perquè vull que me responga a tres preguntes en el torn que té:

Primera. Per què ve vosté, per què ha demanat vosté vindre, dins de la solidaritat del Consell, i no el senyor Ciscar?

Segona. Per què Rajoy no dóna recolzament a una reforma per a l'Estatut d'autonomia de la Comunitat Valenciana, que sí que va aprovar per a l'andalús? Per què? Per què som menys?

Diu vosté, «no es preocupe del PP». A vore, jo em preocupe del PP perquè governa La Generalitat; si el PP no governara La Generalitat a mí, plin, però és que el PP està governant La Generalitat, i els problemes del PP, la falta de pes polític del PP, el ninguneja el que està sotmetent el Partit Popular al Partit Popular de la Comunitat Valenciana, m'afecta com a ciutadà i ciutadana, ens afecta a tots i a totes.

Així que, segona pregunta. Primera, per què ha vingut vosté i no el senyor Ciscar? Segona, per què Rajoy no recolza una cosa que sí que és bona per a Andalusia en el cas del País Valencià? Per què? Per què els andalusos sí i per què els valencians no? Per què? Perquè no s'atrevirà vosté a dir-me que Rajoy recolza esta reforma, no s'atrevirà.

I, tercera pregunta, hi hagué reunió del Consell per a prendre esta decisió? Tampoc ho ha respost. Jo he fet moltíssima incidència en la meua primera intervenció, i vostè ha obviat completament el tema. Li ho pregunte, i si no vol contestar-me a les altres dos dóna igual, conteste'm a esta: hi hagué una reunió en què se va prendre expressament i formalment la decisió de demanar a Les Corts que demanaren l'ajornament del punt de l'ordre del dia al Congrés dels Diputats? Hi hagué una reunió el dia 9 de setembre? Se va prendre esta decisió en algun altre Consell? Hi haurà una acta que done validesa i fe que es va prendre eixe acord? O se'l va inventar el senyor José Ciscar?

El senyor president:

Moltes gràcies.

Senyora Mollà.

La senyora Mollà Herrera:

Senyor Castellano, a vosté li pareix un govern coherent o un representant de la conselleria de governació, com vosté, dir públicament que no anava a haver-hi un tancament de Radiotelevisió Valenciana i als quatre dies canviar d'opinió? I damunt intentar justificar-ho i no mirar cap a baix i dir que eixa decisió no la compartix vosté. Això és coherència? Això fa vergonya. I a vosté és que sembla que no li fa vergonya, però a la resta dels valencians i de les valencianes i a la gent que creguem de veritat que ha d'haver-hi una ètica en la gestió pública i una honestedat i una sinceritat, doncs, o vosté va mentir, o vosté després ha acatxat el cap i damunt està mentint en les justificacions. Una de dos.

Després diu vosté, m'ha cridat l'atenció perquè quan ha volgut replicar sobre què va passar en Gandia, vosté ha arribat a dir, i ha quedat en el Diari de Sessions, i li ho dic ja, que el que se va acordar allí era el que se feia, el que s'anava a fer, la petició de l'ajornament. I jo me pregunte: el govern valencià va prendre una decisió d'eixa magnitud en l'escola de tardor del Partit Popular? Fins on estem arribant? (Veus) O en l'escola d'estiu, m'és igual, jo no vaig assistir, i gràcies.

I, per tant, (veus) ¿fins on.

El senyor president:

Per favor, senyories, guarden silenci.

La senyora Mollà Herrera:

…fins on estem arribant de la gran confusió que tenen vostés entre partit, govern i Corts Valencianes? ¿És ahí on van decidir registrar l'ajornament, en l'escola d'estiu del Partit Popular?

Després diu vosté que, bé, que és que tot respon a uns termes purament economicistes, alforrar diners quant als referèndums, etcètera. ¿Quin benefici té la reforma, concretament? ¿Quin benefici concret econòmic per als valencians i valencianes tindrà la reforma de l'Estatut? ¿M'ho pot vosté quantificar? ¿Me pot dir exactament això…? O ¿és cert el que diu el senyor Moragues, que no té ni benefici ni perjuí ni econòmic ni polític? Això ho va dir en el ple de Les Corts el senyor conseller d'hisenda, que no era ni vinculant ni obligatori. I, per tant, donava igual que se fera eixa reforma com que no se fera.

Aleshores, vostés quan van plantejar esta reforma, quan arribàrem a eixe acord en estes Corts i que tots vam imaginar que hi havia una vinculació entre eixe acord i un reconeixement per part del govern, estiguera qui estiguera, que el finançament territorialitzat que mos arribava no era just per als cinc milions de valencians i valencianes, ¿ahí van fer vostés una estafa? O ¿és que el senyor conseller Moragues, d'hisenda, no s'adona de res? ¿Hi ha una vinculació política?

Perquè jo el que vull saber és si vostés han parlat amb el senyor Rajoy, jo vull saber si vostés han parlat amb els seus companys de Partit Popular. ¿Què pensa el Partit Popular espanyol d'esta reforma? Perquè després, per molt que legalment no siga vinculant, ¿va a haver-hi un acatament polític i, per tant, un reconeixement econòmic? Jo ja estic mirant en el futur. Jo vull que vostés diguen ací que, efectivament, tenen el recolzament del senyor Rajoy i de la senyora Cospedal, del partido, de tal, perquè hi haja un reconeixement polític i econòmic i, per tant, arribe més finançament territorialitzat a la nostra comunitat. Jo vull saber si això és així, si vostés tenen eixe compromís o no el tenen. És una pregunta molt concreta. ¿El tenen o no el tenen?

I mire, vosté, que ha vingut ací a dir que si nosaltres manipulem xiquets o…, no sé… Si, ho ha dit, que el que no va a permetre és que se manipulen xiquets. Jo, (veus) ja que vostés…

El senyor president:

Per favor, senyories.

La senyora Mollà Herrera:

El senyor president:

Sí, pot seguir.

La senyora Mollà Herrera:

El senyor president:

Per favor, senyories.

La senyora Mollà Herrera:

A vore si puc. Ja que vosté ha dit que no van a permetre que se manipulen xiquets, vosté supose que també instarà que s'investigue si el regidor de Xàtiva que se dedicà a gravar els xiquets i xiquetes que estaven en eixe col·legi cridant-los que no tancaren Radiotelevisió Valenciana i que volien que tornara Canal 9…, investigarà això, posarà també el partit i el govern cartes sobre l'assumpte respecte eixe regidor de Xàtiva del Partit Popular que se va dedicar a agafar imatges de menors per a no sé sap molt bé quin ús…

El senyor president:

Moltes gràcies, senyora Mollà.

La senyora Mollà Herrera:

…quin ús o quin abús. I, per tant, supose que estarà ja posat a treballar sobre això.

Gràcies.

El senyor president:

Moltes gràcies.

Senyor Rubio.

El senyor Rubio Martínez:

Dice usted también respecto al tema que ha hecho…, que lo he sacado yo, con el concejal de seguridad del Ayuntamiento de Xàtiva, que ayer grababa los niños. Pero ¿qué problema hay? ¿Los grababa sencillamente porque iba a presentar una denuncia porque los críos quieren que vuelva a haber dibujos en valenciano y, por tanto, quieren que vuelva Canal 9? O ¿los grababa para otra cosa? Y si es para otra cosa, para qué cosa. Y usted es el responsable de seguridad, es verdad que autonómica. ¿Ha tomado cartas en el asunto o no piensa hacerlo? O ¿piensa ir a investigar a los padres de los niños? , a ver si es que los padres de los niños les dijeron: «Hoy que viene Fabra, pedir que vuelva Babalà. » Usted piensa que son…, prácticamente unos antisistema debe usted pensar que son esos niños de diez u once años -no lo sé por qué se lo toma así.

Por tanto, vamos a dejar las cosas claras. A ustedes no les interesa eso. Usted ha seguido, señor Castellano, la doctrina de Gerardo Camps, que es el que manda. ¿Qué más da que se apruebe o no se apruebe, si no se va a cumplir? Si es que está aquí. Lo que dijo el señor Gerardo Camps está en el Diario de Sesiones. ¡Qué más da! «No perdamos el tiempo -que es lo que dijo el señor Gerardo Camps-, aunque se apruebe no se va a llevar adelante. »

El senyor president:

Gràcies, senyor Rubio.

Ja per a finalitzar, i per temps de cinc minuts, té la paraula l'honorable senyor conseller.

El senyor conseller de Governació i Justícia:

Gràcies, senyor president.

Per ser concret i per la limitació del temps, senyor Blanco, la primera pregunta, per ser concret -ja li ho he dit, segurament no m'ha sentit-, jo comparec perquè és una matèria que està dins de la competència del reglament orgànic que té la meua conselleria. Li ho havia dit en la primera intervenció, però per si no m'ha sentit, li ho torne a dir en la segona intervenció.

I el vicepresident és el responsable de les relacions amb Les Corts. I, per tant, tots els escrits, tots els oficis que se realitzen per qualsevol conselleria de les huit conselleries, es fan a través de la vicepresidència perquè aixina ho marca la llei i aixina ho marca el reglament.

Vosté dia també que què van a fer… No és competència del Consell, és competència de la Mesa del Congrés dels Diputats, quan tinga de tornar a anar o quan no tinga de tornar a anar. La nostra competència era retirar-la o no, o ajornar-la o no. I ja l'hem exercida. Però ara, quan se torne a vore o no se torne a vore, està fóra del que és l'àmbit competencial del Consell, perquè té de ser la Mesa del Congrés dels Diputats.

El que vaja a fer el Partit Popular o el que vaja a fer el senyor Rajoy -li insistisc-, no se preocupe vosté, quan n'hi haja una votació, ja podrà parlar vosté. Mentres, per si de cas, no se xafe els dits, no ho comente.

Per tant, crec que li he contestat a les tres qüestions. (Veus)

I n'hi havia allò de la reunió. Mire vosté, ja li he dit també… És que també li ho he contestat molt clarament en la meua primera intervenció. N'hi han qüestions en què fa falta acord del Consell i n'hi han acords en què no fa falta acord del Consell, segons la normativa.

Senyora Mollà, Radiotelevisió Valenciano, vosté m'ha dit -per contestar també ràpidament- m'ha dit que jo he fet unes declaracions…. Mire vosté, jo, les declaracions que faig me'n recorde, les sent i, a més, les dic. I com les dic jo, me'n recorde perfectament d'estes.

Este partit i este Consell ha donat les explicacions pel tancament de Radiotelevisió Valenciana. Segurament si hagueren actuat amb altra responsabilitat altres, no estaríem en la situació que teníem. No tinc ningun problema en debatre esta qüestió, la podem debatre quan vosté vullga. Jo mai rebutge ningun debat ni ninguna qüestió que se plantege. Però vullc contestar les qüestions i esta no és la que mos ocupava en el dia de hui.

Vostés dia: «És que vostés ho confonen tot, partit, Consell, no sé què, perquè l'escola de Gandia, tal. » Mire vosté, mosatros no confonem res. I per això respectem… I per això se fan els escrits per part del vicepresident del Consell i se fan els acords de Junta de Síndics i se fan els acord de la Mesa, com reglamentàriament pertoca. O ¿és que li faig jo a vosté…? Li torne a vosté la pregunta. O ¿és que vostés aquelles decisions que ací plantegen sobre el finançament, sobre la reforma de l'Estatut, vostés no les parlen en els òrgans del partit? Me pareix, me pareix tan sobirana la tonteria que ha dit… (Veus) És a dir, ¿aleshores vostés no consulten als seus òrgans del partit? (Veus) ¿Cada u diu el que li dóna la gana? Vosté ho ha dit. I com vosté dia, (veus) queda de testimoni la gravació, afortunadament.

El senyor president:

Senyora Mollà, per favor.

El senyor conseller de Governació i Justícia:

Per tant, quan se pren una decisió, evidentment que mosatros parlem en el nostre partit, i parlem a nivell nacional i parlem on faça falta. I després prenem les decisions que responsablement i autònomament creem que s'han de dir.

I, per tant, mosatros no hem rebutjat ni hem retirat ninguna proposició, hem ajornat una proposició.

Sí que li ha pegat una ajudeta el senyor Rubio, quan dia allò dels xiquets. Jo he dit que de ser aixina, no és que ho he dit, és que ho reitere, (veus) ho reitere…

El senyor president:

El senyor conseller de Governació i Justícia:

…de ser aixina, me pareixeria molt greu que s'estigueren emparant eixe tipus d'actituds i que s'estigueren fent eixe tipus d'actituds amb xiquets menors. De ser aixina, me pareixeria molt greu. I ho torne a reiterar. (Veus) Evidentment que ho torne a reiterar. No m'amague de dir-ho.

El senyor president:

El senyor conseller de Governació i Justícia:

Sense contes ni històries, senyor Rubio, sense contes ni històries.

Mire, jo li he dit que, i li ho he dit al senyor Blanco, que n'hi ha acords que necessiten de tota una sèrie de…, en base a la llei i la normativa de reglamentació i d'òrgans col·legiats o no col·legiats i n'hi han altres que no necessites d'eixa qüestió.

Ací no se vulnera absolutament ningun acord del ple, perquè no s'ha retirat, que aleshores sí que s'haguera vulnerat i mosatros no podríem fer-ho, perquè a soles seria el ple de Les Corts el que pot retirar una proposició, no pot ser el Consell. Amb la qual cosa és que és una inconsistència i incoherència total el que ací s'està plantejant.

I mire, i la retirada és una posició que té este Consell i que no li càpia ningun dubte que també té el senyor Gerardo Camps i tot el Partit Popular de la Comunitat Valenciana, absolutament tots. Li ho assegure i li ho dic aixina.

I respecte els pressupostos, mosatros hem prioritzat i hem volgut negociar el tema del corredor mediterrani, que mos pareixia fonamental, que tinguera moltes maquetes, moltes soflames i moltes històries, però que no s'haguera fet. I ara és quan s'han licitat i ara es quan va a estar gràcies, vullguen o no vullguen, a un govern del Partit Popular, igual que s'han fet moltíssimes coses en esta comunitat.

I li vaig a estalviar per temps els chistes que gratuïtament ha fet al molt honorable president de La Generalitat, (veus) que me pareixen fora de lloc, perquè totes les persones se mereixen un respecte. I més que representa a la màxima institució de La Generalitat. Jo sé que vostés entenen la política com un circ. Me pareix molt bé. Jo no la vaig a entendre.

I mire -i acabe pel temps-, segurament els que estan humiliant irresponsable a la Comunitat Valenciana són vostés, amb la seua frivolitat, amb la seua demagògia i amb el seu populisme.

Moltes gràcies.

El senyor president:

Moltes gràcies, senyor conseller, per la seua compareixença i la seua informació. (Veus)

Senyories, finalitzat l'ordre del dia, s'alça la sessió.

(S'alça la reunió a les 14 hores i 20 minuts)

