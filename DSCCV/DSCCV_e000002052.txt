Comissió especial d'estudi de l'assetjament escolar per tal d'impulsar polítiques concretes per a la prevenció i l'actuació davant la violència entre iguals en l'àmbit escolar i en la infància, realitzada el dia 1 de febrer de 2023. Comença la reunió a les 11 hores i 2 minuts. Presideix la diputada senyora Aroa Mira Rojano. Reunió número 15/i II.

La senyora presidenta:

Bé, bon dia, en aquesta última comissió d'assetjament escolar.

Comentar-vos que acabem de portar el dictamen que hem consensuat amb cinc grups polítics a registre. Sabeu que és una esmena transaccional, on tots els dictàmens que s'havien presentat abans decauen i totes les esmenes decauen i esta és un poc la definitiva.

Com vos vam comentar ahir, anem a tindre tres minuts perquè cada grup, d'alguna manera, puga posicionar-se. I, després, sí que aquell grup que ho demana, doncs, tindrà un torn de rèplica.

Començarem de menor a major, per ordre…, per a intervindre.

I, sense més, li done la paraula al… Perdó, anem a passar llista. Perdó.

(El secretari passa llista per tal de comprovar si hi ha quòrum)

Moltes gràcies, secretari.

Ara sí, per tres minuts, tindrà la paraula el diputat d'Unides Podem, el senyor Ferran Martínez.

Quan vosté vullga.

Debat de la proposta o propostes de dictamen i, si escau, aprovació del dictamen de la comissió

El senyor Martínez Ruiz:

Gràcies, senyora presidenta.

En primer lloc, disculpar l'absència de la meua companya Beatriu Gascó, que no ha pogut estar hui ací. I també agrair a la comissió i a tots i totes aquelles que han participat en ella per la seua tasca.

Per al nostre grup parlamentari, l'assetjament escolar és una problemàtica enormement rellevant perquè marca la vida de milers de xiquets, tant de les víctimes com de la resta de xiquets del seu mateix entorn. I durant molt de temps, durant molts anys, hem vist que hi ha hagut un problema d'invisibilització d'aquest fenomen. I aquesta comissió si algun sentit té és també el de visibilitzar-lo, el estudiar-lo, el de fer-nos vore que cal problematitzar-lo i que cal també tractar-lo i tractar d'abordar-lo el millor possible.

També, durant molt de temps, des que jo era nano, aquest tipus de problemes també es remetien en una perspectiva moltes vegades molt individualitzada, molt de centrar-se en el xiquet en qüestió. I crec que, pel que he pogut llegir i estudiar, a través del dictamen i de la feina que ha fet aquesta comissió, s'ha passat a tindre una perspectiva bastant més àmplia, s'ha ampliat el focus i s'ha, diguem-ne, abordat des d'una perspectiva més social, que té a vore amb l'entorn de xiquet, amb la comunitat educativa, amb les famílies, també amb la perspectiva institucional que ens afecta a totes i tots nosaltres, per suposat. I diguem-ne que aquest enfocament integral i transversal, doncs, es deixa palés en les tres dimensions que s'han tocat: en la normativa, en la comunitària i em la metodològica, i en els quatre àmbits que s'han estudiat: el general, l'educatiu formal, el no formal i el que és més d'actualitat, també, que té a vore amb les noves tecnologies de la informació.

Respecte a les propostes que ha realitzat la comissió, per a nosaltres és important remarcar el que té a vore amb una millor quantificació dels casos d'assetjament, amb l'estudi d'aquest fenomen, també amb el que té a vore amb la millora de la normativa que ha de ser, que és necessària i preceptiva en matèria de convivència i de fomentar el canvi metodològic. En tercer lloc, l'aspecte formatiu, que ha de tindre un increment dels recursos i l'expansió, sense menyscapte d'altres qüestions i també millorar les actuacions de resposta enfront d'aquest tipus de situacions. I, per últim, els canals de comunicació d'aquestes situacions, dels xiquets afectats i de resolució dels conflictes.

Per acabar, simplement, refermar la nostra voluntat que el dictamen d'aquesta comissió servisca per a introduir les modificacions necessàries i, d'alguna manera, abordar aquest fenomen des d'una perspectiva més eficaç de com s'ha fet fins al moment.

I, de nou, agrair el seu treball en aquesta comissió a totes i tots els presents i també a totes i tots aquells que han tingut la diligència de participar en ella.

Moltes gràcies.

La senyora presidenta:

Moltes gràcies.

Per tres minuts, tindrà la paraula la diputada del Grup Parlamentari Vox, Miriam Turiel.

Quan vosté vullga.

La senyora Turiel Mollá:

Por lo tanto, consideramos que, de una forma interna, sí debería haber una fotografía de origen de la violencia y el acoso escolar. Pero, de cara a la intervención con el alumnado, solo se les debería trasladar que no se debe atacar, insultar o maltratar a nadie por ningún motivo, evitando la catalogación del alumnado víctima de una posible situación de acoso escolar, siempre defendiendo la igualdad de todo el alumnado y el respeto que toda persona merece, por el simple hecho de serlo.

La senyora presidenta:

Moltes gràcies.

Per tres minuts, té la paraula la diputada del Grup Parlamentari Ciudadanos, Mercedes Ventura.

La senyora Ventura Campos:

La senyora Turiel Mollá:

La senyora presidenta:

La senyora Ventura Campos:

La senyora presidenta:

Moltes gràcies.

Per tres minuts, té la paraula el diputat del Grup Parlamentari Compromís, Jesús Pla.

El senyor Pla Herrero:

Moltes gràcies, presidenta.

Bon dia, senyories.

En primer lloc, l'apartat d'agraïments. Agrair a tots els membres d'esta comissió especial per la seua participació, pel seu treball i per les seues aportacions, a les 38 persones compareixents, als serveis de la Cambra i, especialment, al nostre lletrat que ens ha facilitat moltíssim la feina. Gràcies a totes estes persones hui podem aprovar un dictamen consensuat sobre un problema tan greu que afecta la nostra societat, com és el de l'assetjament escolar.

I en este dictamen el primer que es fa és fer una diagnosi acurada sobre el concepte de l'assetjament i el ciberassetjament a l'àmbit escolar, els agents que intervenen en les situacions d'assetjament, les conseqüències d'aquesta problemàtica i la quantificació del problema a les nostres aules i també fora d'elles.

En segon lloc, es descriuen els aspectes sobre els quals s'hi poden donar respostes al problema des de les tres dimensions que hem treballat, la dimensió normativa, la comunitària i la metodològica, i el més important és que aporten solucions, solucions per quantificar millor la problemàtica de l'assetjament, per millorar la resposta davant les situacions d'assetjament i per millorar i canviar la metodologia amb què s'afronta el problema. I tot això amb un conjunt de 50 mesures concretes que creiem, sens dubte, van a contribuir a millorar la vida de molts dels nostres infants i joves i de les seues famílies.

En conclusió, més detecció dels casos d'assetjament, resposta global front a l'assetjament i canvi metodològic per tal d'afrontar el problema. I tot açò consensuat per tots els grups que formen part d'aquesta comissió, com també amb la majoria de les aportacions realitzades pels experts intervinents.

Per finalitzar, he de dir que ha sigut un plaer formar part d'aquesta comissió especial en la qual tots o almenys jo he aprés molt de tots els compareixents, però també de tots vostés. I ens hem de felicitar que hàgem pogut finalitzar-la d'una manera consensuada. I, sobretot, espere que les mesures proposades servisquen per millorar la vida dels nostres xiquets, xiquetes i joves i, en definitiva, era això del que es tractava.

Moltes gràcies.

La senyora presidenta:

Moltes gràcies.

Per tres minuts, té la paraula la diputada del Grup Parlamentari Popular, Beatriz Gascó. Quan vosté vullga.

La senyora Gascó Enríquez:

La senyora presidenta:

Moltes gràcies.

Per tres minuts tindrà la paraula la diputada del Grup Parlamentari Socialista, Ana Besalduch. Quan vosté vullga.

La senyora Besalduch Besalduch:

Gràcies, presidenta.

Parlar en últim lloc, després d'escoltar els companys, la veritat és que poc me queda per dir.

Sí, doncs fer una mica de memòria. I bé, esta comissió d'estudi, que ja va nàixer fruit del consens de l'hemicicle, de la pràctica totalitat dels grups parlamentaris, perquè érem realment tots conscients que l'assetjament és un problema molt greu, perquè sobretot a les víctimes de l'assetjament estos episodis li produïxen, els afecta moltíssim en el seu desenvolupament integral i de futur, i que, per tant, érem conscients que és un problema que existix en la societat i que havíem d'estudiar i intentar entre tots acordar mesures per a intentar erradicar-lo de les aules.

Esta quasi unanimitat inicial s'ha mantingut durant la comissió. L'esperit del 90 % de les Corts Valencianes estem d'acord amb la diagnosi del problema i quines són les propostes per a intentar erradicar-ho. 50 propostes que vindran a millorar també ja moltes de les que el Govern del Botànic ha anat implantant. Açò li donarà un impuls, i és veritat que tindrà una mirada molt transversal, fruit de la quasi unanimitat que sortirà d'esta comissió.

Les propostes, estes 50 propostes, no vaig a enumerar les totes, però sí que en el resum estem tots d'acord que hem de quantificar bé, és una de les principals qüestions que els compareixents han ficat damunt la taula.

Propostes per a millorar la prevenció, perquè també és una part molt important, i la resposta i propostes en canvis metodològics per arribar a este resultat.

Ampliem també la mirada. Sabem que l'aula és el principal espai de socialització dels xiquets i de les xiquetes, però que, més enllà de l'aula, també hem d'estar vigilants i que, evidentment, s'ha de produir una conscienciació perquè tota la comunitat educativa i tota la societat podem contribuir d'una forma especial per a erradicar este greu problema que existix en la societat actual.

Reiterar les gràcies en la voluntat de tot el món de poder arribar a un acord i que este dictamen isca aprovat per la quasi unanimitat.

Gràcies.

La senyora presidenta:

Moltíssimes gràcies.

Ara m'imagine que podrem obrir un torn de rèplica, si es demana. (Veus)

Com hem estat també valorant, haurem de votar les dos esmenes que Vox presenta, una d'elles sabeu que ha decaigut, val?

En principi, l'esmena 3. Voleu que les votem per separat? Conjuntament? (Veus) Per separat. Val. (Veus)

Vamos a votar ahora la enmienda transaccional que, como he dicho antes, decaen todas las demás. ¿Vale? ¿Votos a favor de esta enmienda? 9. ¿Votos en contra? 1. ¿Abstenciones? 0. S'aprova l'esmena.

Designació del membre o la membre de la comissió que ha de presentar el dictamen davant del ple

La senyora presidenta:

El senyor secretari:

Si vos sembla bé, jo propose que siga la presidenta de la comissió especial la que ho porte al plenari. Vos sembla bé? Si voleu.

Perquè també hem parlat de demanar als serveis de la cambra que facen la correcció lingüística del text i també, en la mesura del que siga possible, facen llegible tot el material gràfic que s'ha aportat, gràfics i xifres, perquè siga llegible. I també -que també s'havia parlat-, si una volta s'aprove pel plenari el dictamen, es faça arribar a tots els centres escolars del nostre país.

La senyora presidenta:

Bé, si estem d'acord en el segon punt de l'ordre del dia?

El senyor secretari:

De tot el País Valencià. (Rialles)

La senyora presidenta:

Tindríem feina. (Veus. Rialles)

Bé, simplement, si em permeteu, donar-vos les gràcies a tots i totes. Gràcies a Rosa, gràcies a Ferran, gràcies també a Cristina i gràcies també a Beatriu. Gràcies a Míriam, gràcies a Bea, a Marisa, gràcies també a Merxe, gràcies també Ana, Rosa. I moltíssimes gràcies, i he de dir-ho, a Jesús, que crec que ha sigut clau perquè este dictamen siga aprovat per ampla majoria. I gràcies també al lletrat, de veres, per facilitar-nos tant aquesta tasca.

Jo crec que s'ha fet un treball important. Tenim un molt bon dictamen. Sé que ha sigut una comissió que ha sigut llarga, 38 ponents, 50 mesures i més d'un any, però crec que ha valgut la pena. Crec que d'ací eixim tots hui més contents de la nostra tasca parlamentària. I ojalá, no? , que en molts temes doncs ens poguérem posar d'acord, igual que ens hem posat en aquets. Jo crec que tenen una ferramenta fonamental les escoles, però sobretot tenim tots com a societat una ferramenta per a pal·liar un mal que assetja als nostres xics i xiques, no? , i crec que és el més el més important. Així que, de veritat, moltíssimes gràcies perquè per a mi ha sigut, jo fa poc temps que estic ací i va ser un poc de dir, ala, presidenta d'una comissió, però ha sigut tot un plaer perquè, com deia Jesús també, no? , de tots els ponents que han passat per aquesta comissió hem aprés, però jo crec que tots hem aprés un poquet de tots, val? Eixa empatia, eixes ganes de col·laborar, eixes ganes de treballar d'alguna manera jo crec que ha fet que aquesta comissió tinga eixe esperit que al final es traduïsca en, evidentment, un dictamen aprovat per la majoria.

Aixina que moltíssimes gràcies i a continuar.

(S'alça la reunió a les 11 hores i 31 minuts)

