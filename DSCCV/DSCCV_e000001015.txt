Comissió de Polítiques d'Igualtat de Gènere i del Col·lectiu LGTBI realitzada el dia 5 de desembre de 2017. Comença la reunió a les 16 hores i 43 minuts. Presideix la diputada senyor Llum Quiñonero Hernández. Reunió número 15.

La senyora presidenta:

Sí, dígame. (S'interromp la gravació)

(El lletrat passa llista per a comprovar si hi ha quòrum)

Pasamos, entonces, al punto número uno: lectura i aprovació, si escau, de l'acta de la reunió anterior. Si no hi ha cap problema, queda aprovada.

Proposició no de llei sobre la prevenció del masclisme en l'esport i el suport a les dones i a la diversitat sexual, presentada pel Grup Parlamentari Socialista (RE número 36. 845, BOC número 126)

La senyora presidenta:

Y pasamos al punto 2: la presa en consideració de la Proposició no de llei sobre la prevenció del masclisme en l'esport i el suport a les dones i a la diversitat sexual, presentada pel Grup Parlamentari Socialista.

Proposició no de llei sobre el foment a les escoles públiques de la formació d'equips mixtos en les activitats esportives en educació física, presentada pel Grup Parlamentari Compromís (RE número 67. 272, BOC número 203)

La senyora presidenta:

Vamos a ver, el punto número 3. Presa en consideració de la Proposició no de llei sobre el foment a les escoles públiques de la formació d'equips mixtos en l'activitat esportiva en educació física, presentada pel Grup Parlamentari Compromís.

Té la paraula el Grup Parlamentari Compromís per temps màxim de huit minuts. Parla la diputada Maria Josep Ortega.

La senyora Ortega Requena:

Molt bé. Moltes gràcies. Bona vesprada a totes i a tots.

Hui portem a esta comissió una PNL per a tractar sobre la necessitat de fomentar i promoure la formació d'equips esportius mixtos com a mesura cap a la igualtat.

Jo crec que és evident i no és cap secret que hi ha diferències percentuals quant a l'interés que tenen homes i dones, xiquets i xiquetes cap a l'esport. I, en eixe sentit, segons indica l'enquesta d'hàbits esportius, elaborada pel Ministeri d'Educació, Cultura i Esport en 2017, a Espanya la bretxa per sexe estimada en la pràctica esportiva setmanal ha disminuït des de 2010 en més de quinze punts percentuals fins a situar-se a huit punts en estos moments percentuals.

Esta mateixa enquesta mostra que dels participants en les fases finals de campionats en edat escolar les diferències són mínimes i, per primera vegada, és superior la de les dones: 50,1% de dones front a 49,9% d'homes. Este és, sense dubte, un bon indicador. Però, no obstant, la pràctica esportiva continua sent superior en els homes que en les dones. Tant si es considera en termes anuals, que és 59,8% davant les 47,5% de dones, com en termes setmanals, 50,4% enfront del 42,1% estimat en les dones. Així mateix, en els esportistes d'alt nivell, la diferència és més gran: de 64,6% d'homes i 35,4% de dones.

Ja sabem que estes dades estan directament relacionades amb l'educació que reben els nostres xiquets i xiquetes. Cap on els orientem, quin tipus d'activitats potenciem en elles i en ells, la seua socialització i tot en conjunt genera estes diferències després en les dades.

La realitat és que el model actual de l'esport produïx una segregació cultural per sexes. Ens trobem amb equips masculins i equips femenins que contribuïxen a fomentar la desigualtat de gènere, incorporant en l'imaginari de xiquets i de xiquetes des de ben menuts la idea que a l'esport, com a altres espais d'esta societat, hauran de separar i no podran competir mai en els mateixos equips.

A més, esta idea va de la mà de la falsa creença que això és perquè els xiquets són millors a l'esport que les xiquetes, que no seria just que jugaren i competiren junts perquè les xiquetes sempre perdran o que la superioritat dels xiquets pot, fins i tot, fer-los mal a elles. Hem de deixar de dir a les xiquetes que són menys, menys fortes, menys ràpides i menys valgudes davant els homes. Hem de lluitar contra estos estereotips que incidixen en la desigualtat.

I, miren, en abril d'enguany, un equip femení de Lleida va guanyar una lliga masculina de futbol perquè, quan trenquem estes barreres que la societat ens imposa a les dones, es quan surten estos assoliments. Espere que algun dia este tipus de notícies siga el normal i no que hagen de conviure amb altres notícies com la que es va produir només un mes després d'esta, que el titular deia: «L'equip de xiquets que va haver de jugar sense Marta. » Era una notícia que es produïa quan la Junta de Castella i Lleó va impedir jugar una xiqueta la final d'un torneig regional de futbol sala infantil perquè no admetia equips mixtos i els seus companys, tots xiquets, van haver de jugar sense ella. Una discriminació sobre una xiqueta que va nàixer de la denúncia d'un entrenador d'un altre equip després que este els guanyés el partit. Una vergonya.

O com va passar a Novelda, en 2012, en què la Federació Espanyola de Futbol va vetar la participació d'una xiqueta de catorze anys que, després d'haver arribat al campionat nacional amb el seu equip mixt, no la van deixar participar.

Eixos només per posar alguns exemples. Per tot això hem dut esta iniciativa perquè creiem necessari molt valuós per a la societat, a través de l'assignatura tant d'educació física i de les activitats i campionats esportius que s'organitzen en l'àmbit de les escoles que es promoga la formació d'equips mixtos, perquè xiquets i xiquetes puguen jugar i competir juntes i junts. I que els protocols coeducatius tinguen en compte estos fets per tractar d'impulsar mesures que eviten eixa separació a l'esport des de l'inici.

Quant a l'última proposta que forma part de la nostra iniciativa, crec que és una mesura molt important per incentivar la pràctica esportiva entre les dones que és la de tindre referents externs. La desigualtat en l'esport està directament relacionada amb el reconeixement social que se'ls dóna a les nostres esportives, així també com el tractament que es fa en els mitjans de comunicació i l'espai que se li dóna a les dones que es dediquen a l'esport.

Les xiquetes necessiten referents, necessiten veure i conéixer que hi ha dones que es dediquen a això i que aconseguixen eixos objectius. I també que tota la societat veja que les dones i xiquetes són capaces també de competir amb igualtat.

Conéixer les barreres a les quals els i les esportistes s'han d'enfrontar, totes les barreres, conèixer altres històries és important perquè així sabran com podem aconseguir-ho. Cal pensar en termes d'igualtat perquè implica començar, eliminar les barreres i les separacions que es fan entre homes i dones i, especialment, sobre les que fem entre xiquets i xiquetes, que són el nostre futur.

Si deixem d'introduir als més xicotets la idea que han de jugar per separat o fer esport per separat, deixarem de crear imaginaris en els quals les nostres diferències, les diferències biològiques, no ens permeten realitzar activitats junts, que en realitat és activitats en igualtat.

Senyories, companyes i companys, educar en igualtat per construir una societat en igualtat és també una de les nostres tasques, legislar per este objectiu. Per això, demane i espere el seu vot a favor.

Moltes gràcies.

La senyora presidenta:

La senyora Ventura Campos:

La senyora presidenta:

La senyora Cabedo Laborda:

Gràcies, senyora presidenta.

La segregació per sexes en els àmbits esportius es reflectix no només en l'existència que hi hagen esports feminitzats i esports masculinitzats, sinó en el fet que inclús els esports feminitzats estan més desacreditats o no tenen el mateix valor que els esports -diguem- masculinitzats. És un reflex del que ve sent el masclisme també en el seu impacte en els esports. No només desigualtat, sinó subordinació d'unes cap els altres.

La forma d'abordar polítiques per a caminar cap a l'eradicació d'aquesta desigualtat creem que és idònia a través de l'educació, tenint en compte que els esports és una formació que des de la infància, efectivament, s'inclou en el currículum. De fet, en el nostre informe, aprovat per unanimitat ací en les Corts, dins de l'apartat d'educació incloem vuit propostes sobre esport.

Per això, avui també donarem suport a aquesta PNL de Compromís perquè complementa amb noves propostes eixes vuit que ja venien en el informe aprovat per unanimitat.

També tenim exemples, a part dels que ha comentat la portaveu de Compromís, inclús del diferent ús que es fa dels espais destinats als esports. Justament en el ple de la setmana passada, per unanimitat, també perquè va ser a través d'una declaració institucional, ens vam dirigir directament al València CF per a indicar-li que el Mestalla era també del equip femení i que, per tant, el seu equip femení tenia el dret a fer el mateix ús que l'equip masculí del seu estadi. És curiós com, al dia següent, el València CF va fer una declaració indicant que, com a empresa privada no anava a atendre al que un parlament per unanimitat li havia indicat. Per tant, és un exemple de resistències de sectors masculinitzats i, més que de sectors masculinitzats, de les direccions d'eixos sectors masculinitzats.

Un altre exemple, eixe exemple és com a alta instància, com un club de futbol, que segurament no és l'únic. Però després també tindríem altre exemple a més xicoteta escala que totes les que estem ací segurament hem viscut de, a l'hora del pati, quan anaves a l'hora del pati i tot el pati havia d'estar destinat com a camp de futbol única i exclusivament per als xiquets. Ahí hi havia una segregació, hi havia una desacreditació de les xiquetes que volien jugar a futbol i, a més, aquelles que no volien jugar a futbol, havien d'estar en un espai més menudet i més marginal amb el missatge que això suposa a les xiquetes.

Són, com dic, dos exemples, un a alta escala i un a xicoteta o a quotidiana escala que reflectixen aquestes diferències.

Com dic, donem suport a la PNL de Compromís perquè parla d'avançar cap a que hi haja equips mixtos en les activitats esportives, però és molt interessant la seua segona proposta on, a més, diu que s'integrarà la coeducació en les pràctiques esportives perquè, com sabem, no és el mateix l'educació mixta que la coeducació. Per tant, no només parla d'equips mixtos, sinó de coeducació també.

I la tercera proposta que, perquè no hi haja excuses que no hi ha dones dedicades i referents en l'esport, s'insta que hi haja campanyes de conscienciació amb esportistes professionals.

Per tant, el nostre vot a favor.

La senyora presidenta:

La senyora Caballero Hueso:

La senyora presidenta:

La senyora Gallén Peris:

Moltes gràcies, presidenta.

Vaja per davant també que el Grup Parlamentari Popular votarà a favor d'aquesta PNL.

En l'actualitat són moltes les administracions que es veuen (inintel·ligible) . a recolzar i a fomentar l'esport mixt. Les borses de potencials esportistes en els col·legis i instituts fa possible que pràctiques esportives mixtes siguen atraients per a clubs o entitats. Aquells xiquets i xiquetes que practiquen esport mixt, al cap d'un temps comencen a relacionar-se d'una forma diferent, els problemes i diferències entre ells i elles s'entenen millor.

Més enllà d'aquests estadis puntuals, el principal problema és la diferència entre sexes. És real que el nivell físic d'una dona és diferent al d'un home, però això no ha de condicionar a l'esportista, ja que, en el fons, d'igual manera tenen els xics diferents graus físics en la majoria d'equips i esports.

L'activitat física en les dones és molt més baixa que en els homes. Això es veu encara més acrescut quan parlem de joves. En els instituts i col·legis la diferència és abismal. L'esport mixt pot fomentar que els xiquets i xiquetes s'introduïsquen per igual en la pràctica esportiva. D'igual manera sí que podem trobar-nos amb problemes logístics, però tot això és superable i més si es tracta l'aspecte des del respecte per altres i la igualtat entre homes i dones són valors molt importants en tot ésser humà.

Per això, és molt important que els xiquets i xiquetes des de molt xicotets aprenguen a respectar els altres amb independència del seu sexe. L'esport és un molt bon vehicle per a transmetre'ls que tots dos sexes són iguals. És més senzill durant la preadolescència. L'existència d'equips mixtos en molts esports és un intent per part dels i les responsables de l'activitat física de normalitzar la relació entre xiquets i xiquetes i joves, i l'esport és una forma d'aconseguir-ho. La igualtat abans de res. És molt habitual trobar en esports com el futbol o el bàsquet casos en els quals tots dos sexes conjuguen dins d'un mateix club i d'un mateix equip. Això entenem que pot ser una normalitat i això és el que voldríem que passara en altres disciplines esportives.

Això és possible quan els xiquets i xiquetes són menuts, a partir de sis anys, ja que quan són més majors i arriben a l'adolescència, aquesta relació tendeix a fer-se més complicada. Això fa molt difícil trobar ja categories més grans a partir dels dotze anys aproximadament. Equips formats per xiquets i xiquetes. Una explicació lògica d'aquest fet és que, en l'adolescència, les diferències físiques entre homes i dones és fan molt majors i això dificulta, en la majoria dels casos, que es puguen competir en igualtat de condicions. Per això, es fan equips masculins i femenins a partir de certes edats.

Homes i dones som iguals i aquesta idea, que hauria de ser òbvia per a tots i totes, és encara difícil de veure en segons quins sectors i freqüentment veiem en l'esport estes diferències.

Aixina i tot, no cal tirar la tovalla. S'ha demostrat que els xiquets i xiquetes que conviuen en equips mixtos tenen en l'adolescència i en l'edat adulta un millor comportament en relació a la igualtat de gènere. Aquesta convivència dins de l'esport ajuda al fet que quan vagen creixent no creguen que les persones del sexe oposat són d'una manera o d'altra. És a dir, es creen estereotips.

No obstant això, encara queda molt de temps perquè esta igualtat arribe a ser observable, ja que avui en dia la diferència entre el nombre d'equips masculins i femenins és encara gran. S'està avançant, però molt poc a poc, però cal seguir treballant.

Mereix la pena avui en dia educar en valors a través de les activitat físiques esportives? Sí, mereix la pena. L'esport pot ser considerat en les albors del segle XXI com universal i cultural. La pràctica d'alguna de les seues manifestacions, com és el cas de l'esport, apareix en general associada a valors i actituds com la cooperació, el diàleg, el respecte, la responsabilitat, la sinceritat o la creativitat. Este és argument suficient perquè la pràctica esportiva gaudisca de presència destacable en moltes activitats que es desenvolupen amb l'objectiu de contribuir en el procés educatiu dels joves. Un proverbi xinés diu, «comenzar pronto, pero sin prisa».

Moltes gràcies.

La senyora presidenta:

Gràcies, senyora Gallén.

Proposició no de llei sobre la lluita contra la bretxa salarial i la igualtat retributiva, presentada pel Grup Parlamentari Podemos-Podem (RE número 80. 997, BOC número 22)

La senyora presidenta:

Pasamos, entonces, al punto número cuatro: presa en consideració de la proposició no de llei sobre la lluita contra la bretxa salarial i la igualtat retributiva, presentada pel Grup Parlamentari Podemos-Podem.

Té la paraula la diputada Cristina Cabedo per temps màxim de huit minuts.

La senyora Cabedo Laborda:

Gràcies, senyora presidenta.

La bretxa o l'escletxa salarial existeix. A l'estat espanyol se situa, segons informes que tenen diferents fonts i mètodes de càlcul, entre un 17% i un 24%. Però en el País Valencià aquesta escletxa salarial se situa en percentatges superiors a la mitjana estatal, estant sobre un 30%, la qual cosa és significativa, a més a més, tenint en compte l'últim informe de Comissions Obreres sobre l'escletxa salarial que indicava com havia disminuït en un punt en l'últim any en el conjunt de l'estat espanyol, mentre que, al País Valencià, s'havia incrementat en dos punts.

Les explicacions sobre l'existència de l'escletxa poden vindre de forma directa pel fet que algunes empreses assignen obertament un sou base diferenciat segons el sexe com -i esta és normalment la forma- de forma indirecta, en considerar de manera distinta ocupacions que tenen igual valor o en recompensar amb complements unes tasques, normalment aquelles pròpies dels homes, en perjudici d'altres, normalment dels sectors feminitzats.

A hores d'ara és possible que una empresa pague complements aleatoris que, fins i tot, escapen dels convenis col·lectius als treballadors i a les treballadores. És una discriminació que aquestes diferències es perpetuen a hores d'ara en ple segle XXI, quan els avanços en l'àmbit d'igualtat s'han donat a marxes forçades per la implicació de les mateixes dones i de les seues diverses formes d'associació o aliances. L'escletxa salarial és un dels indicadors que mesuren les desigualtats laborals entre homes i dones i és especialment revelador per la importància que té el salari en els aspectes de la nostra vida. No hi ha excusa, entenem, perquè les condicions laborals de les dones i els homes diferisquen, ja no sols en el salari base, sinó també en tota mena de complements com també en les altres condicions de treball i en els usos de temps. En aquest sentit, en 2014, la Comissió Europea va emetre una recomanació per millorar l'ordenament jurídic espanyol en matèria d'igualtat salarial entre dones i homes.

D'altra banda, ja són alguns els estats que han pres mesures concretes per a solucionar aquest problema relatiu a la igualtat retributiva i a la bretxa salarial. Com per exemple, en gener d'aquest 2017, Alemanya compta ja amb una llei de transparència que permet als treballadors i a les treballadores denunciar als seus caps si aquests no són capaços d'argumentar aquesta problemàtica sobre desigualtat entre els salaris d'una dona i un home que reben per fer el mateix treball.

Islàndia és també un altre exemple que ha legislat en aquesta qüestió, continuant en el seu llarg recorregut per aconseguir la reducció de la bretxa salarial. A nivell estatal, per part del nostre grup, per part de Podemos, també hem presentat una proposta de llei d'igualtat retributiva entre homes i dones, i emfatitzem en no anomenar igualtat salarial i sí igualtat retributiva per ampliar eixe concepte que normalment ja sí que tenim el mateix salari, però és a través dels complements que s'implementen les diferències i d'ahí la importància de no parlar d'igualtat salarial, sinó d'igualtat retributiva.

Aquestes són algunes qüestions a nivell estatal, però també a nivell autonòmic volem avançar en aquesta qüestió pel fet que l'escletxa salarial, a més, està per damunt de la mitjana de l'estat espanyol.

I, per això, en aquesta proposta, instem el Consell a treballar per l'escletxa salarial entre dones i homes sota la implementació d'aquest concepte d'igual retribució per treball d'igual valor. És a dir, també que el treball normalment feminitzat tinga el mateix valor que el treball dels sectors masculinitzats.

D'altra banda, impulsar la transparència en la informació que han de donar les empreses sobre el sou dels seus empleats i empleades, les quals han de publicar, respectant sempre la llei de protecció de dades, les retribucions completes. És a dir, el salari base i tot tipus de complements de dones i homes de cada lloc. També instem a garantir que les empleades i empleats puguen sol·licitar informació sobre els nivells salarials, desglossats per sexe i inclòs no sols el salari, sinó els complements i els pagaments en espècie per a les categories de treballadors i treballadores que realitzen el mateix treball o un altre d'igual valor que el seu.

En quart lloc, també instem el Consell a implementar mecanismes de control per a evitar clàusules de discriminació per raó de sexe en els convenis col·lectius, tenint especial èmfasi o vigilància sobre les discriminacions indirectes. També instem el Consell a implementar mecanismes per a millorar en les estadístiques desagregades per sexe sobre l'ocupació, major transparència salarial a través dels indicadors corresponents i assegurar que quede inclòs el treball domèstic i el treball de les cures perquè també és treball, tot i que haja vingut invisibilitzat. I incloem dos mesures perquè el Consell, a part de tindre aquestes mesures concretes per al Consell, inste el Govern d'Espanya.

En primer lloc, instar el govern estatal a destinar recursos en inspecció de treball i seguretat social per a detectar i sancionar discriminacions directes i indirectes salarials per raó de sexe. I, en segon lloc, instar el govern estatal a equiparar els permisos de paternitat i maternitat i, a més, fer que siguen intransferibles i 100% remunerats amb el calendari d'implementació respectiu per l'impacte que també té l'entrada de, per fi, els homes a l'àmbit domèstic i, per a fer això, un mecanisme ja profundament estudiat i idoni seria equiparar aquestos permisos de paternitat i maternitat, a més, de forma intransferible perquè, de sobte, no siguen transferits els dies del permís de paternitat als de maternitat, com ha passat en països com Suècia, i 100% remunerats.

Com entenem que són propostes que s'han d'implementar ja, perquè fa quasi dos anys vam instar el Consell a que fera una mesa per la igualtat salarial i laboral contra la feminització de l'empobriment i encara no tenim resultats d'aquesta mesa i quasi dos anys després és imprescindible que comencen a implementar-se mesures per a acabar amb l'escletxa salarial al País Valencià, a més a més, incloem-hi el punt huit on diem que s'haurà de donar compte a Les Corts del grau de compliment d'aquesta solució en el termini de sis mesos.

Per tot açò, demanen el vot a favor de tots els grups. Gràcies.

La senyora presidenta:

La senyora Ortega Requena:

Moltes gràcies, presidenta.

En primer lloc, vull donar el meu agraïment a la companya del Grup Podem per esta proposició no de llei sobre la bretxa salaria que comptarà amb el suport del meu grup i espere que la meua esmena també siga acceptada.

Just ahir es van donar a conéixer les xifres d'atur de novembre. Resulta que el 96% de les noves persones aturades registrades en novembre són dones. Unes xifres tremendes que mostren que l'atur segueix baixant i les dones seguim sent les més perjudicades.

A este país les dones treballem gratis des del 8 de novembre, així ho van posar de manifest les dades de la bretxa salarial de la Unió Europea publicades per la Comissió Europea el passat mes de novembre i, segons estes dades, la bretxa ha passat de ser del 16,7 l'any passat a ser del 16,3 en 2017. Encara que, com diu la companya, és de veres que, segons la font esta xifra varia una miqueta i al País Valencia encara estaríem molt pitjor, segons els informes com el de comissions, estem al voltant del 34%. Encara hui el mercat laboral seguix penalitzant les dones només per ser-ho. Molt trist.

«The Global Gender Gap Report» de 2017, que és un informe que analitza la bretxa global del gènere, analitzant un total de 144 països, indica que Espanya es troba en el lloc 81 de rànquing global pel que fa a participació econòmica. A més, en el desglossament d'esta estadística es destaca que l'indicador en el qual pitjor ens trobem en termes econòmics, és el que es referix a la igualtat salarial. Crec que és important assenyalar que aquest és un dels indicadors que més baix té Espanya en este informe.

Enfront d'això i lluny de mesures per lluitar contra la bretxa salaria o les desigualtats econòmiques de les dones, el que tenim és que al gener d'este any, el Govern d'Espanya va suspendre les ajudes per impulsar la igualtat salarial entre homes i dones en les pimes. Esta notícia que eixia a eldiario. es el 23 de gener de 2017 era el titular.

Doncs, com ja he dit, donarem suport a esta PNL: aconseguir la igualtat retributiva entre homes i dones, així com la igualtat en tots els aspectes de la societat. És un compromís, tant del meu grup al pacte del botànic, com del Consell. I així ho estem demostrant. L'acord de renovació del pacte del botànic establia en el punt 127 la creació d'un observatori d'igualtat salarial i de bones pràctiques en empreses en el marc de la mesa del diàleg social. I esta proposta es va materialitzar mitjançant la mesa per a la igualtat laboral i salarial i controlar la feminització de la pobresa, de la qual vaig formar part.

Em consta que actualment s'està treballant en un projecte de decret que establisca clàusules de garantia salarial en els contractes laborals subscrits per La Generalitat i el sector públic instrumental. I des de la Conselleria d'Economia Sostenible i dels Sectors Productius, Comerç i Treball, i en l'àmbit de l'ocupació des del Servof s'han plantejat mesures de caràcter econòmic i social orientades a millorar les oportunitats d'accés de les dones al mercat laboral i manteniment de l'ocupació en tot el seu cicle vital.

Subvencions per a la contractació de dones, accions formatives amb criteris que garantisquen i promoguen la igualtat, prioritat de dones als tallers d'ocupació, formació per a aturades amb prioritat per a les dones o els 10,4 milions d'euros en la línia d'ocupació de qualitat amb perspectiva de gènere. A més, estes subvencions s'incrementen si la dona és víctima de violència de gènere o masclista. Per al pròxim 2018, esta partida, a més, s'ha incrementat a 11,8 milions d'euros. Des de la direcció general d'economia s'ha establert també que els barems d'aplicació valoren una puntuació superior, l'ocupació de dones, la presència als consells d'administració, la promoció o la certificació de plans d'igualtat salarial i estes entre alguns exemples.

Sobre els permisos de paternitat i maternitat, este mateix any vaig registrar també una PNL demanant la igualació dels permisos, a més d'una ampliació tant per a mares com per a pares. Perquè és una qüestió fonamental per a la conservació i per a promoure esta igualtat a les cures i anar eliminant totes les barreres que fan que el mercat laboral penalitze les dones.

Per últim, respecte a la nostra esmena, creiem que seria adequat que simplement en estes propostes al Pacte valencià contra la violència de gènere i masclista, posat que el pacte ja inclou algunes propostes en este sentit, com són: en el punt 10 de l'objectiu 1. 5, que és defensar en els processos de negociació col·lectiva acabar amb la bretxa salarial per raó del sexe així com altres formes de discriminació laboral; el punt 5 de l'objectiu 3. 6, que és l'estudi de la bretxa salarial de gènere per tenir una visió adequada a esta desigualtat, o, per exemple, l'objectiu 1. 6, que és combatre la discriminació i assetjament sexual i l'assetjament per raó de sexe en l'àmbit laboral.

I, d'altra banda, com no, promoure que els sindicats ho incloguen dins de la negociació col·lectiva i, així, reforçar que aquestes propostes tan positives arriben o hagen d'arribar.

Doncs, amb tot això espere comptar amb l'acceptació de l'esmena per part del grup que porta la PNL i que la iniciativa compte també amb el suport de tota esta comissió.

Moltes gràcies.

La senyora presidenta:

La senyora Cabedo Laborda:

Gràcies, senyora presidenta.

Des de Podemos-Podem anem a acceptar l'esmena de Compromís d'incloure les nostres mesures en el Pacte valencià contra la violència de gènere i masclista. Una qüestió positiva del nostre pacte ‒entre altres‒ és que és un pacte que està obert a incloure altres propostes i aquesta esmena també significa que són les propostes aportades per Podemos, esmenes concretes, d'importància com per incloure-les en aquest pacte. I també, sobretot, perquè amplia les estratègies enfocades en eradicar l'arrel del masclisme perquè aquestes propostes han sigut, això, ideades des d'una perspectiva estructural que, en última instància, acaba en els maltractaments i en els assassinats que, per cert, recentment hem viscut un altre. Són ja huit en el País València en aquest any 2018. Però que, al cap i a la fi, totes les dones vivim amb aquesta violència econòmica també en l'àmbit laboral.

Per tant, per l'ampliació del pacte valencià contra la violència de gènere i masclista, des d'una perspectiva estructural i enfocada a eradicar darrere el masclisme, aprovem o acceptem l'esmena de Compromís i li agraïm que ens l'haja presentat.

La senyora presidenta:

La senyora García González:

La senyora presidenta:

La senyora Serna Serrano:

La senyora presidenta:

La senyora Català Verdet:

La senyora presidenta:

La senyora Cabedo Laborda:

La senyora presidenta:

La senyora Cabedo Laborda:

La senyora presidenta:

La senyora Cabedo Laborda:

La senyora presidenta:

La senyora Cabedo Laborda:

La senyora presidenta:

El senyor lletrat:

La senyora presidenta:

Proposició no de llei sobre l'adopció de mesures davant casos de violència masclista amb presència d'animals domèstics, presentada pel Grup Parlamentari Ciudadanos (RE número 81. 004, BOC número 225)

La senyora presidenta:

La senyora Ventura Campos:

La senyora presidenta:

(Se suspén la reunió durant uns minuts)

La senyora presidenta:

La senyora Ventura Campos:

La senyora presidenta:

Si les parece, queda pendiente de redactar y de firmarlo. Entonces que se pase a firmar y se pase a la mesa. (La senyora Ventura i el lletrat parlen entre ells)

La lees tú y empieza, entonces… (S'interromp la gravació)

El senyor lletrat:

La senyora presidenta:

La senyora Ventura Campos:

Señorías, ¿verdad que son datos escalofriantes lo que les acabo de decir? Pues pensar que una mujer se vea obligada a convivir con un maltratador para proteger a sus animales de compañía y, por poner un ejemplo, en un estudio que hicieron de mujeres maltratadas en el Reino Unido, Canadá y Estados Unidos, decía que el 94% de las mujeres maltratadas con animales de compañía dijo que, si hubiera tenido un sistema de acogida de sus animales, hubiera escapado antes de sus hogares. Por tanto, desde la comunidad autónoma, la Comunidad Valenciana, tenemos -no voy a extenderme más porque hemos llegado a un acuerdo- que velar para que esto sea una realidad. Tenemos que velar para que ninguna mujer se quede en un hogar hostil donde hay un maltratador y que se quede únicamente por salvar la vida y proteger a este animal de compañía. Tenemos que desarrollar una legislación que vele por proteger también a los animales de compañía que se han quedado abandonados en las diferentes leyes contra la violencia de género. Tenemos que trabajar y empezar a trabajar.

La senyora presidenta:

Proposició no de llei sobre l'elaboració d'una línia de subvencions destinada a dones autònomes víctimes de violència de gènere, presentada pel Grup Parlamentari Popular (RE número 81. 767, BOC número 231)

La senyora presidenta:

Pasamos, entonces, al punto número 6: presa en consideració de la Proposició -señorías, por favor- no de llei sobre l'elaboració d'una línia de subvencions destinada a dones autònomes víctimes de violència de gènere, presentada pel Grup Parlamentari Popular.

Té la paraula Blanca Garrigues pel Grup Popular.

La senyora Garrigues Francés:

En primer lugar, sí que quiero hacer una autoenmienda técnica que ya les comenté a los otros grupos la semana pasada, ya que, por una errata, el año que se ha detallado es el año 2016 cuando, dadas las fechas en las que se debate esta iniciativa, la orden de subvención que solicitamos debería salir para el próximo año. En ese sentido… (Remors) 2018.

En este caso, al igual que con la iniciativa que debatimos la semana pasada sobre la reserva de plazas de formación en los (inintel·ligible) . y a las víctimas, se pretende incidir en la necesidad de dotar de recursos a las víctimas. Decíamos el otro día que la ocupación es la clave de la independencia y es cierto. Y es por eso que trabajar por la incorporación de las víctimas al mundo laboral es una de las mejores formas de trabajar por ellas, ya que un empleo no es solo una forma de ganarse la vida.

Decía en el punto anterior la señora Ventura que muchas de las víctimas se ven abocadas a permanecer en el domicilio por el cuidado de sus mascotas. ¿Cuántas víctimas se ven abocadas a permanecer en el domicilio por no tener recursos económicos suficientes para mantenerse ellas mismas o a sus hijos e hijas principalmente? Por eso, señorías, es nuestra obligación -como les decía- estar ahí apoyándolas.

La senyora presidenta:

La senyora García González:

La senyora presidenta:

La senyora Cabedo Laborda:

Gràcies, senyora presidenta.

La veritat és que, quan vaig llegir la proposta, jo personalment pensava que estava mal redactada, però amb l'esmena tècnica que ha fet ara la portaveu del Partit Popular i amb l'explicació que ha fet el Partit Popular, ens reafirmem més en el vot en contra a aquesta proposta.

En l'exposició de motius, el Partit Popular indica que la violència de gènere és un dels grans problemes que tenim en el moment actual i que, llig literalment: «Pràcticament no hi ha un dia, una setmana en què no s'haja de lamentar la pèrdua en la vida d'alguna dona per aquesta causa. » Després indica que la legislació actual aborda la protecció de les víctimes, també a través de les qüestions laborals i, de fet, en la seua intervenció la portaveu ha indicat que aconseguir o tindre una independència econòmica és una ferramenta per a ficar final al seu maltractament o una cosa aixina ha dit.

I després d'aquesta introducció, el Partit Popular fica com a proposta de resolució que simplement té una línia de subvencions perquè les dones víctimes o supervivents de violència masclista es donen d'alta en el règim d'autònomes. És a dir, que la forma que el Partit Popular entén perquè les dones isquen del cicle de violència és que es donen d'alta en el règim d'autònomes. Sincerament, crec que és una proposta profundament irresponsable, però que, abans de tot, el que demostra és que no són conscients del que realment suposa estar dintre del cicle de violència masclista. És a dir, com una dona en l'estat anímic que està pot, per a eixir del cicle de violència masclista, apuntar-se per a ser autònoma, emprendre un negoci i, per tant, ja aconseguir la independència econòmica i poder eixir, com ella ha dit, del maltractament?

Em pareix, la veritat, increïble i, per això, no podem votar a favor. Efectivament, com ha dit la portaveu del Partit Popular, en la comissió vam veure aquesta qüestió: què passa amb les autònomes víctimes de violència masclista. , i vam implementar mesures. Però és que no té res a vore en el que ací han dit. Allí vam parlar que les autònomes víctimes de violència masclista necessitaven ajudes i aixina ho fiquem en la mesura 83 del nostre informe que indica establir ajudes per a les autònomes víctimes de violència de gènere que cessen en la seua activitat laboral. Perquè, efectivament, vam vore que han de tancar la persiana i que això augmenta el seu cicle de violència masclista. Però no és el mateix que dir-li: «Si vosté es víctima de violència masclista, fique's d'alta en el règim d'autònomes i aixina ja tindrà independència econòmica i podrà eixir de la seua situació de maltractament. »

Sincerament crec que esta proposta es deu que estem mirant els pressupostos de La Generalitat, que hi ha una estratègia del Partit Popular de ficar línies de subvencions per a carregar els pressupostos de la Generalitat valenciana i dir després que en la situació que hi ha damunt d'infrafinançament no s'executen i cantarle las cuarenta al Consell en eixe sentit. I que, baix eixa estratègia, s'han passat de frenada i han ficat aquesta mesura que és surrealista i vergonyosa. Jo els demanaria que s'ho feren vore i realment lamente que ho hagen presentat i no voldria estar dient tot el que estic dient, però és que no té res a vore el que vam incloure en l'informe amb el que han presentat i és pensar molt poc en les dones víctimes de violència masclista.

La senyora presidenta:

La senyora Garrigues Francés:

Mire, habría sido más fácil decir: «Mire, no la vamos a aprobar porque viene del Partido Popular. » (Remors) Creo que así habría sido muchísimo más fácil porque la semana pasada… (remors) votamos una que decía: «L'ocupació és la clau de la independència econòmica i personal que les dones víctimes de violència necessiten per a començar una nova vida i allunyar-se de la situació de maltractament. »

Evidentemente, en el pacto de violencia se establecen medidas para aquellas autónomas que cesen en su condición por ser… Siendo víctimas de violencia que cesen en su condición de autónoma por ese maltrato. ¿Esas autónomas tendrán derecho a reinsertarse laboralmente? ¿Tendrán derecho a que el gobierno valenciano les ayude para que se puedan reinsertar laboralmente y salir más rápidamente de esa situación en la que están por ser víctimas de violencia? ¿O no? Las abandonamos. Las fortalecemos, pero luego no les damos ayudas para que vuelvan al mercado laboral.

La senyora presidenta:

La senyora Cabedo Laborda:

Gràcies, senyora presidenta.

Decebedor, senyora Garrigues, és que vosté diga que li vote una proposta perquè ve del Partit Popular, quan crec que he demostrat en estos dos anys que jo mai he mirat de qui venia el partit per a vore la proposta. Però és que, realment, la seua proposta no és el que m'acaba ara de dir perquè, efectivament, l'altre dia vam aprovar una proposta que indicava que, per a aquelles persones que havien acreditat que eren víctimes de violència masclista, se li ficarien places en els centres de turistes per a fer certa formació. I això és el mateix que ve en l'informe que vam aprovar en les Corts Valencianes on s'indica que les dones víctimes de violència masclista rebran ajudes per a no tancar la persiana. Però, insistisc, per ara que vosté diga això, no és el que diu vosté en la seua proposta. Vosté diu que es donarà una subvenció per a les que es donen d'alta en el règim d'autònomes sent dones víctimes de violència masclista. (Remors)

Clar, vosté m'ho està afirmant. És a dir, que vostés entenen com a mecanisme per a eixir del cicle de violència que es donen d'alta en el règim d'autònomes. I, sincerament, ho haguera dit l'experta en aquella comissió, però és que jo crec que una proposta tan surrealista, òbviament l'experta no ens l'haguera dit en aquella comissió i és que realment, és -insistisc-, no entendre en quin cicle de violència es troba una dona com per a fer-la responsable d'eixir d'eixe cicle i, a més, a través d'una cosa tan complicada encara a dia d'avui com muntar-se un negoci d'autònoma.

Per tant, em reitere en les meues paraules. Em sap molt mal que a vosté li pareguen mal les meues paraules, però més mal em sap a mi la proposta que vosté ha presentat i encara menys que vosté em diga que jo mire que ve del Partit Popular quan m'he caracteritzat per tot el contrari, per les propostes sensates votar-les a favor, inclús de fer d'intermediària i de mediació.

La senyora presidenta:

La senyora Cabedo Laborda:

. perquè l'aproven altres persones.

La senyora presidenta:

La senyora Rodríguez Armigen:

La senyora presidenta:

La senyora Peris Cervera:

Yo creo que es importante recordar que aquí hace, yo creo que, alrededor de un año todos los grupos políticos acordaron una iniciativa sobre la mejora de las condiciones del trabajo y calidad de vida de las personas trabajadoras autónomas. Y que esa iniciativa que aprobamos en las Corts se trasladó al plan estratégico de subvenciones del Servef para el período 2017 y 2019. Y entre los objetivos de ese plan que recoge plenamente la iniciativa que se acordaba en esa cámara, estaba el de favorecer las iniciativas del emprendimiento.

Señorías, les han dado los datos. Las personas desempleadas tienen una ayuda de 2. 500 euros, cuando tienen una diversidad funcional, de 3. 500. En el caso de las mujeres desempleadas víctimas de violencia de género, señorías, está contemplada y contempla una ayuda de 4. 500 euros. Por lo tanto, yo creo que la iniciativa que plantea el Partido Popular la podría retirar, no es por nada, sino porque ya está contemplado. Es más, esta diputada se ha tomado la molestia, no, es mi obligación. He revisado el resto de comunidades autónomas para ver si andábamos muy mal en la Comunidad Valenciana y, fíjense, somos probablemente la comunidad que, desde el punto de vista de ayuda económica, tiene la cuantía más elevada de todas las comunidades autónomas. Por ejemplo: Galicia, que gobierna el Partido Popular, la ayuda es de 2. 000 euros más 500 si son mujeres, es decir, 2. 500 frente a 4. 500 de la Comunidad Valenciana. O si es Madrid, que sí contempla ayudas a las víctimas de violencia de género, son 3. 000 euros, señorías, aquí son 4. 500. Por lo tanto, me inclino por pensar que es un error.

La senyora presidenta:

La senyora Garrigues Francés:

Decía la diputada: «Es que no hay que lanzarlas al autoempleo. » En mi intervención ya les he dicho que el autoempleo es una salida más, el autoempleo o el empleo por cuenta ajena. Tampoco hay que lanzarlas al empleo por cuenta ajena siendo un empleo precario o en condiciones de semiesclavitud. Por supuesto que no, pero ¿habrá que lanzarlas al mundo laboral, habrá que reinsertarlas? Es la única forma, señorías, de que tengan una independencia económica que les permita salir de la situación de violencia de género en la que están. La prevención es precisa, pero, una vez existe ya la violencia de género, una vez son víctimas, habrá que acreditar y habrá que proteger y habrá que dar medidas económicas para que esas personas puedan reinsertarse y puedan volver a la vida normal cuanto antes.

La senyora presidenta:

La senyora Peris Cervera:

La senyora presidenta:

(S'alça la reunió a les 18 hores i 39 minuts)

