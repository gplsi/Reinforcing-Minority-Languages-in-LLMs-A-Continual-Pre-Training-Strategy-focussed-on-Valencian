Comissió d'Educació i Cultura realitzada el dia 30 de maig de 2017. Comença la reunió a les 10 hores i 36 minuts. Presideix la diputada senyora Marian Campello Moreno. Reunió número 19.

La senyora presidenta:

Anem a passar llista. Li done la paraula al secretari de la mesa, per vore si tenim quòrum.

El senyor secretari:

(El secretari passa llista per tal de comprovar si hi ha quòrum)

La senyora presidenta:

Gràcies.

Abans de començar, si poden aproximar-se els portaveus o un membre de cada grup parlamentari, per comentar què ha passat amb la compareixença del senyor de la CAM. (S'interromp la gravació)

A petició dels grups parlamentaris, el que vaig a fer és donar una explicació de la incidència del primer punt de l'ordre del dia, perquè conste en acta. El primer punt, no, el segon punt de l'ordre del dia, que és la compareixença del nou president de la fundació Caixa del Mediterrani, sorgida de l'Obra Social de l'antiga CAM, absorbida pel Banc Sabadell, Luis Boyer Cantó, per a retre compte de la situació actual de la fundació, dels fons disponibles per a la tasca social per a 2017 i el patrimoni d'esta, sol·licitada pel Grup Parlamentari Podemos-Podem.

El que els serveis de la casa ens comuniquen és que el dia 16 d'este mateix mes, quan nosaltres, esta comissió decidix fer l'ordre del dia, i que passe per la Junta de Síndics i convocar este senyor, no se va fer la comunicació al senyor Luis Boyer Cantó. Hi ha hagut algun problema en els serveis de la casa i no se va fer eixa comunicació el mateix 16, que és quan nosaltres, digam. Quan passa per la Junta de Síndics, nosaltres fem la convocatòria.

Per alguna qüestió que de moment no coneixem, se li comunica des dels serveis de la casa el dia 25. Aleshores, del dia 25 a avui, el senyor ens envia un comunicat diguent-nos que ell no té l'agenda disponible per a vindre. Aleshores, l'acord que tenim els grups parlamentaris és que en acabar esta comissió, mos reunirem i buscarem possibilitats per a tornar a convocar este senyor, que vinga a comparéixer a les Corts Valencianes, ja que ell, en el seu escrit, diu que està a total disposició per a retre comptes. D'acord?

El senyor lletrat:

La senyora presidenta:

D'acord. Doncs, moltes gràcies al senyor lletrat per les excuses i per les explicacions oportunes.

Proposició no de llei sobre l'aprovació d'un pla de garantia i foment de l'escola integradora i inclusiva, presentada pel Grup Parlamentari Compromís (RE número 26. 122, BOC número 93)

La senyora presidenta:

Passem, sí ara, al punt 3 de l'ordre del dia, presa en consideració de la Proposició no de llei sobre l'aprovació d'un pla de garantia i foment de l'escola integradora i inclusiva, presentada pel Grup Parlamentari Compromís.

Té la paraula la diputada Isaura Navarro, per huit minuts, per a explicar la seua proposta.

La senyora Navarro Casillas:

Moltes gràcies, senyora presidenta.

Bé, nosaltres sí que estem plantejant.

La senyora presidenta:

Ui, perdona, perdona. Bé, perdona un momentet, disculpa, que no hem aprovat l'acta de la reunió anterior. Perdoneu, disculpeu. Lectura i aprovació, si escau, de l'acta de la reunió anterior? Aleshores, queda aprovada per assentiment. Disculpe, senyora diputada. Ara sí, pot començar la seua explicació de la proposta.

La senyora Navarro Casillas:

Moltes gràcies, senyora presidenta.

Ja són molts anys en què es parla d'una educació inclusiva, de la seua necessitat, i de fet, bé, l'estat espanyol va ratificar el protocol de la convenció sobre els drets de les persones amb discapacitat, en l'any 2008. I després, l'educació inclusiva s'ha incorporat a la nostra normativa estatal. Inclús tenim una ordre a nivell autonòmic, prèvia, respecte de les necessitats educatives especials en els centres de l'educació infantil i primària al País Valencià.

Bé, mentres existix esta normativa, la realitat a la qual s'enfronten les famílies i els pares i mares de xiquets i xiquetes moltes vegades és molt més dura del que deuria ser. Perquè és una batalla permanent esta veritable educació inclusiva, en què se tinguen tots els mitjans possibles per a garantir eixa educació de qualitat integrada i no segregada.

De fet, n'hi ha un cas que és prou conegut, que ha arribat a una sentència del Tribunal Superior de Justícia de Catalunya, pionera, en què es va reconéixer el dret d'un xiquet a eixa educació inclusiva, obligant a l'escolarització en un institut de secundària de l'alumne, que el que volia en eixe cas l'administració autonòmica era traslladar-lo a un centre d'educació especial.

Doncs bé, l'educació, com diu la normativa, deu ser inclusiva, i per això l'administració està obligada a proporcionar tots els suports necessaris per a la integració en el sistema educatiu d'estos estudiants.

Bé, clar, en el moment en què parlem d'eixa inclusió, evidentment hem d'adaptar l'educació que se dóna a eixes necessitats específiques. Perquè no es tracta a soles que estiguen tots estudiant junts i juntes, sinó que es tracta que se compte amb els mitjans suficients. Per això, la conselleria d'educació està fent una gran tasca en esta matèria, avançant en eixa educació inclusiva, i són moltes les mesures ficades en marxa, que vaig a destacar, com és el cas dels programes d'eliminació de l'assetjament escolar; els plans de formació específics del professorat, a través del Cefire; l'eliminació de barreres arquitectòniques i dotació d'ajudes tècniques individuals i equipaments en els centres i en les aules; les adaptacions curriculars en les àrees necessàries; l'orientació educativa a l'alumnat i a les famílies en valoració psicopedagògica primerenca; la posada en marxa del pla de detecció a l'alumnat amb necessitats d'educació compensatòria; els plans de convivència; la coordinació amb les universitats per a mantindre i controlar els materials de suport per a l'alumnat amb estes necessitats específiques; la promoció dels programes de transició a la vida adulta i altres semblants dels centres específics; l'accés a les noves tecnologies; convenis de col·laboració amb l'ONCE; la provisió de més recursos complementaris de pedagogia terapèutica, i audició i llenguatge, etcètera, etcètera. Són moltes les mesures, l'increment de les aules CIL, millorar la seua dotació.

Nosaltres, el que proposem en esta iniciativa parlamentària és tot un pla de garantia i foment de l'escola inclusiva integradora, en què se compta amb totes estes mesures que ja està duent a terme la conselleria, i s'incorporen les propostes manifestades tant per Save the Children, per Unicef. I també una reivindicació ja històrica dels professionals de la logopèdia, del Col·legi de Logopedes de la Comunitat Valenciana.

I ací tenim el seu president, del col·legi de logopedes de València, que el que estan plantejant és una qüestió bàsica, i és que si n'hi ha una necessitat de xiquets i xiquetes que tinguen atenció logopèdica, se'ls ha de donar una atenció logopèdica. Ara mateix, el que s'està donant és una atenció per part de mestres que han fet uns crèdits en audició i llenguatge.

I la societat, en el seu conjunt, està convençuda que estos mestres d'audició i llenguatge són logopedes, i creuen que en els col·legis van logopedes durant unes hores, o que en les aules CIL n'hi ha logopedes. No n'hi ha logopedes. No n'hi ha. Són mestres en estos crèdits específics d'audició i llenguatge.

Clar, si estem tractant xiquets i xiquetes amb dificultats per a comprendre, com és el cas del trastorn específic del llenguatge, que n'hi ha una pèrdua del discurs oral, això el que necessita és una atenció logopèdica, que és una professió sanitària, específica de tres anys de formació. , quatre anys de formació, per a donar este millor servei de tractament de les patologies del llenguatge.

I la pregunta és: per a què servix una carrera, si després no es pot desenvolupar en l'àmbit que li correspon, que és l'atenció pública de l'administració als xiquets i xiquetes que necessiten esta atenció? Tenim els professionals, que volen fer-ho, i per això hem d'incorporar esta figura tant en l'àmbit educatiu general com en l'específic de les aules CIL.

I per això està incorporada esta petició en el pla de garantia i foment de l'escola inclusiva i integradora. Que també, quant al procés d'escolarització, té una sèrie de mesures, de les quals, com ja he comentat, moltes estan ja en marxa. Però molt important també és quant al fet que els xiquets i xiquetes van creixent.

Perquè clar, moltes vegades se planteja eixa educació inclusiva en els primers anys d'estudis, però després a mesura que van creixent, com és el cas de la sentència que he comentat, la idea és que vagen ja als centres d'educació especial. Doncs bé, el que cal fer és garantir el major desenvolupament possible dels xiquets i xiquetes. Ficar els mitjans suficients perquè se done eixe desenvolupament. I anar valorant, de manera individualitzada, com es garantix eixe major progrés.

Aleshores, si realment volem acomplir este mandat legal que tenim d'escola inclusiva i integradora, hem de treballar perquè siga una realitat, hem de donar garanties, hem de donar eixa atenció, hem d'anar al cas individual, garantir els mitjans suficients. Per això se fiquen tantes mesures quant al procés d'escolarització i el suport també de les tecnologies.

I quant als pares, mares i tutors, què volem? Doncs que hi haja una garantia de no patir discriminació quant a l'accés als centres educatius i això ja ho ha ficat en marxa la conselleria, modificant una situació que n'hi havia abans, que era que els centres eren els que decidien. No poden ser els centres els que decidixen i exclouen els xiquets que consideren que són més problemàtics.

Això és el que ha estat passant fins ara. Doncs això s'ha acabat, perquè no es pot fer eixa discriminació. I per això ho fiquem com un punt específic a banda de garantir el dret a la informació continuada sobre les decisions que afecten els fills i filles del pares, mares i tutors i, per suposat, a ser permanentment escoltats. I la incorporació progressiva de la figura del graduat de logopèdia -com dia- en tots els tractaments.

Aleshores, la ficada en marxa de totes estes mesures inclòs l'estudi necessari -que això s'hauria de fer, no tant per la conselleria d'educació com per la conselleria de polítiques inclusives- de la infància més vulnerable al nostre territori ens donaria dades sobre quina és la situació a què ens enfrontem.

Moltes gràcies.

La senyora presidenta:

Gràcies.

Teníem presentades tres esmenes a esta proposta de Ciudadanos, del Partit Popular i del Grup Parlamentari Compromís. Se'ns ha fet aplegar una transaccional -que ara repartirem fotocòpies-, però el que anem a fer és seguir el procediment habitual. Aleshores ara tindria la paraula Ciudadanos per a explicar l'esmena que ens han presentat i després vorem si efectivament la transaccional està acceptada per tots o com és.

La senyora Ventura Campos:

Igual es que no se está siendo efectivo. Y ya les contesto yo. No lo están siendo. No lo están siendo y me alegro que recojan esta PNL porque nos olvidamos que muchos menores, a partir de los seis años, lo dicen muchos padres y muchas madres, a partir de los seis años cuando entran en educación primaria están teniendo dificultades para acceder a profesionales de apoyo. Porque no pueden permitírselo sus padres a nivel económico. No tienen recursos económicos. La conselleria debería de ofrecer recursos económicos extra para estos niños, para que tengan un mismo ritmo de aprendizaje que sus iguales.

La senyora presidenta:

Gràcies.

Em comenten els companys de l'equip de so, senyora Ventura, (remors i rialles) que si se retira del micròfon s'escolta molt baixet i que després la transcripció serà més complicada. (La senyora Ventura, amb el micròfon desconnectat, diu: «Ah, vale, gracias. ») Val? (Remors)

Passem, si li pareix a la senyora Navarro passem a. Com entenem que està acceptat. Però ens han presentat una transaccional. (Remors) És que. A vore, podem fer-ho. Si considerem tots que és l'adequat. Però, en principi si presenten una transaccional, ella no ha presentat una esmena, amb la qual cosa.

La senyora Navarro Casillas:

La senyora presidenta:

. ella és proposant també de la transaccional, entenc.

La senyora Navarro Casillas:

Si el debat s'estructura en transaccional és una cosa. Si el debat s'estructura com s'ha estructurat en esmenes, és una altra. Aleshores, donat que ella ha defensat la seua esmena, jo li he de contestar. De fet. (La senyora Ventura parla amb el micròfon desconnectat) Però, clar. És que ella no ha fet una intervenció en base a la transaccional. Ha fet una intervenció com esmena.

La senyora presidenta:

Té la paraula la senyora Navarro per quatre minuts. (S'interromp la gravació)

La senyora Gascó Enríquez:

La senyora Navarro Casillas:

La senyora presidenta:

I després li contestes a… Aleshores té la paraula el Grup Parlamentari Popular, la diputada Beatriz Gascó, per explicar-nos la proposta.

La senyora Gascó Enríquez:

Pero usted dice en el preámbulo…, señala que «ratifica, per la direcció de l'estat, la convenció i protocol facultatius sobre les persones amb discapacitat del 13 de desembre de 2006, i és d'ordre superior i d'obligat compliment». Y, luego, al final, me hace gracia porque dice, «l'adaptació de la qual a la nostra legislació encara no s'ha dut a terme». Bueno, es que la LOMCE, precisamente, dice que eso se tiene que llevar a término, que se tiene que desarrollar. Marca el marco legislativo para que se desarrolle.

La senyora presidenta:

Gràcies, senyora diputada.

És ara el torn de la diputada Isaura Navarro, del Grup Parlamentari Compromís, per contestar als grups parlamentaris.

La senyora Navarro Casillas:

Moltes gràcies, senyora presidenta.

En primer lloc, dir que l'esmena presentada pel Grup Ciudadanos s'ha incorporat tal qual al text. La transaccional no està feta quant a modificacions d'eixa esmena, sinó quant a les propostes que ens han arribat per part de Save the Children i resta espais, i s'ha millorat el text en alguns punts. I per això he traslladat el text, tal qual queda, a tots els grups parlamentaris.

Bé, quant a la intervenció de Ciudadanos, la veritat és que és molt rar perquè comença felicitant, després critica. En fi, és tot. Jo crec que és un poc com és Ciudadanos, no? , que està ahí sempre, (rient) entre una part i l'altra, en una situació complicada.

Doncs, bé, dir que no pot dir que és genèric i abstracte, perquè ací el que s'està plantejant és un pla que l'ha de fer el Consell. I se donen les línies, perquè açò és una PNL, no és una tesi doctoral sobre polítiques inclusives, d'educació inclusiva, sinó que és una proposició parlamentària que incorpora, ni més ni menys que 24 mesures concretes perquè es duguen a terme dintre d'eixe pla de garantia i foment de l'escola inclusiva integradora. Aleshores, és el que ha de ser.

Respecte a la formació que ha comentat, evidentment, és el que es demana, eixa formació especialitzada per a atendre eixes necessitats educatives.

Quant als TEA en les aules CIL i el que se comenta també per part del Partit Popular de les llistes d'atesa, la realitat és que este govern és el primer que ha incrementat substancialment el número de places de les aules CIL i està incrementant-les cada any. Amb la qual cosa, no fa falta demanar-ho, perquè ja s'està fent. De fet, este govern es va trobar en una extensíssima llista d'atesa per a entrar en les aules CIL, i el primer que es va fer és incrementar-les substancialment -eixe debat, a més, ja l'he tingut en la portaveu de Ciudadanos, al respecte-. Amb la qual cosa, inclús plantejar la incorporació en els pressupostos no té cap sentit perquè també es va fer; s'incrementaren els pressupostos en la mesura en què s'ha incrementat el número de places. I, incrementat el número de places, s'estan reduint les llistes d'atesa. I l'objectiu, evidentment, és que no existisquen eixes llistes d'atesa.

També li vaig a dir una cosa, n'hi han molts pares i mares que no volen que els seus fills vagen a les aules CIL, perquè el que volen és que estiguen en l'escola ordinària i no en escoles. (Veus) Sí, no, en l'escola ordinària, sense eixir de les aules per a estar unes hores en l'aula CIL. (Veus) N'hi han molts. Perquè en això. , i precisament per això s'incorpora: escoltar els pares i mares en les decisions que se prenen. Perquè de vegades els centres volen que se'n vagen a col·legis que tenen aules CIL i volen estar en col·legis on no n'hi han aules CIL. I, per això, en l'apartat de mares i pares i tutors, està incorporat que se'ls escolte i que se'ls informe. Perquè, al final, la qüestió és que, com deien Doménech i Moliner: «Si las familias conocieran qué es lo que comprende y cuál es la razón de ser de un concepto como es la inclusión, no solo exigirían más, sino que exigirían mejor. » Aleshores, quan se compta amb les famílies, les decisions són molt millors.

Ho dic perquè cal entendre tot el conjunt. Això de les aules CIL tampoc és que siga l'única solució, sinó que n'hi han més mesures, que són les que s'incorporen ací, en esta proposta.

Per això, volem un pla inclusiu, que no es tracta sols de: no, tots els xiquets i xiquetes a les aules CIL. No. Depenent, depenent de les seues necessitats, depenent.

Respecte al Partit Popular, és que me crida molt l'atenció també perquè està entre: o se estaba haciendo o no se hace nada, no? Aleshores, o és una cosa o l'altra. Sempre estan en eixa dicotomia. Perquè diuen: no, nosaltres ho estàvem fent tot i tot era fantàstic i per això volem incorporar-ho, i este govern no està fent res. No, és al revés, és al revés. Este govern el que està fent és tot el que s'hauria d'haver fet durant els vint anys anteriors. I no dóna l'abast, i no dóna l'abast; perquè el govern anterior va deixar tantes coses per fer, tantes, que açò és un repte diari de ficar-mos al dia en les necessitats de l'estudiantat, val?

Desenvolupaments legislatius. Se faran tots el que calguen. També, no és per res, però, cada vegada que fem un desenvolupament legislatiu, alguns ho porten tot als tribunals. Perquè, clar, ací el que n'hi ha és un boicot permanent de les mesures per a millorar l'educació dels nostres xiquets i xiquetes.

Aleshores, les propostes constructives han sigut acceptades. Les propostes, que, a més, en la majoria són esmenes a l'exposició de motius, que no s'aprova, amb la qual cosa no té cap sentit i li ha dedicat bon temps de la seua intervenció, doncs, no van a ser acceptades perquè no és el que s'aprova. I, respecte. L'exposició de motius, no me mires així; l'exposició de motius no s'aprova. S'aprova la proposta de resolució. I respecte a les esmenes d'eixa part, ja li he contestat.

Moltes gràcies.

La senyora presidenta:

Gràcies.

(Rient) La diputada Mercedes Ventura sempre se m'avança, eh? (Veus)

Té quatre minuts per contestar a la senyora Navarro.

La senyora Ventura Campos:

Por otro lado, también espero que pronto se pongan en marcha estos protocolos que hemos aprobado aquí, en la comisión de educación, protocolos para niños con trastorno de espectro autista, protocolos para TDAH, (inintel·ligible) … sanidad, que se coordinen educación y sanidad, protocolos para altas capacidades…; todos estos protocolos que no existían. Y yo, antes de estar en el mundo político, me llamaba mucho la atención cómo la Comunidad Valenciana éramos los últimos en la cola en no tener estos protocolos que otras comunidades autónomas sí que lo tenían.

Por lo tanto, les pido, les solicito que se responsabilicen y que cumplan con la ley vigente, que la ley vigente… No la LOMCE, la LOE, ya recogía que se tenía que trabajar una educación inclusiva, la LOMCE lo reforzó. Y los diferentes reales decretos, también hay que mejorar los decretos que tenemos aquí en la Comunidad Valenciana.

La senyora presidenta:

Si continuem en el format del debat, tindria la paraula el Grup Parlamentari Popular, i després la senyora Navarro podria contestar a les dos.

Té la paraula la diputada Beatriz Gascó.

La senyora Gascó Enríquez:

La senyora presidenta:

Gràcies.

És ara el torn de la diputada Isaura Navarro, per a finalitzar el debat de les esmenes.

La senyora Navarro Casillas:

Moltes gràcies, senyora presidenta.

En primer lloc, respecte al Grup Ciudadanos, tot el temps diu: «Sois gobierno, sois gobierno. » (Rient) Bé, nosaltres som un grup parlamentari i fem propostes al govern, i tenim l'obligació de fer estes propostes i traslladar les reivindicacions de la ciutadania. És el que estem fent ací. Açò és el parlament, no està debatent vosté amb el govern. Açò no és una compareixença i jo no sóc membre del govern. Açò és el parlament.

I esta és una proposta del Grup Parlamentari Ciudadanos, que per cert, per a ser aprovada necessita el recolzament d'altres grups, val? I diu: «I que ha de vindre Ciudadanos? Ciudadanos no té per què vindre ací a fer esmenes. » No, Ciudadanos té una obligació també, com a grup parlamentari (rient), de fer esmenes i fer propostes per a millorar, òbviament. Ací tots venim a fer el nostre treball. Vull dir, el fet que existixca un govern no significa que nosaltres no hàgem de fer les nostres propostes i les nostres millores.

I respecte a les aules CIL, ja ho he dit: este any s'han incrementat en 84 les places, i cada any s'estan incrementant. I això és una preocupació que té este govern i de la qual jo estic molt contenta. Respecte a les aules CIL, a mi em fa molta gràcia el que se m'ha dit, perquè, clar, les aules CIL no són unes aules ordinàries, encara que estiga dintre d'una escola ordinària. I açò està molt analitzat i està molt estudiat pels experts.

Jo m'he llegit informes respecte d'això, com este, que tinc ací, «La coordinación entre aula CIL y aula ordinaria. Factor condicionante en la inclusión educativa». I bé, les aules CIL, que per cert vénen perquè n'hi han persones que se n'anaren a fer un estudi a Escòcia sobre com estaven funcionant allà estes aules. I entres eixes persones, per cert, se'n va anar ma mare a fer eixe estudi, se va traslladar eixa proposta de les aules CIL ací, a la Comunitat Valenciana.

O siga que sobre les aules CIL sé molt des de fa molts anys. Molt. I s'ha fet un seguiment sobre com després s'ha traslladat, etcètera, i n'hi ha moltes coses a millorar que les conec perfectament. O siga que precisament de les aules CIL no m'ha de vindre ací vosté a donar lliçons de cap tipus, val? Al revés, al revés.

El que volem, sobretot el que ens preocupa en esta iniciativa parlamentària precisament són les mesures per a dintre d'eixa educació ordinària, de l'aula ordinària com se dóna la millor atenció per a tindre una educació realment inclusiva i integradora. I respecte a les aules CIL també com es millora a través d'eixa atenció logopèdica que a hores d'ara no s'està donant. I com, si és necessari en la formació secundària, es manté també eixa atenció específica.

Eixes són les propostes, que jo crec que no se les ha mirat amb estima. (Rialles) Com no podia ser d'una altra manera. En fi.

Respecte a les mesures que primer s'aplaudixen i després se critiquen, dir que són les que se proposen per part d'entitats com UNICEF, com Save the Children, que porten anys batallant perquè eixa educació inclusiva i integradora siga una realitat a l'estat espanyol. I també segons les propostes que ha fet inclús el defensor del poble, o la defensora, en els seus informes, que parla d'eixa necessitat de fer els ajustos raonables perquè l'educació inclusiva siga una realitat, amb mesures de suport personalitzat i efectiu que fomenten el màxim desenvolupament acadèmic i social.

I fomentant eixe màxim desenvolupament acadèmic és com després podrem parlar de xiquets i xiquetes en TEA que poden anar a la universitat, que és una cosa en la qual s'ha de treballar des del principi. I en la segregació precisament això és el que no vas a aconseguir mai.

En paraules de Wing, «no todos encajan en la filosofía de la vida en grupo, pero los que llegan a hacerlo salen beneficiados de este estilo de vida». És a dir, l'educació inclusiva és la millor opció, i precisament és per la qual aposta esta iniciativa parlamentària. I per això demane el seu vot favorable.

Moltes gràcies.

La senyora presidenta:

Gràcies.

Aleshores, ara anem a parlar de la transaccional que s'ha fet aplegar a la mesa. Perquè la transaccional siga efectiva, haurien d'acceptar-la tots els grups, a efectes. Exacte. Aleshores, la pregunta seria; algun grup s'oposa a la tramitació de la transaccional? No hi ha ninguna oposició al tema. Aleshores, ara tindria la paraula el Grup Parlamentari Podemos-Podem. Per quatre minuts, té la paraula la diputada Sandra Mínguez.

La senyora Mínguez Corral:

Moltes gràcies, presidenta.

En los pueblos muy pequeñitos, sobre todo en los pueblos muy pequeñitos, cuando les dicen a los padres y a las madres que los van a sacar a las aulas o incluso que los van a sacar con la PT, no quieren porque se creen que en el pueblo luego se va a hablar de su hijo, porque no tienen las capacidades intelectuales que deben tener; que, además, eso es una información completamente falsa.

Simplemente para acabar, «garanties de no patir discriminació quant a l'accés als centres educatius». En este punto estamos muy, muy de acuerdo, y nos alegra también que lo haya modificado.

La senyora presidenta:

Gràcies.

És ara el torn del Grup Parlamentari Socialista. La diputada Ana Besalduch té la paraula.

La senyora Besalduch Besalduch:

Sí, gràcies, presidenta.

Bé, al final tots estem d'acord que des de les institucions públiques hem de defensar l'educació com a dret fonamental de tots i de totes les xiquetes, i que això implica fer un esforç en aquells que més ens necessiten.

És veritat, senyora Navarro, que a la primera llegida de la PNL algunes coses me van sorprendre, no pel que dien, sinó perquè pensava que s'estaven fent i que s'estaven fent bé, o almenys el camí emprés era el correcte. Com per exemple, demana un pla de formació a través del Cefire, quan s'ha constituït un Cefire específic d'inclusiva, és veritat que la PNL porta data anterior a la creació del Cefire, però això ho vaig analitzar en la segona lectura, evidentment.

En la primera me va cridar una mica l'atenció, per això vaig buscar a vore on estava això que jo no entenia. O compartim que eixa detecció precoç en l'alumnat d'eixes necessitats específiques en educació és fonamental. Però també me consta, perquè a més estic en un ajuntament, que els serveis socials dels ajuntaments i els SPE estan en coordinació contínua. O quant als serveis de recolzament i de noves tecnologies, doncs, des dels centres, quan se fa la petició a la conselleria d'educació evidentment se facilite el material que se demane. O existix també l'atenció domiciliària en l'alumnat.

Però també és veritat, senyora Navarro, i també és veritat, senyories, que jo crec que sempre -i almenys eixe és l'esperit que hem de tindre-, sempre, sempre podrem fer més per l'educació inclusiva. Fins i tot, quan ho haurem fet tot, sempre podem fer més. I per això, al final, l'esperit d'esta PNL entenem que és este i que, per descomptat, anem a recolzar. És veritat que en la transaccional algunes coses. , per exemple, en els programes de transició a la vida adulta ja fique «promocionar,» perquè és veritat que també existixen en els centres d'educació especial estos plans de transició a la vida adulta.

I bé, en definitiva la conselleria està treballant en moltes de les coses que demana esta PNL però hem de fer més. És veritat que en dos anys no podem fer el que. , o no podem córrer dos anys el que altres hagueren pogut córrer en vint. Però, bé, anem per bon camí. Jo li he de dir que des del PSPV volem una educació de qualitat, que se base en la igualtat d'oportunitats. I que tenim clar que això s'aconseguix a través d'eixa inclusió educativa i en la dotació de recursos tant humans, com materials, i amb una formació que permeta que estos xiquets i xiquetes o joves s'incorporen a la vida adulta en les millors condicions possibles i que siguen el més autònoms possibles.

També és veritat que els socialistes som uns ferms defensors de l'atenció que donen els equips d'orientació, els gabinets psicopedagògics municipals, els serveis psicopedagògics escolars i tots els professionals que d'una manera en este moment fiquen el seu granet d'arena per eixa educació inclusiva i de veritat. I sabem també que el govern valencià en este moment és un ferm defensor d'esta educació inclusiva.

Crec que estan treballant o sé que estan treballant en un decret d'educació inclusiva per a continuar millorant la qualitat de l'educació d'estos xiquets i xiquetes. Que hem fet moltes coses i que estic segura també que en la nova llei d'educació valenciana o desitge que, en esta nova llei d'educació valenciana, l'educació inclusiva tinga un apartat específic i concret. Ja no en un decret sinó en una llei i que se regulen en una llei drets fonamentals dels nostres xiquets i xiquetes.

Gràcies.

La senyora presidenta:

Gràcies.

Passaríem ara a la votació de la transaccional que tots vostés tenen perquè l'han repartit els serveis de la casa. Aleshores, vots a favor de la proposta? 10 vots a favor. Vots en contra? Cap vot en contra. Abstencions? 5 abstencions. D'acord, molt bé. Doncs queda aprovada la proposta.

Proposició no de llei sobre l'impuls de programes de foment de la lectura, presentada pel Grup Parlamentari Ciudadanos (RE número 46. 297, BOC 156)

La senyora presidenta:

Passem ara al següent punt de l'ordre del dia. ¡Ai! , que lo he perdido. Está aquí. Que seria el punt 4. Presa en consideració de la proposta no de llei sobre l'impuls de programes de foment de la lectura presentada pel Grup Parlamentari Ciudadanos.

La diputada Mercedes Ventura del Grup Parlamentari Ciudadanos té huit minuts per a explicar la seua proposta.

La senyora Ventura Campos:

Investigaciones del catedrático en psicología (inintel·ligible) … indica que existe una mejor conexión neuronal entre los cerebros que leen. Y por ello muchos neurólogos y psicólogos recomiendan leer en edades avanzadas, incluso ya no tanto en edades avanzadas, sino en la vida adulta, como método preventivo para el alzhéimer y otras enfermedades neurodegenerativas, ya que quienes se mantienen mentalmente en forma a lo largo de la vida pues van a correr menos riesgo de padecer alzhéimer, párkinson o enfermedades cardiovasculares. Eso es lo que dicen las investigaciones científicas que he encontrado al respecto.

Pero si se les pregunta si leen o no, el 36,1% afirman que no lee nunca o casi nunca. El principal motivo por lo que no leen nunca o casi nunca es porque no les gusta o no les interesa, con un 42,3%, y un 16,5 pues dicen que quieren emplear el tiempo en otros aspectos. Por otra parte, en cuanto a la prensa, pues tampoco nos debe ser menos preocupante, porque el 30,4% de los encuestados no lee nunca o casi nunca el periódico, incluyendo los digitales y prensa escrita. Son datos que me parecían curiosos y quería compartir con la comisión.

La senyora presidenta:

Gràcies, senyora diputada.

És ara el torn del Grup Parlamentari Podemos-Podem. La diputada Sandra Mínguez té quatre minuts.

La senyora Mínguez Corral:

Moltes gràcies, presidenta.

La senyora presidenta:

Gràcies.

És ara el torn del Grup Parlamentari Compromís.

El diputat senyor Nadal té la paraula.

El senyor Nadal Sendra:

Moltes gràcies, senyora presidenta.

Primer que res dir que nosaltres anem a votar a favor d'esta PNL, donem l'enhorabona a Ciudadanos per haver-la presentat.

Evidentment, ens adherim a tota l'exposició de motius i de la importància que té la lectura, que hauria de tindre la lectura en la nostra societat, encara que -com bé ha comentat la diputada- els índex són molt baixos a nivell estatal i recordem que -ara no tinc les dades davant- a nivell de comunitats autònomes el País Valencià està en estos casos per la cua, ja portem uns quants anys que estem per la cua i que, evidentment, és molt important anar recuperant.

D'altra banda, també, i encara que a la millor això a Ciudadanos no li interessa tant però sí que volia donar la dada perquè me la donaren gent de les editorials fa poc, i és que del poc que es llig ací només el 8% és en llengua pròpia, és en valència, la qual cosa també és una dada, és el 8% del total, d'un total que ja és molt xicotet. També volia comentar-ho en esta comissió perquè, evidentment, és una dada preocupant.

Per tota la resta que proposen, mos semblen molt interessant cadascun dels punts, dir que esta administració, que esta conselleria ja des del principi es va posar al cap que era molt important fomentar la lectura i que s'han augmentat en els pressupostos els programes de foment de la lectura, sobretot en els centres educatius, amb un 1. 200. 000 euros en 2016. N'hi ha una resolució de l'1 de desembre que augmenta esta quantitat també per als programes escolares de lectura i escriptura (remors), i n'hi ha una resolució del 7 d'octubre de 2016 en què n'hi ha un programa, una administració de les biblioteques per a fomentar la lectura entre la població escolar. Aleshores, d'alguna manera va en la línia en el que vosté diu.

Vosté proposa algunes coses molt interessants com el bookcrossing per als centres però, ¡clar! , en este cas la conselleria té, per a això i per a altres coses, la filosofia de comptar amb l'autonomia dels centres. D'alguna manera se li dóna als centres la dotació necessària i la cobertura legal perquè puguen fer este tipus d'activitats, el que passa és que són els mateixos centres els que ho haurien de fer. El que passa és que sí que és veritat i pense que és molt interessant el que vosté ha dit del bookcrossing perquè des de conselleria també prenguen nota.

També, és molt interessant el tema que diu al final, el bibliobús, i sembla que els especialistes, els bibliotecaris i la gent que ha estat fent feina, sobretot a les zones rurals, diuen que és una experiència molt interessant i que ja existixen bibliobusos però passa que encara n'hi ha poquets, que és una experiència molt interessant i, a més, la relació -diguem- qualitat-preu doncs és una inversió molt poqueta la que es fa per a després el resultat que els dóna que és molt bo.

Jo, per a acabar, volia dir, i no sé si vostés ho saben però bé, que estes coses, el que és bo que ara tinguen l'oportunitat de discutir-ho perquè està en marxa, va a posar-ser en marxa la nova llei de biblioteques, i que encara que el tema de les biblioteques només siga una part del que hauria de ser el foment de la lectura perquè, evidentment, podríem parlar més de la importància que té també que la gent s'acostume a anar a les llibreries a comprar llibres, que és una cosa que també estem a la cua de l'estat en eixe sentit, però sí que pel que fa a la llei valenciana de biblioteques eixirà l'avantprojecte de llei i totes estes coses tindrem en esta comissió l'oportunitat de poder debatre-les.

Per això, a la companya de Podemos, quan està parlant-me (rient) d'algunes coses que es fan a Finlàndia doncs pense que és molt interessant, i tindrem l'oportunitat de parlar-ho; el que passa és que un dels handicaps de les biblioteques és precisament la persona que està allí, els treballadors, quina titulació tenen. (Remors) ¡Clar! , i això se n'ix un poc del que estem fent ací i haurem de parlar de temes legals més profunds, però les idees són molt bones i que vagen fixant-se en coses com les que passa a Finlàndia doncs és molt interessant de cara a la pròxima llei que haurem de parir en esta comissió.

Moltes gràcies.

La senyora presidenta:

Gràcies.

És ara el torn del Grup Parlamentari Socialista.

El senyor González Delgado:

La senyor presidenta:

Gràcies, senyor diputat Fernando Delgado.

És ara el torn del Grup Parlamentari Popular.

Tenen la paraula per quatre minuts.

La senyora Yáñez Motos:

La senyora presidenta:

Senyories.

La senyora Yáñez Motos:

La senyora presidenta:

Gràcies, senyora Yáñez.

Passem a votació. (Veus)

En principi, no té la paraula. Tot el món ha acceptat la PNL. (Veus)

Aleshores, ¿vots a favor de la proposta? Queda aprovada per unanimitat.

Proposició no de llei sobre la creació d'un conservatori professional de dansa a Castelló, presentada pel Grup Parlamentari Podemos-Podem (RE número 38. 568, BOC número 138)

La senyora presidenta:

Passem ja la proposta número 5. (Veus) Sí, ja hem votat. La proposta número 5 és del Grup Parlamentari Podemos-Podem. (Veus) Passem ja al punt 5 de l'ordre del dia: presa en consideració de la Proposició no de llei sobre la creació d'un conservatori professional de dansa a Castelló, presentada pel Grup Parlamentari Podemos-Podem.

¿Qui la presenta? (Algú diu: «Cristina. »)

Té huit minuts la diputada Cristina Cabedo per defensar la proposta.

La senyora Cabedo Laborda:

Gràcies, senyora presidenta.

En primer lloc -i disculpen el retard perquè estàvem amb ells-, ens acompanyen diferents col·lectius, que són els qui han portat durant trenta anys aquesta demana que ja és històrica a les comarques de Castelló, com són l'associació Terpsícore, l'associació dansa Castelló, l'associació professionals de la dansa de València i familiars de professionals també de la dansa. Com dic, aquesta és una reivindicació històrica en les comarques de Castelló i és la reivindicació d'un conservatori professional públic de dansa.

Actualment, hi ha un gran desequilibri en la distribució de centres d'educació d'aquestes característiques, el que es traduïx en un desequilibri existent en l'oferta de les ensenyances de dansa en les tres províncies. Mentre la província de Castelló no disposa de cap centre públic d'ensenyament de dansa de cap dels tres possibles nivells existents -l'elemental, el mitjà i el superior-, les altres dues províncies valencianes, Alacant i València, compten amb sengles conservatoris elementals, professionals i superiors de dansa.

La joventut i la infància de Castelló que anhela estudiar dansa de forma professional es veu obligada a realitzar un gran esforç de temps i de diners, en companyia de les seues famílies, havent de viatjar fins a València per a poder obtindre la formació desitjada. Moltes vegades acaben desistint i abandonen el somni començat.

Açò està suposant una discriminació, atés la conseqüència que la joventut de les comarques de Castelló no poden accedir a una formació reglada en les mateixes condicions que la resta, suposant una pèrdua de talent per al conjunt de la Comunitat Valenciana i una futura carrera professional per a aquesta mateixa joventut, especialment per a les dones joves i tenint en compte que la professió de la dansa està feminitzada.

Des de fa molts anys es reivindica la necessitat del conservatori de dansa, com aixina ho han manifestat les associacions castellonenques -que, per exemple, avui ens acompanyen-, des d'on s'ha donat suport a la creació d'un conservatori professional de dansa en la ciutat de Castelló, atenent que els estudis de dansa, com a part constituent de les ensenyances artístiques, suposen per al seu alumnat un mitjà d'indiscutible valor tant per a la seua formació artística com per a millorar altres aspectes importants com són l'educació emocional o l'intercultural.

Aquestes associacions, junt amb les pròpies escoles de dansa amb més de vint anys d'experiència a Castelló, han vingut mantenint reunions amb representants de La Generalitat des de 1997, sempre amb el suport de les institucions de la ciutat de Castelló, havent-hi obtingut en algunes ocasions promeses i compromisos que malauradament no han arribat a fer-se realitat.

Irònicament, en la ciutat de Castelló es ve celebrant un dels concursos més rellevants a la geografia nacional, inclús a l'europea, com és la Convocatòria Nacional de Dansa Ciutat de Castelló, havent-se celebrat aquest mes de maig l'última convocatòria, la número 21, on la ciutadania castellonenca, i específicament el col·lectiu de la dansa, s'ha vist defraudada una vegada més en les seues expectatives.

Per això, des de Podem, hem presentat una proposta de resolució que indica que s'ha d'implementar els estudis de dansa a través de posar en marxa les actuacions necessàries per a la creació o adaptació d'un centre destinat a ser el conservatori professional de dansa a Castelló en un termini màxim de sis mesos.

Hem arribat a una transacció amb el Grup Compromís. Si ho estima la presidenta, explicaré ara la transacció. ¿O el Grup Compromís vol. ? Val.

En l'esmena de transacció el Grup Parlamentari Compromís ens ha presentat la formulació de posar també en marxa les actuacions necessàries per a la creació o adaptació d'un centre destinat a ser el conservatori professional de dansa a Castelló de la Plana, però han afegit que serà junt a l'Ajuntament de Castelló de la Plana.

Els col·lectius ens han indicat que, conscients de la situació que va deixar. , a més, des de Podem també, conscients de la situació que va deixar l'anterior Consell, sustentat per un grup que portava en el seu programa aquesta reivindicació, però que en vint anys no ho van fer, ens han proposat que la seua proposta és començar amb un primer curs de dansa clàssica, perquè és un estudi comú per a la resta, i que posteriorment se podrien anar afegint altres cursos.

Creiem que amb aquesta proposta de posar en marxa les actuacions necessàries, es podria complir aquesta proposta més concreta que ens indiquen els col·lectius. I amb l'aportació que s'indica per part de Compromís de ficar-lo en marxa a través de l'Ajuntament de Castelló s'augmenten les possibilitats d'avançar en la busca i l'assegurament d'eixe espai perquè finalment es tinga el centre.

Tanmateix, Compromís no indicava un termini màxim i nosaltres, després de la negociació, hem arribat que el termini màxim siguen huit mesos.

Entenem que amb huit mesos és un temps més que suficient perquè almenys eixe primer curs de. , dansa clàssica estiga ja operant, després de, com dic, tants anys on l'anterior govern no ho va fer -inclús portant-ho en el programa electoral-, i esperem que ara sí que se puga acomplir.

Gràcies.

La senyora presidenta:

Gràcies, senyora diputada.

Per a tindre en compte la transaccional, l'haurien de fer aplegar a la mesa i, a més, deuríem repartir-la, de poder ser, als grups parlamentaris, o la llegim. Si no és molt llarga, ¿podríem llegir-la? (Veus)

A vore, el que podem fer per a tindre-la en compte, la llegim i vos preguntaré si esteu d'acord que. , (algú diu: «Si no hay objeción. ») si no hi ha objecció que siga tramesa.

L'esmena transaccional diu: «Posar en marxa les actuacions necessàries, junt a l'Ajuntament de Castelló de la Plana, per a la creació o adaptació d'un centre destinat a ser el conservatori professional de dansa a Castelló de la Plana. El Consell retrà compte d'estes actuacions en un termini màxim de huit mesos. » ¿D'acord? ¿N'hi ha alguna objecció a la tramitació de la transaccional?

Aleshores, ara tindria. El Grup Parlamentari Compromís és proposant també de la transaccional, entenc. Aleshores, ara tindrà el torn el grup. Sí, ¿no? (Veus)

D'acord. Aleshores, és Ciudadanos, al ja quedar la transacció damunt la mesa. Ara estem debatent sobre la transaccional. Aleshores, és el Grup Parlamentari Ciudadanos qui té la paraula per debatre. , per fixació de posició per quatre minuts.

El senyor García Salvador:

Nosaltres estem a favor, si això és el que volen les. , entenem que és el que les entitats volen. Jo havia entés, perquè una vegada havia parlat amb ells, que el que se plantejà era en poder tindre al mes d'octubre. , poder començar primer de. , clàssic. Habilitar un espai per a començar en octubre primer de clàssic.

Cristina, que és la que ha estat parlant amb les associacions, la veritat que Cristina (inintel·ligible) . molt col·laboradora en el tema no ha estat. Buscar el consens nostre. , tampoc ha perdut molt de temps. És més, pareix que cada vegada que mos arrimàvem allí, com si. , no sé, com si fóra una espècie d'apestats. Bé, cada u entén la política d'una forma distinta. Nosaltres, si. , si les associacions és el que volen, nosaltres estem disposats al que elles vullguen. Si elles volen que en octubre pogueren tindre un espai, que és el que vam estar parlant, per a poder començar primer de clàssic. Jo crec que hauríem de ser més ambiciosos, sobretot els diputats de Castelló. Però en fi, si això és el que volen, per la nostra part no n'hi ha res més a dir.

La senyora presidenta:

Gràcies.

És ara el torn del Grup Parlamentari Compromís. El diputat Josep Nadal té la paraula.

El senyor Nadal Sendra:

Moltes gràcies, senyora presidenta.

Primer que res, agrair a. , Podem que haja presentat aquesta iniciativa.

També donar la benvinguda a les associacions de Castelló i l'associació de professionals de la dansa del País Valencià per estar en esta que és sa casa també, en les Corts Valencianes.

I simplement dir que jo entenc. , he estat parlant amb la gent de les associacions i entenc perfectament que estiguen cabrejats amb la classe política en general, perquè, clar, vint anys fent la mateixa reivindicació, i a més una reivindicació que va unida en el temps amb la convocatòria nacional de dansa de la ciutat de Castelló, que es va celebrar la setmana passada, en la seua 21a edició. Jo m'imagine, no ho conec, però m'imagine que cada edició s'haurà anat fent la mateixa reivindicació, amb la qual cosa entenc que a la millor, ara que aprovem una PNL ací, a les persones estes els sone a xiste. Jo ho entenc.

Però, des d'ací, simplement dir que nosaltres des de. , veiem, tant en la conselleria com en l'Ajuntament de Castelló de la Plana, una predisposició molt gran a poder solucionar el tema este. I en este cas, evidentment, a la millor. , no sabem si a la millor construir un centre no és el més indicat, tal com estan els temes pressupostaris, però com sempre hem parlat ací moltes voltes la diferència entre continents i continguts, doncs en certa època daurada que ací es pensaven que es lligaven els gossos amb llonganisses, doncs està ple de continents buits per ahí, està ple de. (Veus) Sí. I, clar, podem fer l'esforç d'intentar. , coordinant-mos amb l'Ajuntament de Castelló -d'ahí, l'esmena-, per a intentar solucionar el tema este.

Pel que diu el company de Ciudadanos, i també m'han transmés la gent de les associacions, que hi ha la voluntat de començar l'1 d'octubre amb un curs específic, nosaltres els hem transmés que anem a fer tot el possible i anem a parlar amb conselleria perquè açò puga ser. Però evidentment. , i, a més, no podem. , comprometre'ns més enllà, entenent que estem al mes de juny pràcticament i que. , bé, també jo m'he enterat ara d'açò, no. Però sí que esperem que. , i no sabem els detalls que pot haver-hi darrere, ni tinc idea en estos moments del que pot. , del cost que pot ser posar en marxa eixe curs. Però sí que els dic que anem a parlar amb conselleria i anem a intentar posar açò avant el més prompte possible. Per tant, evidentment, el vot favorable de Compromís a esta proposta.

La senyora presidenta:

Gràcies.

És ara el torn del Grup Parlamentari Socialista. La diputada Ana Besalduch té la paraula.

La senyora Besalduch Besalduch:

Gràcies, presidenta.

I, bé, una mica en la línia, ¿no? És veritat que durant vint anys no li ha tocat a la província de Castelló la creació d'un conservatori professional de dansa, ni tan sols hem tingut durant vint anys un compromís ferm d'aposta per un conservatori professional de dansa.

És veritat que la situació que tenim en el govern valencià és de fallida econòmica, i que el que sí que els podem dir és que, com ja han manifestat els que m'han precedit en la paraula, i als representants dels impulsors d'esta iniciativa, que sí existix un compromís clar per part de la conselleria, i me consta també que per part de l'Ajuntament de Castelló, de buscar solucions.

És veritat que anirem tot el ràpid que puguem i que tots hem de ficar de la nostra part. Per això, l'esmena transaccional, perquè al final no volem fer les coses corrent i que no surten. Les volem fer perquè surten, i a la millor no són sis mesos i a la millor són vuit, o a la millor són nou. Però el que al final hem de tindre clar és que en la província de Castelló ha d'existir un conservatori professional de dansa. És molt fonamental la proximitat dels estudis al territori. Jo recordo quan van estrenar la Universitat Jaume I de Castelló; va suposar en la província de Castelló uns abans i un després sobretot per a la gent que, com jo, érem del nord de la província, de molt al nord, eh? , al nord del País Valencià, i en el que per a les nostres famílies anar a estudiar a València o a Alacant era una cosa molt complicada, i en alguns casos inviable.

O també recordo com en el meu poble vaig estrenar l'institut, que això també va suposar que la comarca del Maestrat, el Baix Maestrat, molts dels xiquets i de les xiquetes apostaren o poguessen accedir a una educació per a després passar a la universitat. I, per tant, esta proximitat és la que hem d'impulsar per part de les institucions, i les impulsem, i els ho diguem de veritat, des de la convicció i des de la voluntat que este ha de ser el camí. Per això anem a recolzar la proposició.

Gràcies.

La senyora presidenta:

Gràcies.

Ara el torn del Grup Parlamentari Popular, la diputada Marta Gallén, té la paraula per quatre minuts.

La senyora Gallén Peris:

Moltes gràcies, presidenta.

I benvingudes les associacions i col·lectius de dansa, tant de Castelló com d'ací, de la Comunitat Valenciana.

La reivindicació d'un conservatori de dansa públic és una demanda antiga de la ciutat de Castelló des de fa anys. En la distribució de centres d'educació d'estes característiques és fàcil observar el desequilibri existent en l'oferta de les ensenyances de dansa entre les tres províncies de la nostra comunitat.

Mentre la província de Castelló no disposa de ningun centre públic d'ensenyança de dansa de ningun dels possibles nivells existents -elemental, mitjà i superior-, privació que se torna més greu si se té en compte que les altres dos províncies valencianes, Alacant i València, compten amb diversos conservatoris elements, professionals i superiors de dansa.

Les i els joves de Castelló que desitgen cursar els estudis professionals, deuen realitzar un gran esforç, juntament amb les seues famílies, traslladant-se a centres de València o Riba-roja de Túria, amb dificultats òbvies, que obliguen a molts d'ells i elles a renunciar.

Les reivindicacions que des de diferents àmbits s'han realitzat sobre la necessitat que en la província de Castelló se faça un conservatori professional de dansa han sigut moltes. Des de l'Ajuntament de Castelló, a través de la Regidoria de Cultura i Educació, es van fer mocions i declaracions institucionals demanant el conservatori.

L'any 2003, paral·lelament a l'adequació i creació del grau superior de dansa en els conservatoris de València i Alacant, es va dir que se posarien en marxa les actuacions necessàries per a la creació del conservatori professional de dansa de Castelló.

Fins a data de hui no s'ha tornat a tindre notícia en aquesta matèria. Tot això ha generat sempre malestar al col·lectiu de dansa a Castelló i a la ciutadania perquè han vist defraudades les seues expectatives.

Des del Grup Parlamentari Popular, durant dos anys, hem estat presentant esmenes als pressupostos generals perquè es realitzés el conservatori professional de dansa, però, lamentablement, sempre han sigut rebutjades.

Avui, en aquesta PNL que presenta Podemos-Podem, i com no pot ser d'altra manera, anem a votar a favor i esperem el tant desitjat i anhelat conservatori de dansa a Castelló.

Però realment se vorà, no en vuit, en sis, en quatre ni en deu, jo crec que se vorà exactament quan en els pressupostos de l'any 2018 hi haja una partida pressupostària destinada al que avui en esta PNL s'està demanant i reivindicant.

Mentrestant, tot han sigut bones paraules, tots els que han pres la paraula davant de mi han parlat molt bé, tots estem d'acord en el que volem per a Castelló i la seua província; però, insistisc, que dos anys seguits s'han rebutjat estes esmenes presentades pel meu grup, i esperem que siga una realitat en 2018, en una partida pressupostària per a poder-ho aconseguir.

Moltes gràcies.

La senyora presidenta:

Gràcies.

Passem a la votació de la proposta.

(Veus) Ningú t'ha negat. , tot el món ha parlat a favor. (Veus)

La senyora Cabedo Laborda:

Bé, m'han dit que he tractat com un… I per honor, i per honor no se pot fer? (Remors) Per honor! M'han dit que he tractat com a un apestat un diputat? (La presidenta parla amb el micròfon desconnectat)

Jo demane la paraula perquè m'han contradit en el que jo he indicat. I m'han dit que he tractat a un diputat com un apestat. (Pausa)

La senyora presidenta:

A vore, vosté pot demanar la paraula per eixe punt, però només que podria referir-se a este punt. Perquè. , només que podria referir-se a eixe punt, al punt del que vosté s'ha sentit atacada en l'honorabilitat, però no té la paraula per a opinar sobre la proposta, perquè ningú l'ha contradit en la seua proposta. S'ha entés?

Té vosté dos minuts per solucionar eixa qüestió.

La senyora Cabedo Laborda:

Gràcies, senyora presidenta.

És que en esta cambra he hagut d'escoltar que s'han dirigit a mi dient que he tractat com un apestat un senyor diputat.

I volia indicar que la forma en què aquesta diputada ha tractat a eixe senyor diputat és donant-li els contactes de les mateixes associacions de danses perquè ell, que no és del meu grup parlamentari, puga dur a terme la seua funció com a diputat -eixa és la forma de tractar a un altre diputat- i, al final, el treball parlamentari fica a cada un en el seu lloc.

Mentre Podem ha presentat una PNL sobre aquesta proposta, ha fet una transacció per arribar amb altres grups, l'altre grup parlamentari no ha presentat ninguna proposta i damunt diu que jo el tracte com un apestat.

Simplement aclarir això.

Gràcies, senyora presidenta. (Remors)

La senyora presidenta:

El diputat Alberto García té la paraula.

El senyor García Salvador:

A vore, calma tot el món, eh? Jo no he dit que a mi m'han tractat com un apestat.

I vull aclarir dos coses. Això que me diu la companya, que me va donar el telèfon. Home! Vam quedar que me'l donaria, però li vaig haver de cridar jo dilluns per a recordar-li-ho, dit siga de pas. (Rialles) Perquè ella no tenia cap intenció de donar-me'ls, les coses són com són. O sia, vaig cridar jo. (Veus)

I després, el tema de les propostes que les haja fet ella. Si mosatros estem a favor d'això, estem a favor. Que ha sigut ella la que ho ha fet abans? Doncs me pareix molt bé. Que haja dit que vam ser mosatros els que vam demanar el conservatori per a Castelló i ella no? Això és entrar en un joc infantil i que no porta enlloc.

I el dit, ella es va oferir a donar-me el telèfon per a parlar amb les associacions, però arribat el dilluns, quan ja estàvem a punt d'entrar ací, bé, encara no s'havia enrecordat de donar-me el telèfon i li ho vaig haver de recordar jo. Eixa és la.

La senyora presidenta:

D'acord.

Doncs passem ja a la votació de la proposta. Vots a favor de la proposta? Queda aprovada per unanimitat. (Aplaudiments)

Abans de. Sí, finalitzem la comissió, però sí que pregaria als portaveus de cada grup parlamentari que s'aproparen a la mesa per acordar l'ordre del dia de la següent comissió i com ajustem també el tema del compareixent que hui no ha vingut.

Gràcies.

(S'alça la reunió a les 12 hores i 29 minuts)

