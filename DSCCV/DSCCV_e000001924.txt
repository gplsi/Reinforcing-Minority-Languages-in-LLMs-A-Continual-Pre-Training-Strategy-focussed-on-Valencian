Comissió d'Economia, Pressupostos i Hisenda realitzada el dia 4 de novembre de 2020. Comença la reunió a les 12 hores i 42 minuts. Presideix la diputada senyora Eva Ortiz Vilella. Reunió número 13/I.

La senyora presidenta:

La senyora secretària:

(La secretària passa llista per tal de comprovar si hi ha quòrum)

Hi ha quòrum, senyora presidenta.

La senyora presidenta:

El senyor Ibáñez Bordonau:

La senyora presidenta:

El senyor Woodward Poch:

La senyora presidenta:

Compareixença del vicepresident segon del Consell i conseller d'Habitatge i Arquitectura Bioclimàtica, senyor Rubén Martínez Dalmau, per a informar sobre el Projecte de llei de pressupostos de la Generalitat per a l'exercici 2021 pel que fa a la seua conselleria

La senyora presidenta:

El senyor vicepresident segon i conseller d'Habitatge i Arquitectura Bioclimàtica:

Doncs, moltes gràcies, presidenta.

Comparec hui davant de vostés en qualitat de vicepresident de la Generalitat per introduir-los les orientacions que guien el projecte de pressupostos per al 2021. I, com a conseller d'Habitatge i Arquitectura Bioclimàtica, per a exposar-los les principals mesures que conformaran la nostra acció institucional per a garantir el dret a l'habitatge en el proper any.

Al llarg dels darrers mesos, el govern valencià ha hagut de prendre algunes de les decisions més difícils de la nostra història recent. Malgrat tot, com a vicepresident de la Generalitat, puc afirmar que les hem pres totes elles amb la clara determinació de defensar la vida de totes les valencianes i els valencians.

I ara és el moment de plantejar una resposta institucional àmplia i contundent als colps que la pandèmia ha propinat als sectors més vulnerables de la nostra societat. I, de la mateixa manera que no ens ha tremolat el pols en protegir la salut, no tindrem el menor dubte en defensar els interessos de totes les persones anònimes que conformen la classe treballadora del nostre país. Perquè sense totes i tots no haguérem superat el pitjor d'aquesta pandèmia.

Ha arribat l'hora de desterrar d'una vegada per totes la consigna fracassada del Sálvese quien pueda que les polítiques neoliberals han propugnat durant dècades. I els esforços individuals de la ciutadania han de trobar complicitat en la nostra resposta davant l'emergència social i econòmica. Limitar la lluita contra el virus a la responsabilitat individual de cadascú és una mirada miop, és una mirada errònia, falsa.

I, per este motiu, hui els presente una part fonamental dels pressupostos més socials de la història del nostre autogovern, uns comptes que marquen un abans i un després en les polítiques socials de la Generalitat Valenciana. Són, sense cap dubte, els pressupostos més importants de la nostra història i el Consell està orgullós de presentar-los a la seua consideració.

En una de les seues últimes entrevistes, l'investigador en salut pública de la Universitat Pompeu Fabra, Joan Benach, afirma que l'evolució de la pandèmia està cada vegada més lligada a determinants socials com la precarietat laboral, la pobresa o els problemes en l'habitatge. Una opinió que comparteix el professor d'epidemiologia a la Universitat Johns Hopkins Bloomberg School of Public Healt, Manuel Franco, que afegix que a les llars més humils es produix una taxa d'infecció i mortalitat 3 voltes superior a la de les famílies de les rendes més altes.

Les veus expertes, per tant, no fan més que confirmar allò que és evident. Tal volta el virus no entenga de països o no entenga de fronteres, però sí que entén de classes socials. Els sectors més humils de la nostra societat són els que estan carregant sobre les seues esquenes no només el gruix dels costos econòmics i socials d'esta crisi sinó també les conseqüències sanitàries.

Com a resultat, durant els darrers mesos, el tamany de l'escletxa de la desigualtat que divideix la nostra societat ha augmentat, concretament, d'acord amb l'ONG Oxfam Intermón, l'índex de Gini ha augmentat 1,5 punts. La conclusió és evident, aquells que més sofriren les polítiques d'austeritat durant la passada crisi econòmica tornen a vore com es troben baix l'amenaça d'haver de fer front als costos d'una nova crisi. I com diu el vell refrany en castellà: llueve sobre mojado.

Diputades i diputats, la crisi habitacional que arrastra este país des de 2008 ha provocat un immens dolor als sectors més humils de la nostra societat. D'acord amb l'Observatori Desc, entre 2008 i 2019, és a dir, en poc més de deu anys, s'han produït 684. 385 desnonaments a Espanya, 684. 385 desnonaments, una xifra terrible que no pot deixar a ninguna persona indiferent. I este és el resultat de la imposició de la lògica de les finances sobre el sentit comú.

En prop de deu anys, el preu del lloguer a la Comunitat Valenciana ha augmentat un 50 %, mentre que el salari mitjà, en canvi, només ha augmentat un 7 %. Com a conseqüència el percentatge del salari brut destinat a fer front als lloguers ha passat del 24 % al 40 %. Un percentatge que en el cas dels joves ascendix a la dramàtica xifra del 90 % del seu sou mitjà.

L'emergència habitacional és, per tant, una realitat urgent que està colpejant amb força les portes de les institucions, especialment en estos últims darrers mesos. De la mateixa manera que ha mostrat les sorolloses conseqüències de l'austeritat en l'educació i la sanitat pública, esta pandèmia ha posat en evidència les enormes deficiències del dret a l'habitatge al nostre país.

Una de les causes principals per les quals el virus ha impactat especialment en les famílies pobres ha estat les condicions d'aglomeració i les deficiències greus dels habitatges més humils del nostre territori. Una dada, la taxa d'amuntegament del 10 % més pobre de la població és 2,3 voltes més alta que la mitjana. I estes deficiències no només han impedit que milers de xiquets i xiquetes comptaren amb un espai adequat per a l'estudi -el que ha provocat, per cert, un augment de les desigualtats educatives- sinó que, a més, la concentració de diverses persones en pisos d'escasses dimensions ha obstaculitzat el correcte funcionament de les polítiques sanitàries de prevenció i control dels contagis.

La capacitat de les institucions valencianes per contenir i minimitzar amb èxit les pitjors conseqüències del virus no haguera estat possible sense la reconstrucció dels serveis públics fonamentals que hem dut a terme en els darrers cinc anys. I este, i no altre, ha estat el secret que ens ha permés gestionar i controlar millor la pandèmia que altres territoris.

I ara és el moment d'ampliar estos esforços a l'àmbit que, d'acord amb les Nacions Unides, és la primera línia de defensa davant la pandèmia que és l'habitatge. Un element quotidià de les nostres vides que no solament és una condició sine qua non per al desenvolupament personal, sinó que, a més a més, condiciona l'eficàcia de la nostra resposta sanitària i la qualitat del nostre sistema educatiu.

En paraules de l'exrelatora del dret a l'habitatge de Nacions Unides, Raquel Rolnik, la vivenda és el portal d'accés a altres drets humans: accés a l'educació, accés a la salut, accés a oportunitats culturals i econòmiques. És el moment d'afegir un quart pilar a l'estat del benestar autonòmic, que és l'habitatge.

Per això el pressupost que els expose hui és un punt i apart en la política d'habitatge de la Generalitat Valenciana. Puc afirmar-ho amb claredat per tres motius. En primer lloc, hem assolit el nostre objectiu, superar els 200 milions d'euros de pressupost en polítiques d'habitatge. Concretament, este any la dotació pressupostària destinada a l'habitatge serà més de dos-cents set milions d'euros, un augment pràcticament del 10 % respecte als pressupostos de l'any anterior. Per sisè any consecutiu, les partides relacionades amb les polítiques d'habitatge experimentaran un increment substancial en relació amb l'anterior exercici.

En segon lloc, les inversions en habitatge experimenten un augment anual d'un 15 %, un increment que es concentra especialment en l'adquisició d'habitatges, les ajudes al lloguer i les actuacions urbanes.

I en tercer lloc, per primera volta, la Generalitat Valenciana compta amb un full de ruta clar per a garantir el dret a l'habitatge a tot el territori valencià, que és el pla Hàbitat 2030, que ja els vaig exposar fa uns dies.

Tots estos elements ens permetran avançar amb passos ferms cap al compliment de l'objectiu valencià de l'habitatge per a la propera dècada, la inversió de 2. 200 milions d'euros en els pròxims deu anys per a fer efectiu el dret a la vivenda en tot el País Valencià.

Senyories, esta és la fotografia panoràmica dels pressupostos de 2021 en matèria d'habitatge. Un projecte que entén la situació en què ens trobem, que acumula l'aprenentatge d'aquest any de gestió i que planteja un horitzó de futur on la qüestió de l'habitatge perdure en l'agenda política del País Valencià per a sempre.

El programa d'habitatge i regeneració urbana és l'exemple paradigmàtic de la nostra proposta d'expansió de l'estat del benestar autonòmic. Totes i cada una de les línies que hem dissenyat incorporarà el nostre sistema públic de protecció social, una política d'habitatge universal, equitativa i redistributiva.

I per este motiu, és el programa que més creix en valors absoluts, fins arribar a quasi 102 milions d'euros. L'augment serà del 30 % respecte a l'any anterior, que es concentra en els capítols d'operacions de capital, dins de la nostra estratègia d'enfortir la inversió pública.

Amb aquest programa volem proposar un acord polític entre tots els agents, públics i privats, que comporte l'acceptació de les restriccions en la lliure actuació individual, sempre en favor de l'equilibri social.

El govern del Botànic ha d'abocar a la paperera de la història la privatització del dret a la vivenda al País Valencià. Si no ho aconseguim ara, la nostra empremta política i la dels governs futurs seguirà depenent dels alts i baixos econòmics conjunturals i no del que el nostre poble realment necessita.

I este gran acord ha de girar necessàriament en base als tres eixos generals que estem plantejant i que explicaré amb més deteniment més endavant.

En primer lloc, assegurar la cura i el respecte pel nostre patrimoni públic, per les cases que a dia de hui ja estan servint com a escut contra la desigualtat social, i per aquelles que en poc temps posarem a disposició dels demandants d'habitatge.

En segon lloc, aconseguir un volum adequat de recursos públics, capaços de donar resposta permanent als problemes d'accés a l'habitatge. I això és ineludiblement incrementar exponencialment el ritme d'adquisicions d'habitatges i iniciar noves promocions en sòl públic.

I, en tercer i últim lloc, incorporar la perspectiva del dret a la ciutat a les nostres polítiques de regeneració urbana, per a aconseguir ciutats, barris i pobles on estiguem orgullosos de viure.

En base a estes tres conviccions, anem a realitzar la major inversió mai pressupostada en reparació, manteniment i conservació de l'habitatge públic, un total de 17,7 milions d'euros. Respecte a l'any anterior, esta xifra acumula un augment del 25 %.

Dins d'estes actuacions, hem incorporat una nova línia de 8,7 milions d'euros per al manteniment ordinari i reparacions del parc públic d'habitatge que durem a terme mitjançant l'Entitat Valenciana de l'Habitatge i el Sòl. Una xifra que reforça la nostra tasca en la posada a punt dels habitatges públics i que dobla la quantitat establida per a 2020.

El següent pas serà incrementar el ritme de reparacions, per a posar a disposició dels demandants d'habitatge tots els recursos de la Generalitat possibles. Al govern del Botànic ja hem recorregut part d'este camí. En els últims cinc anys hem aconseguit reparar un total de 1. 706 habitatges, 400 d'ells en l'últim any.

Si tot continua al mateix ritme, en finalitzar 2021, tindrem el cent per cent dels habitatges buits pendents de reparació reparats.

D'altra banda, continuarem amb les àrees de regeneració i renovació urbana, ARRU, i els programes d'intervenció integral sostenibles, PIINS, previstos en el parc públic, amb un total de nou milions d'euros.

Cal recordar que estes accions són de caràcter plurianual, i que ens permetran condicionar més de 4. 200 habitatges del nostre patrimoni públic, amb una inversió compromesa de 38,4 milions d'euros en els propers anys.

El repte més gran al qual ens enfrontem és el d'ampliar el parc públic. Probablement esta és la mesura més important de totes les que s'inclouen en el projecte de pressupostos.

Sense dubte, existeixen avanços innegables en este àmbit, com el decret llei d'ampliació del parc públic i les més de set-centes vivendes que, mitjançant adquisició o altres mecanismes, com la cessió, hem incorporat en un any i alguns mesos, perquè puguen ser habitades per les famílies que més ho necessiten.

Però hem d'anar més enllà. Cal que l'administració siga capaç de promoure noves construccions en sòl públic, per a expandir al màxim les nostres oportunitats d'assolir l'objectiu marcat en el pla Hàbitat 2030, que és duplicar el nombre d'habitatges públics en els pròxims deu anys.

Per a l'any 2021, destinarem una quantitat total de 53,3 milions d'euros a incrementar el parc públic d'habitatge, el que suposa un augment del 38 % i quasi vint milions d'euros en valors absoluts.

En primer lloc, en la línia d'adquisició d'habitatges, proposem un increment de més del 15 % per a arribar als 32 milions d'euros. Amb esta quantitat, fem una previsió anual de compra d'uns huit-cents cinquanta habitatges, mitjançant els mecanismes del concurs i tanteig i retracte.

En segon lloc, hem previst una partida de 10 milions per als municipis que tinguen voluntat d'ampliar el suport públic d'habitatge municipal, mitjançant els drets de tanteig i retracte, com ha sigut ja el cas d'ajuntaments com Sant Joan d'Alacant o com Sant Vicent del Raspeig.

I en tercer lloc, incorporarem 4,7 milions d'euros per al finançament d'habitatge nou per a lloguer social, que la conselleria durà a terme mitjançant l'EVha.

Amb això, podrem finalitzar la promoció de 42 habitatges en el municipi d'Asp, iniciar-ne una nova en Castelló de 35 habitatges i donar l'impuls final a la reactivació del projecte de la Torre de Sociópolis que porta tants anys parat.

I en quart lloc, iniciarem, després de més de deu anys, i amb una dotació inicial de 6,6 milions d'euros, els procediments necessaris per a activar noves promocions d'habitatge, en col·laboració amb el sector privat.

Respecte a la lluita contra la segregació espacial i la garantia del dret a la ciutat, en el Consell pretenem seguir amb la mateixa direcció que fins ara. I per això, destinarem la quantitat propera als tretze milions d'euros per al finançament d'actuacions de regeneració urbana en un total de 17 municipis del País Valencià.

Entre totes estes actuacions, cal destacar la que s'iniciarà al 2021 en el barri Miguel Hernández d'Alacant, que suposarà el punt i final a moltíssims anys de bloqueig del projecte de regeneració del barri.

El programa d'emergència habitacional i funció social s'encarregarà de tindre cura de les persones i atendre-les correctament. Les línies generals, hem previst un augment del 24,6 %, fins arribar als 42,2 milions d'euros, huit milions més que al 2020.

Les mesures que s'inclouen en este apartat serviran per a teixir una xarxa de suport econòmic i per a apropar les polítiques d'habitatge a la ciutadania.

Parafrasejant la filòsofa Judith Butler, treballarem perquè la pandèmia no genere més pobresa sobre les persones que han de suportar la precarietat i la impossibilitat de pagar-se la mensualitat del lloguer.

Hem de trencar el context de crisi, treballant per la redistribució de la riquesa i enfortint el nostre servei públic d'atenció al ciutadà, per tal de vetlar per l'interés comú.

Les ajudes al lloguer són, sense dubte, una política de redistribució de la renda necessàries i justes. Però per a obtindre una redistribució real, és necessari dotar-les dels mitjans oportuns, tant jurídics com de serveis.

Les ajudes al lloguer deixaran de tindre sentit si no regulem els preus d'aquests. Si no ho fem, estaríem estimulant l'efecte contrari, engreixant la butxaca dels grans propietaris i contribuint a fer més gran la bretxa residencial.

Per això, destinarem la major quantitat mai pressupostada d'ajudes al lloguer per la Generalitat valenciana, un total de 31 milions d'euros que injectarem a les famílies valencianes perquè cap d'elles es quede al carrer.

Durant estos últims anys del govern del Botànic s'han beneficiat més de seixanta mil persones en les diferents convocatòries, i podem dir amb orgull que augmentarem esta quantitat per sisè any consecutiu.

L'altra gran línia d'actuació d'este programa se centrarà en la descentralització de les polítiques públiques d'habitatge que comptarà amb una dotació inicial de 4,1 milions d'euros. Tot el món ha escoltat de la xarxa Xaloc.

Hui en dia ningú s'atrevix a qüestionar la necessitat que en cada poble hi haja una escola o un centre mèdic d'atenció primària. Ningú entendria que els serveis socials no estigueren desenvolupats en cada un dels municipis del País Valencià.

La proximitat té eixa part pedagògica, que fa que la població reconega un dret al qual pot accedir amb total normalitat. I per això, amb el desplegament de la xarxa Xaloc, més de quatre milions tres-centes mil persones tindran accés directe als serveis previstos en 2021, amb la voluntat i objectiu fixat per aconseguir que totes les persones que visquen en esta terra tinguen una oficina d'habitatge de referència.

El punt següent tracta del programa de qualitat i rehabilitació que, en línies generals, tindrà un augment del 25 % respecte al pressupost anterior. Encara que en les xifres a simple vista sembla que hi ha una davallada, la distracció està produïda pels 25 milions que vam incorporar per a pal·liar els efectes de la DANA.

Restant esta xifra de caràcter excepcional, observem com el pressupost en rehabilitació passa de 37,3 milions d'euros a 47,8 milions d'euros.

En línia amb l'eix 11 dels objectius de desenvolupament sostenible i l'Agenda 2030, este programa s'encarregarà de reivindicar l'habitatge, més enllà de l'espai privat.

Serà el que ens permeta deixar enrere el concepte aïllat de vivenda, per començar a parlar d'un hàbitat en base als tres principis sorgits de la tercera conferència de Nacions Unides sobre habitatge i desenvolupament urbà sostenible.

En primer lloc, no deixar ningú enrere, mitjançant ciutats inclusives i sostenibles. Segon, fomentar la creació d'economies urbanes en este moment de reconstrucció, mitjançant un procés de rehabilitació d'habitatges. I tercer, afavorir la nostra adaptació a la vulnerabilitat immediata que es desprén de l'emergència climàtica.

La resiliència urbana i territorial no és un concepte nou. Les ciutats han evolucionat sistemàticament fent front i adaptant-se a les diversitats. Durant l'últim any hem presenciat com la nostra terra ha patit dos episodis que ens evidencien que el canvi climàtic és una realitat.

DANA y Glòria ens han recordat que el nostre territori és altament vulnerable, i com a conseqüència també ho són les persones que vivim en ell. La crisi climàtica s'ha de combatre, però paral·lelament s'ha de complementar amb mesures de mitigació que fins ara havien rebut menys atenció i que continuen sent mesures urgents.

Bon exemple d'això és la transformació de la zona baixa del barri de la Canterería d'Ontinyent. El ministeri de transició ecològica ens ha traslladat el seu interés per conéixer els detalls de l'actuació, on el govern de la Generalitat aportarà la mitat dels 3,2 milions d'euros que costarà el projecte.

I en este sentit, es posa de manifest que les actuacions urbanes són un element primordial en el disseny de les nostres ciutats. El filòsof francès Henri Lefebvre afirmava que per a pensar en el tipus de ciutat que volem també hem de pensar en el tipus de societat que volem ser.

Els 78 projectes i 21 milió d'euros que s'han incorporat al pressupost demostren que la societat valenciana vol ser inclusiva, resilient i sostenible.

L'any que ve destinarem més de deu milions d'euros en actuacions ja definides en el marc el programa «Reconstruïm pobles», per tal d'afavorir un desenvolupament territorial equilibrat i igualitari. I, a més, incorporarem una línia per a futura convocatòria d'actuacions urbanes de nou milions d'euros.

Per a tancar este programa, i com no podia ser d'altra manera, cadascuna de les polítiques d'esta vicepresidència està travessada per l'objectiu de fer front a la crisi climàtica i la posada en marxa de la transició ecològica.

Una crisi no pot ocultar altres, i els esforços per frenar la crisi climàtica i ecològica han de ser prioritaris en els plans de recuperació del País Valencià.

La Unió Europea assenyala com un dels reptes fonamentals en el marc del Green Deal l'adaptació de les nostres cases i les noves necessitats sorgides arran del canvi climàtic i el coronavirus.

La dotació total de les ajudes a la rehabilitació serà de 14 milions d'euros en tres línies diferenciades. Per una part, les ajudes de conservació i accessibilitat del pla estatal d'habitatge 2018-2021, amb un pressupost inicial de set milions d'euros.

Les ajudes destinades a pal·liar la pobresa energètica, també provinents del pla estatal d'habitatge mencionat, amb un total de tres milions d'euros.

I les ajudes del pla de reforma interior d'habitatges, el pla Renata, amb una quantitat total de 4,3 milions d'euros.

En el moment de la reconstrucció, hem de ser capaços d'aportar solucions innovadores i alternatives, també a llarg termini. I tot això ha de ser amb polítiques que se situen entre la satisfacció de les necessitats vitals i la consciència del sostre ecològic.

Dit això, el programa d'innovació ecològica en la construcció comptarà amb un pressupost total de sis milions d'euros, amb un augment del 38,8 %, que confirma el nostre compromís per a la investigació i el desenvolupament de pràctiques innovadores en l'habitatge.

Més d'un milió per a l'impuls de la innovació i actuacions sostenibles en els plans Irta y Astrea, i un milió d'euros per al finançament de tres projectes pilot innovadors en promoció d'habitatge públic en Alcoi, València i Castelló.

Per primera volta des de 2008, posarem la primera pedra en noves promocions públiques d'habitatge.

Senyories, acabe ja. La llibertat només existix on no hi ha por. Por a caure malalt i que no t'atenga un metge. Por que els teus fills no tinguen accés a un educació digna. Por a quedar-se sense casa per no poder fer front al lloguer o la hipoteca.

L'estat del benestar és el gran refugi en el qual majoria social troba la seguretat i, per tant, la llibertat necessària per poder viure en pau i dignitat.

Paradigmàticament, aquells que més s'omplin la boca amb la paraula llibertat han intentat moltes vegades trossejar els drets socials i vendre'ls en parts al millor postor.

És el moment de demostrar a la societat que hi ha una alternativa a les retallades i a l'austeritat, que, a diferència de la crisi anterior, no sempre han de guanyar els poderosos, que hi ha una eixida socialment justa i mediambientalment sostenible per als problemes de la majoria social.

Esta és l'oportunitat d'emprendre la transformació econòmica i social que necessitem, el canvi cultural i moral que demanen els reptes del futur. Seran, per tant, els pressupostos més socials de la història valenciana i estem enormement orgulloses i orgullosos d'ells.

Moltíssimes gràcies.

La senyora presidenta:

El senyor Pascual Pérez:

La senyora presidenta:

El senyor Pascual Pérez:

La senyora presidenta:

La senyora Peris Navarro:

La senyora presidenta:

La senyora Peris Navarro:

La senyora presidenta:

El senyor Castelló Sáez:

La senyora presidenta:

La senyora Davó Bernabeu:

Gràcies, presidenta.

Tots sabem que arribaria el dia de hui on parlaríem dels pressupostos i que estaríem parlant dels pressupostos més complicats per a les valencianes i els valencianes des que recordem. Com vosté ha dit, hem hagut de prendre mesures pioneres i valentes, perquè teníem l'objectiu clar, que era protegir les valencianes i els valencians. I ho va fer vosté amb les mesures de l'escut social i ho torna a fer ara amb aquests pressupostos, pese que a alguns els pesa molt perquè deixa en evidència la gestió que ells van fer quan estaven governant o la que fan ara quan governen altres autonomies, i demostra la importància que li donen a l'habitatge, que és zero. Tiene narices que parlen del deute aquells que ens van deixar amb el deute de la Fórmula 1 i de les ajudes al lloguer.

El que ja sabem, i el que ens ha, a més, reafirmat aquesta pandèmia, és que les grans fortunes tenen els seus diners per a protegir-se dels fons voltors, però que al final la gent humil i la gent treballadora tenim els pressupostos, eixa és la ferramenta amb què compten per a poder tindre oportunitat i enfortir els nostres serveis públics, que al final són la garantia de protecció. Per aquesta raó era més imprescindible que mai que aquests pressupostos foren els més expansius d'aquest segle i que cresqueren les inversions productives i els recursos per als serveis públics per, com diem, ampliar drets, però també ajudar a rellançar l'economia.

I en aquest punt la vivenda és la clau de volta del conjunt de tot el sistema econòmic i polític, perquè és una qüestió que no sol eixir als mitjans de comunicació, perquè toca els grans interessos immobiliaris d'aquest país, i és que en Espanya hem tingut una incidència major del virus i amb molta mortalitat, i hi ha un factor rellevant, però que és poc visibilitzat i del què se'n parla poc i que curiosament ha sigut una televisió alemanya la que ha hagut de fer la denúncia d'aquesta causa principal per a explicar la incidència del virus a Espanya, i ha abordat una de les qüestions principals, i era just la que hui estem parlant ací, la qüestió de l'habitatge, les dificultats, l'accés a l'habitatge i les condicions d'habitabilitat.

Espanya és el país amb major densitat poblacional d'Europa i un país on els preus de l'habitatge estan molt elevats i molt desconnectats del mercat, i això ens està provocant grans hacinaments, que significa molta gent vivint en pocs metres quadrats, però a més amb una anomalia respecte a la resta de països d'Europa, i és l'alta edat d'emancipació de la gent jove, al voltant de vint-i-nou anys, que fa que a més baix del mateix sostre haja de conviure gent molt jove amb persones molt més majors. Aquesta causa, unida a la informalitat laboral, pues estan assenyalades com aquelles principals que podrien explicar per què ha hagut aquesta incidència al nostre país i a la que vosté ha fet referència quan deia que ja està documentat que a les llars més humils es produeix una taxa d'infecció i de mortalitat tres vegades majors que a les llars amb les rendes més altes.

Per tant, es fa més necessari que mai revolucionar de forma completa la nostra política de vivenda. Hem estat pioners, com deia abans, en les mesures que vam emprendre per fer eixe escut social complementari a l'escut social estatal, convertint la conselleria, la vivenda, no? , en allò que havia de ser una conselleria potent amb increment del pressupost, l'any passat va ser de poc més del 10 % i que ara torna a incrementar. Per tant, amb un pressupost global, amb aquest dos primers anys d'Unides Podem, al govern d'un 22 % i demostra la voluntat política per fer de la vivenda un dret. Hem arribat, com vosté deia, fins als 207 milions d'euros, que a més se sumarà la part que puga vindre increment històric que hem tingut en l'àmbit estatal i dels fons europeus.

Per tant, estem demostrant que creiem i que apostem fermament per eixe nou model públic valencià, amb la necessitat imperiosa de l'increment del parc públic de vivenda. Hem aconseguit amb any i mig de legislatura incrementar de forma exponencial el parc de vivenda, i ho hem de continuar fent per arribar als números que serien adequats, amb l'increment de les ajudes de lloguer, però també amb mesures revolucionàries com el gravamen, la possibilitat de gravamen o de sancions als grans tenedors d'eixos pisos buits. Perquè sabem que es fa necessari incentivar els grans propietaris a través d'estos actius al mercat, que hem d'acabar d'una vegada per totes amb l'especulació, i que per això necessitem traure la vivenda al mercat i que no pot continuar havent gent sense casa i cases sense gent, que és una espiral infernal i que augmenta i ho fa més dificultosa amb l'increment dels preus, i que, per tant, aquesta conselleria està des del minut u lluitant contra eixa xacra. Ho vam fer amb el decret històric, contra els fons voltors, que va facilitar la incorporació i l'augment del parc públic d'habitatge. Ara vindrà, a més combinada amb la regulació dels lloguers, que ja està prevista en els pressupostos generals de l'Estat, i que ens ajudarà també. I, per tant, no hi ha dubte, no hi ha dubte que estem fent camí, que tenim una conselleria que està a la fi al servei de la gent i no als servei dels fons voltors.

La vivienda, que durant molt de temps va ser en aquesta terra la sucursal de Goldman Sachs, ja no ho va a tornar a ser ni no anem a permetre-ho, i que eixe camí que estem fent anem a continuar empedrant-lo, que la inversió, per exemple, com vosté deia, ja no sols per a l'increment del parc públic de vivenda, les ajudes al lloguer, sinó també la rehabilitació, que és molt important, per poder posar a l'abast de les famílies vulnerables eixes vivendes que tenim. També té un increment històric. I al final tot queda en conjunt amb un horitzó clar, que es presenta en el pla Habitat 20-30, la primera política pública amb un horitzó a deu anys, amb uns objectius concrets i uns indicadors mesurables, i que, per tant, estos efectes anem a començar a notar-los els propers anys i les primeres pedres del camí ja estan posades. I revolucionar la vivenda, com vosté ha dit, president, és construir el quart pilar de benestar en aquesta comunitat.

Moltes gràcies. (Aplaudiments)

La senyora presidenta:

La senyora Bachero Traver:

Gràcies, presidenta.

Bé, divendres passat la vicepresidenta del Govern, Mònica Oltra, ens presentava aquests pressupostos i els presentava com els més expansius i rigorosos de la història. I esperem que així siga amb correcció d'errades incorporades. Això significa que la Generalitat va a gastar més diners que l'any passat, 2. 600 milions d'euros. I a més que eixa despesa té un objectiu i un destinatari definit. Demostra, per tant, que aquesta crisi anem a afrontar-la de manera diferent a la de la bombolla immobiliària. I ho fem perquè les idees neoliberals s'han quedat obsoletes, senyor conseller.

L'administració ha d'enfortir l'estat de benestar, que és el que ens permetrà fer front a la pandèmia. Sanitat, educació i serveis socials -en majúscules- esdevenen fonamentals, i ahí incideixen els pressupostos del Botànic amb esmenes incorporades.

Com tot el que ens envolta en este 2020, els pressupostos també estan determinats per la pandèmia de la COVID. El virus ens ha demostrat que físicament en la lluita de les persones contra ell tots i totes som iguals. Tots i totes estem exposats al risc de vore com la nostra salut es degrada si agafem el virus.

Però, a l'hora de patir les conseqüències de la pandèmia, no tots i totes som iguals. Les condicions socioeconòmiques de cadascú influïxen i molt. Són determinants en com afrontem l'anada a l'escola, si disposem d'espai i mitjans tecnològics per a poder estudiar o treballar en casa, en quina feina tenim, si l'hem poguda mantindre o si podem teletreballar des de casa, en si hem d'agafar el metre o el rodalies, si el centre de salut del poble té o no mitjans.

Com deia, per al virus tots i totes som iguals, però per a les conseqüències de la pandèmia no tots i totes som iguals. Per això, hem d'estar al costat dels més vulnerables. I, en aquesta línia anava la presentació que feia la vicepresidenta del govern, Mónica Oltra, d'aquestos pressupostos, perquè hem d'estar ahí, al costat dels més vulnerables.

I, en el cas de l'habitatge, senyor conseller, les mancances en el dret fonamental a tindre un habitatge digne són determinants. Me sembla fonamental aquest argument. L'habitatge és la porta d'accés d'altres drets humans, com ara l'accés a l'educació, l'accés a la salut, l'accés a les oportunitats culturals i econòmiques, tots quatre condicionats per esta pandèmia.

Coincidim amb l'objectiu d'inversió de 2. 020 milions d'euros en els propers deu anys per a fer efectiu el dret a la vivenda a tot el País Valencià. I ací deixem remarcat, senyor conseller, que també cal fer efectiu el dret a l'interior; eixos pobles d'interior també necessiten que se mire en eixa mirada rural, on allí el problema de la disponibilitat de vivenda també és fonamental per a canviar el ritme del despoblament i poder frenar-lo.

Tots sabem que el parc públic de vivenda no respon a les necessitats del País Valencià, per això valorem molt positivament la inversió de 12,7 milions d'euros en la reparació, el manteniment i la conservació de l'habitatge públic. Així mateix, fem nostre també el compromís que, en acabar 2021, el cent per cent dels habitatges buits pendents de reparació estiguen disponibles per al seu ús. I també valorem la tasca del Botànic que, en els darrers cinc anys, ha recuperat 1. 706 d'eixos habitatges.

No podem si no també valorar positivament la inversió en l'ampliació del parc públic. L'adquisició d'habitatge i les noves promocions en sòl públic són fonamentals per a aconseguir tenir més vivendes disponibles i poder-les destinar a persones en risc de pobresa, lloguer social i solucions habitacionals. Per això, encoratgem el conseller a mantindre el ritme inversor en esta partida, des dels 53,3 milions inicials distribuïts en diversos àmbits. Un aspecte que arriba també a la regeneració urbana, on dedicarà la conselleria 21 milions. Estes partides estan destinades a la lluita contra la segregació espacial i la garantia del dret a la ciutat. Però torne a insistir, conseller, no s'oblide de les zones d'interior, per favor.

En la passada comissió d'obres públiques, on vosté va vindre a presentar el pla d'habitatge 2030, li vaig demanar que les oficines Xaloc tingueren també cabuda a l'interior del País Valencià. No garantirem el dret a un habitatge digne en tot el territori si ens oblidem d'ells. Sé que vosté n'és conscient, però jo he de recordar-li-ho cada vegada perquè també ho trasllade al Govern d'Espanya, en els ARRUR, eixa erra rural que ens acaba deixant fora.

Per últim, també valorem positivament la inversió en ajudes al lloguer i el compromís de solucionar aquelles que Isabel Bonig va deixar pendents en la seua etapa com a consellera. A més de la partida de 42,2 milions, fem nostra també la reivindicació d'una necessària política de regulació dels preus de lloguer. El preu de lloguer a la Comunitat Valenciana ha augmentat un 50 % en deu anys, mentre que el salari mitjà s'ha incrementat un 7 %. Els joves dediquen el 90 % del sou a pagar els lloguers, mentre que la resta de la població s'hi deixa un 40 %. Són xifres molt elevades. Hem d'aconseguir baixar-les. Estratègicament, com a societat, és insostenible i cal actuar ja, senyor conseller.

Per això, també nosaltres, des del Grup Parlamentari Compromís, ens sumem a la reivindicació de la Plataforma Afectats per les Hipoteques, que estan demanant ara mateix, davant del govern espanyol, la paralització immediata de tots els desnonaments en temps de pandèmia. Hem vist que vosté també s'ha sumat a aquesta reivindicació i els està fent costat. Per favor, trasllade-li-ho al seu líder, l'actual vicepresident del govern espanyol, Pablo Iglesias, perquè pensem que en esta lluita hem d'anar junts perquè eixa necessitat de tindre eixe accés garantit a la vivenda siga una realitat per a tots i totes.

Moltes gràcies.

La senyora presidenta:

La senyora Escrig Monzó:

Vicepresident.

Senyories, els governs del Botànic han tingut com a prioritat l'habitatge. Per això, en primer lloc, es va aprovar una llei tan important com la Llei per la funció social de l'habitatge, es van començar a pagar els deutes que havia deixat l'anterior govern de la dreta i, entre molts altres, es va començar a dignificar el parc públic d'habitatge. I, en segon lloc, en aquesta legislatura es va crear la Conselleria d'Habitatge i Arquitectura Bioclimàtica per a continuar treballant en el dret a l'habitatge i l'arquitectura sostenible.

I sí, la conselleria està en el Palau de Pineda, compartint espai amb l'IVAP i amb la Universitat Menéndez Pelayo. Jo crec que és necessari dir que no se va obrir el Palau de Pineda per a aquesta conselleria, sinó que se compartix l'espai amb altres serveis.

Vicepresident, el camí mai és fàcil, la gestió sempre és molt complicada, però amb esforç, molt de treball, optimisme, amb principis i amb la ferma convicció de millorar la vida de les persones ho aconseguirem.

No és fàcil treballar amb una hipoteca desmesurada de les polítiques de les dretes. Però, vicepresident, l'objectiu d'aconseguir el dret a l'habitatge i la cura del nostre entorn és i ha de ser el motor de l'impuls de les polítiques botàniques i de la seua conselleria.

Vicepresident, les crítiques no gestionen. Les crítiques són paraules que ens han de reforçar per a continuar treballant, escoltant la societat i agafant les millors propostes. I, quant a les crítiques buides, més val deixar-les passar.

El nou pressupost d'habitatge i arquitectura bioclimàtica és un pas més per a desenvolupar i caminar cap a un nou model sostenible, de millora i dignificació del parc públic, d'ampliació, rehabilitació i de respecte al nostre entorn, perquè no és possible caminar en un altre sentit, hem de caminar cap a la recuperació del medi per a poder pal·liar les conseqüències del canvi climàtic. I, senyories, tota pedra fa paret i invertir en innovació i en noves formes de construir de forma sostenible farà que el nostre entorn i les generacions futures ens ho agraeixen. Vicepresident, eixe és el camí.

Senyories, ha sigut i és un any complicat. La pandèmia i aquesta crisi sanitària, econòmica i social ha canviat la nostra vida. En aquest nou escenari és necessari un canvi de paradigma cap a un model sostenible on prevalga la circularitat i l'ús eficient dels recursos i, per suposat, no deixar ningú enrere.

Són uns temps que no ens agradaria viure, però hem d'afrontar-ho. Durant els períodes més durs de la pandèmia, la seua conselleria, vicepresident, ho ha afrontat, ho va afrontar i no va deixar de treballar per a donar serveis i oportunitats, oportunitats amb la reducció de la bretxa digital, serveis com les 1. 200 actuacions de manteniment i atenció a residents d'habitatges públics, ajudes a l'arrendament per a famílies vulnerables per a minimitzar l'impacte econòmic i social, l'exoneració del pagament de l'arrendament a habitatges públics són, entre altres, les polítiques de no deixar ningú enrere i en les polítiques que hem de continuar.

I aquest pressupost és una peça més per a la reconstrucció que els valencians i valencianes necessiten. Un pressupost perquè ningú es quede enrere. I, en aquest cas, un pressupost perquè el dret a l'habitatge s'aprope a la realitat, perquè així ens ho demana la Unió Europea en l'Agenda 2030, posant en el centre les persones, el planeta, la prosperitat i la pau, sota el lema: «No deixar ningú enrere», i que assenyala entre els seus 17 objectiu l'aposta per uns assentaments humans que siguen inclusius, segurs, resilients i sostenibles i s'insta a adoptar mesures urgents per a combatre el canvi climàtic i la reducció d'emissions de gasos d'efecte d'hivernacle.

Tal com vosté ha assenyalat, són 207 milions d'euros els destinats per a la Conselleria d'Habitatge i Arquitectura Bioclimàtica i amb un objectiu clar d'aplegar als objectius marcats al pla Hàbitat 2030, amb un increment del 9,4 %, on destaquen: els 53,3 milions d'euros per a incrementar el parc públic d'habitatge, aposta per la rehabilitació, amb més de quatre milions per al pla Renhata, o els 21 milions per al programa «Reconstruïm pobles»; i sense deixar la innovació, amb més d'un milió d'euros per a projectes pilot a les tres províncies, els 31 milions d'euros per a ajudes a arrendaments o els 10 milions d'euros per a «Reconstruïm pobles».

I, quant a les oficines Xaloc, jo crec que és important saber que totes les persones no tenen accés a la informàtica, no tenen accés i tenen una escletxa digital que les oficines Xaloc evitaran i podran disposar d'aquestes oficines per a arribar a tots els seus recursos.

O les col·laboracions, tant amb les universitats per a afavorir la transferència de coneixements, el nou conveni amb la federació de cooperatives de vivendes per al foment de la vivenda de cooperativa, conveni amb el col·legi oficial d'arquitectes per al foment per a la implementació de la metodologia BIM i el conveni amb l'associació d'empreses amb activitats vinculades amb el sector energètic de la Comunitat Valenciana.

I, com he dit al principi, que si és fonamental aconseguir un parc públic que cobrisca les necessitats actuals, també és fonamental construir en verd. Estem en una emergència climàtica. Aleshores, des de la reconstrucció, hem d'impulsar i promoure una transformació al País Valencià, amb un model social, econòmic i productiu amb més futur i sostenible. I una ferramenta important per a lluitar contra el canvi climàtic és la «Guia verda de mesures mediambientals per a la contractació pública en l'àmbit de l'edificació», una ferramenta que ha sigut elegida pel Parlament Europeu com una bona pràctica per a la lluita contra el canvi climàtic.

Vicepresident, és un pressupost real, amb els objectius d'una agenda de present i de futur, el dret a l'habitatge en la innovació, la construcció sostenible, la cura del nostre entorn i no mai deixar ningú darrere.

Vicepresident, diu un proverbi oriental que, quan bufen els vents del canvi, algunes persones construeixen murs i els altres molins de vent. És el nostre deure ser els molins de vent.

I, vicepresident, gràcies i ni un pas enrere. Siguem eixos molins al País Valencià i no deixem ningú enrere, ningú, amb justícia social, igualtat i llibertat.

Moltes gràcies.

La senyora presidenta:

El senyor vicepresident segon i conseller d'Habitatge i Arquitectura Bioclimàtica:

Moltes gràcies, senyora presidenta.

Moltes gràcies a totes i a tots els diputats i les diputades per les seues col·laboracions, les seues apreciacions, que estic convençut que van a nodrir molt a l'hora d'aplicar les polítiques d'habitatge de la Generalitat.

Passaré a parlar, succintament, d'alguns dels arguments que he escoltat i intentar donar resposta a algunes de les qüestions que vostés han plantejat.

En primer lloc, el senyor Pascual. El senyor Pascual, realment, no ha fet cap crítica que jo haja escoltat al gasto, ha fet una crítica realment a l'ingrés. Eixa cosa, doncs, senyor Pascual, pregunte…, li l'ha de preguntar al conseller competent, que és el conseller d'hisenda. Nosaltres estem ací per a fer despesa en habitatge i vosté sembla quasi que estigueren d'acord amb nosaltres en matèria d'habitatge perquè, realment, les seues generalitats han dit qüestions que semblava que ens recolzaven. No sé si…, tant de bo eixa mateixa actitud la tingueren també, per exemple, en sanitat, on vostés el que estan és plantejant privatitzar la sanitat, per exemple.

En el cas de l'habitatge, vosté ha fet una xicoteta referència, simplement, al cas de la COVID-19 i a les ajudes al lloguer i trobe que s'ha equivocat mirant les dades que teníem. Perquè, realment, hem aplicat, del pla estatal, 13,5 milions d'euros per a poder donar les ajudes particulars de la COVID-19, tant les directes com les indirectes, als ajuntaments i a les persones. Per tant, no sé vosté quina, realment… És que no sé d'on trau les dades. Imagine que els seus assessors…, doncs, haurà de dir-los que li preparen millor les dades, no?

Però jo sí que li vull mostrar este gràfic. (Soroll de papers) Mire, senyor Pascual, des de l'any 2015, la inversió de la Generalitat Valenciana en ajudes al lloguer s'ha multiplicat per 10, per 10. És a dir, en 2015 estàvem donant 3,2 milions d'euros; en 2021 ja anem a donar 31 milions d'euros en ajudes al lloguer. Això és fer polítiques d'habitatge. I estic convençut que vosté estarà totalment d'acord amb nosaltres que a la gent treballadora cal ajudar-la perquè puga pagar el seu lloguer.

Senyora Peris, bé, la veritat és que el problema que hi ha de preparar-se estes coses abans de vindre i no esperar la compareixença del conseller o, en este cas, del vicepresident de la Generalitat, doncs, és que vosté llig un paper i després no ha escoltat el que jo li he dit. Per tant, està preguntant-me coses o està diguent coses que jo ja he dit. És a dir, jo ja els he dit a vostés que la nostra intenció és comprar 850 cases per via de les diferents ferramentes que tenim, per via del tanteig i retracte, per via del concurs de compra, per via de la compra directa als bancs i als tenidors que tenen cases. Per tant, són 850 vivendes.

A més a més, ja també he explicat el tema de la promoció pública. És a dir, augmentem en un 55 % el pressupost de promoció pública. I, per tant, seran més de deu milions d'euros.

Respecte al tema de les oficines de les persones, doncs, mire, jo sé que vostés no creuen en els municipis, no creuen en els pobles, jo ho sé, i, de fet, estan vostés… El que no sé és com estan governant en una diputació, això sí que no ho entenc. És a dir, com poden no creure amb els ajuntaments però governar en una diputació.

Però, vosté pensa realment que quan una família té un problema de desnonament ha d'enviar un SMS? O siga, vosté això ho pensa realment? Vosté pensa realment que quan una persona, una dona major, vol demanar una ajuda per rehabilitar-se la casa en l'interior de la província d'Alacant o la província de València o la de Castelló i no es capaç d'omplir el paper o el formulari, tindre a una persona que li ajude a que demane l'ajuda de rehabilitació, a que demane la incorporació al registre de demandes, vosté es pensa que això es pot fer mirant una pàgina web? És que, realment, no ho entenc.

És a dir, no entenc com vostés poden creure que esta classe de polítiques es pot fer enviant SMS. Jo pense que hauríem de ser més seriosos plantejant eixa classe de qüestions. I -ho he dit abans- així com no dubtem que en cada comarca, en cada poble, haja d'haver una oficina de serveis socials o haja d'haver un centre de salut, hauria d'haver una oficina de proximitat. I això és el que anem a fer nosaltres, obrir oficines de proximitat per atendre a les persones allí on estan, perquè nosaltres sí mirem per les persones.

Senyor Castelló. Bé, en primer lloc, senyor Castelló, sí que vull dir-li una cosa que jo trobe que…, ja, moltes voltes no li ho he dit, també, perquè em pensava que, bé, serà una cosa accidental, però veig que és recurrent. Però és que a vosté no li paguen ací per fer chistes, no li paguen per ser graciós. A vosté li paguen ací per treballar, vosté ha de treballar. Ja sé que porta tota la vida en la política i que ja s'ha acomodat com un polític més, però està cobrant milers d'euros al mes per treballar. Per tant, guarde's les seues gràcies i treballe.

I treball significa escoltar el que jo dic, o siga, el mínim que pot fer és escoltar-me quan parle, que jo sé que té moltes coses molt importants que fer amb el mòbil, etcètera, però quan jo parle també és important.

Si jo estic dient-li com funciona el nivell de cases que volem adquirir, escolte'm, no em faci que li ho torne a tindre que repetir. Però li ho torne a dir com a la senyora Peris, 850 vivendes, li ho he dit en la meua intervenció i ho dic ara mateix.

Sobre el tema dels pressupostos, treballe. Perquè està utilitzant vosté uns pressupostos que no són els pressupostos reals, estem parlant d'un pressupost per a l'any 2020 de 187 milions d'euros no una quantitat que vosté em diu. Per què vosté…, que segurament li ho diuen els seus assessors, que també en té a muntó, per què vosté pensa que és una quantitat diferent? Perquè, segurament, com no coneix la realitat comptable, segurament el que està fent es sumant els romanents que vénen en el cas d'altres exercicis.

Perquè recorden vostés que tenim programes, com el programa dels ARRUR, que depenen de les certificacions que els donen els ajuntaments. Però, clar, si els ajuntaments, per la raó que siga, per exemple perquè ve una pandèmia mundial i un estat d'alarma i no poden fer obres, si els ajuntaments no poden certificar unes obres, eixos romanents queden a disposició dels ajuntaments en els plans plurianuals perquè puguen ser utilitzats en altres moments.

Per tant, manegen bé, per favor, les dades, jo trobe que és una cosa important que han de fer eixe exercici. I vosté hem parla de l'execució. No, diu, no, és que la execució i tal, miren vostés… Saben vostés quant van executar en tot l'any 2015 en habitatge, en tot l'any 2015? Vostés van executar 20,6 milions d'euros. És a dir, nosaltres en deu mesos hem executat ja un 154 % més del que van executar vostés, senyors del PP, l'últim any que van estar governant.

I si volen saber quina és la despesa en matèria d'habitatge, ací ho tenen. Este és el major pressupost que ha hagut mai en la història de la Generalitat en matèria d'habitatge, el major. Fixe'ns vostés la diferència entre quan vostés governaven i quan governa el Botànic, perquè nosaltres sí creguem en les persones i sí creguem en les polítiques d'habitatge.

I vosté diu, és que el servicio de la deuda, el servicio de la deuda. Sap vosté quins són els deutes més importants que paguem en la Generalitat, en el cas d'habitatge? Li ho vaig a dir. En primer lloc, deutes de negocis ruïnosos com és la Fórmula 1, que són 7,5 milions d'euros cada any. Repetisc, 7,5 milions d'euros cada any, que hem de pagar pel caprici que va tindre el senyor Camps i alguna gent més del Partit Popular per passejar-se en un cotxe de luxe per ahí vora la mar. És a dir, eixe caprici estem pagant-lo les valencianes i els valencians cada any en els pressupostos de la Generalitat.

Però no només això, sinó és que una de les coses que també paguem -i això ho paguem perquè, a més a més, la gent ho necessita, perquè són persones que realment ho necessiten- és el deute que ens va deixar la senyora Bonig, per a pagar, al Botànic. Ací té el deute, senyor Castelló, ací té el deute. Ací el té, 295,43 milions d'euros. 295,43 milions d'euros, dels quals ja hem pagat més del 92 % i ens falta per pagar el 7,7 %, i jo, personalment, em vaig comprometre amb les famílies a poder pagar-los eixos diners.

Vosté sap que haguérem pogut fer amb eixos diners? Per exemple, amb els 24 milions d'euros que ens falten per pagar, doncs, mire, podríem haver pagat 15. 600 ajudes al lloguer o podríem haver comprat 340 noves cases.

Per tant, vostés saben molt de vivenda perquè ens varen deixar una hipoteca enorme per a pagar. No passa res, nosaltres farem front i la pagarem. Però, per favor, deixen ja de parlar del servicio de la deuda, que és el deute que ens van deixar justament vostés.

Senyora Davó, moltíssimes gràcies pel seu recolzament. Efectivament, estem plantejant que el Govern d'Espanya i la Unió Europea, conjuntament, aspiren a destinar 2. 253 milions d'euros en concepte de polítiques d'habitatge, serà la xifra més gran que mai s'ha aplicat en polítiques d'habitatge. Nosaltres per la nostra proporcionalitat amb el percentatge de població d'Espanya, doncs, esperem que ens arriben més de 225 milions d'euros, el que pràcticament duplicaria el pressupost que ara manegem. I estem disposats a fer l'esforç que calga per aplicar eixe pressupost i per aconseguir les cases per a les persones. Perquè, vostés ho han dit molt bé, no pot haver persones que no tinguen un sostre on viure.

Per tant, és molt important que entenguem que l'habitatge és un pilar de l'estat del benestar, nosaltres sempre parlem del quart pilar de l'estat del benestar. Perquè està educació, que és fonamental; està sanitat, que és fonamental; estan les polítiques públiques, que és fonamental; però no pot haver educació, ni pot haver sanitat, ni pot haver polítiques socials si no hi ha un sostre on arribar tots els dies a dormir cada nit.

Per això és tan important que l'habitatge es considere, conforme s'ha de considerar, un pilar de l'estat del benestar. I estem convençuts que amb el recolzament de tot el Botànic ho anem a aconseguir.

Senyora Bachero, també moltíssimes gràcies per les seues paraules. Efectivament, tot el nostre esforç està destinat a lluitar per l'interior, també, de la Comunitat Valenciana. Els projectes ARRUR, la última convocatòria que va eixir, la resolució ja és pública i afecta positivament a moltíssims pobles del nostre interior. Pobles que veuran, per fi, diners per a poder ser rehabilitats.

I per suposat que les oficines Xaloc han d'estar en totes les comarques. És a dir, no podem deixar a una sola comarca valenciana sense una oficina de proximitat on la gent puga anar a interessar-se per les ajudes del lloguer, anar a que li emplenen el formulari de les ajudes de rehabilitació, anar directament si tenen algun tipus de problema de desnonament o tenen alguna amenaça d'un llançament, o si volen saber quin és el catàleg de vivendes públiques que tenim i com poden accedir a una.

Per això és tan important eixa descentralització de l'execució de polítiques d'habitatge, que ja sé que la dreta no ho veu, no ho ha vist mai, però els que som d'esquerra entenem que cal estar al costat del poble i al costat de la gent.

I per suposat que estem recolzant a la PAH en la seua voluntat de que hi haja una moratòria de desnonaments. No té cap sentit parlar de que ara, en el mig d'una pandèmia, hem de buscar polítiques d'habitatge i pensar que la gent pot ser treta fora de les seues cases en un moment donat, no pot ser. Per tant, jo mateix en vaig comprometre a intercedir davant del govern Sánchez, amb el vicepresident Pablo Iglesias, perquè s'estenguera la moratòria contra els llançaments i els desnonaments fins el 31 de desembre de l'any 2021.

Senyora Escrig, moltíssimes gràcies pel seu recolzament. Nosaltres no podríem fer polítiques d'habitatge, no podríem pensar positivament per les persones, si no fora perquè hi ha grups parlamentaris responsables com el que vosté pertany i que té clar que no podem deixar a ningú enrere.

Jo entenc que en el marc d'un govern de coalició no sempre totes les qüestions són, diguem, al gust de tots, perquè no seria lògicament un govern de coalició. Això implica que poden haver en algun moment diferents variables o diferents òptiques. Però, en el Botànic ho tenim clar, tots i totes estem lluitant per a transformar la nostra societat. I totes i tots nosaltres estem deixant-nos la pell perquè les persones tinguen, en este cas, un habitatge assegurat.

Sense vostés, nosaltres, des de la vicepresidència segona i la Conselleria d'Habitatge i Arquitectura Bioclimàtica, no podríem fer el que estem fent, que és -com vostés han dit- canviar el paradigma de l'habitatge al País Valencià.

De nou, vull donar-los les gràcies per les seues intervencions. He pres nota de totes elles. Estic convençut que si hi ha alguna dada més o alguna informació més que vostés vullguen, tenim sempre les portes obertes de la conselleria, 24 hores, per a vostés i per a tota la informació que vostés vullguen. I moltes gràcies per recolzar estos pressupostos.

La senyora presidenta:

El senyor Pascual Pérez:

La senyora presidenta:

La senyora Peris Navarro:

Mire, ¿sabe lo que me da a pensar cuando le oía? De verdad, es que me sale del alma. Que usted lo que quiere son 542 plaquitas que pongan: «Rubén Martínez Dalmau, vicepresident segon de la Generalitat Valenciana i conseller d'Habitatge i Arquitectura Bioclimàtica, ha inaugurat, en el dia d'avui, aquesta oficina Xaloc».

La senyora presidenta:

La senyora Peris Navarro:

La senyora presidenta:

El senyor Castelló Saez:

¿Puede decirle a uno de sus asesores -que tiene muchos, yo no tengo ninguno- que le miren esto, por favor? Es que lo hace el señor Soler. Intervención GVA y mira las páginas, «documentación a entregar a les Corts».

La senyora presidenta:

El senyor vicepresident segon del Consell i conseller d'Habitatge i Arquitectura Bioclimàtica:

Moltes gràcies, presidenta.

Bé, senyor Pascual. És que realment vostés no creuen en la política d'habitatge, vostés no creuen en l'estat. Vostés no creuen en la democràcia. (Rialles) És que Vox no creu en la democràcia.

I la democràcia és tan generosa que persones com vostés, que no creuen en la democràcia, estan ací representades. Perquè la democràcia és així de generosa. I nosaltres estem debatent amb vostés.

Dit això, el que jo pense, sincerament, senyor Pascual, és que ja està bé de parlar de coses nímies i d'aspectes accidentals. Parle'm vosté realment del que importa a les polítiques d'habitatge, que és el que jo m'he preparat i he vingut ací a exposar-los.

Perquè, si no, al final, vostés el que fan simplement és crear cortines de fum per a no dir res. No dir res.

Sobre el tema de les ocupacions il·legals, que vosté ha fet… (Adreçant-se a la senyora presidenta) Jo no tinc límit de temps, no? Ara sí que tinc límit? Ho dic perquè…

La senyora presidenta:

El senyor vicepresident segon del Consell i conseller d'Habitatge i Arquitectura Bioclimàtica:

La senyora presidenta:

El senyor vicepresident segon del Consell i conseller d'Habitatge i Arquitectura Bioclimàtica:

No hi ha problema, no hi ha problema. Estaríem anys.

El tema de les ocupacions que vosté diu, ocupacions il·legals. Mire, senyor Pascual, ninguna persona és il·legal. Nosaltres ja fa molt de temps que no parlem de persones il·legals. En tot cas, estem parlant de persones que estan en situació irregular que cal regular.

Perquè, darrere d'això que vosté anomena gent il·legal que està ocupant, n'hi han famílies que estan vivint i que, moltes d'elles, no tenen un altre lloc on viure. I hi ha cases buides ara mateix.

Per tant, la nostra obligació és mirar cada cas en particular. Mirar si necessiten la nostra intervenció per a poder regularitzar-les. Perquè, el que és fonamental, és que és una democràcia, senyor Pascual, no hi ha ninguna personal il·legal. Tots i totes valem el mateix.

Senyora Peris, mire, és que si vosté no sap els procediments parlamentaris, jo què vol que faça? És a dir, si vol li done un manual de procediments parlamentaris… (Remors) Però com vol vosté que incorporem en el pressupost de la Generalitat un pressupost de l'estat que no està encara aprovat? (Rialles)

Com vol vosté que incorporem en el pressupost de la Generalitat un pressupost que encara no està incorporat? (Veus i remors) Facen vostés, facen vostés, facen vostés… Recolzen vostés els pressupostos de l'estat, recolzen vostés i per descomptat que ho incorporarem.

I, sobretot, com vosté confon el pressupost de la Generalitat Valenciana amb els pressupostos estatals i europeus, que tenen unes tramitacions diferents, uns conductes diferents i unes execucions diferents? (Remors)

Per tant, jo li demane, per favor, que tinga clara eixa diferenciació per a poder treballar correctament amb este concepte de pressupostos de l'estat.

I sobre… I, miren vostés, com va vosté a comparar l'Agència Tributària, que es dedica a cobrar impostos, amb una oficina que vol ajudar a la gent a que tinga cases?

O siga, vosté realment està dient-me que una Agència Tributària, que és un lloc on un ha d'anar allí a pagar l'IRPF o a fer consultes… Vol dir-me que és igual que l'estar buscant cases per a les persones, ajudant-les per a que no les desnonen, ajudant-les perquè puguen demanar una ajuda al lloguer?

Doncs, això ja parla per si sol, senyora Peris. Si vostés realment pensen aixina, parla per si sol. No m'estranya que la Diputació d'Alacant vaja com vaja. Li ho dic realment.

I respecte al tema de les vivendes, que vosté m'ha dit, li ho preguntaré… És que li ho he contestat abans que em fera la pregunta. És que jo estic ací… Li he dit 850 casos, només que vosté segurament no m'ha escoltat, i després m'ha tornat a preguntar.

Però jo li ho he dit en la meua intervenció inicial. I, a continuació, vosté ha reiterat la pregunta… Dona igual, jo li conteste les voltes que faça falta.

Bé, ja per a acabar. Senyor Castelló, mire, jo no vull donar arengues a ningú ni lliçons a ningú. Jo el que vull és que no se'm falte al respecte. Perquè vostés són diputats i diputades i han de respectar a les persones que estem, ara mateixa, en funció de govern. A totes les persones i, a nosaltres, també.

Per tant, vosté, l'únic que dic és que les gracietes que tinga, els xistes que tinga, que se'ls guarde. Perquè són moltes les voltes que he vingut i diguem que ho he suportat. Però és que no tinc perquè suportar eixe tipus de faltes de respecte. És el que jo sempre li dic, és molt fàcil: respecte vosté a les persones. I perquè jo a vosté mai ni l'he ofés ni l'ofendré. Ni li diré «bicidiputat» o alguna cosa per l'estil. No ho faré, entre altres coses, perquè jo sí crec en el respecte de la democràcia.

Sobre el tema que ha comentat de les ajudes, és que no sé molt bé quins són els papers que vosté maneja, i veig que els trau d'una carpeta. Però vaja, totes les ajudes de l'any 2019 al lloguer totes estan pagades. Totes estan pagades.

És més, totes les ajudes de la COVID-19 que hem donat enguany per via d'urgència, totes estan ja concedides. És a dir, hem aconseguit concedir totes les ajudes de la COVID-19 que ens han demanat les famílies valencianes. I, per tant, hem fet una gestió molt responsable d'estos fons.

Volia reiterar-los de nou l'agraïment per la seua col·laboració. Insistisc en que sempre són molt benvingudes les seues apreciacions i que qualsevol dubte o qüestió al respecte, qualsevol suggeriment, sempre estarem ací disposats a escoltar-los en el marc de la funció tan important que fa este parlament.

Moltíssimes gràcies.

La senyora presidenta:

En primer lugar, el Comité de Seguridad y Salud nos comunica que les recuerde que es conveniente utilizar mascarilla quirúrgica. No es obligatorio, pero tengo que comunicarles tanto a los visitantes, asistentes, periodistas, diputados, a todo el mundo que es conveniente que utilicemos la mascarilla quirúrgica.

El senyor Ibáñez Bordonau:

La senyora presidenta:

(Se suspén la reunió a les 14 hores i 32 minuts)

(Es reprén la reunió a les 16 hores i 7 minuts)

Compareixença de la consellera de Justícia, Interior i Administració Pública, senyora Gabriela Bravo Sanestanislao, per a informar sobre el Projecte de llei de pressupostos de la Generalitat per a l'exercici 2021 pel que fa a la seua conselleria

La senyora presidenta:

La senyora consellera de Justícia, Interior i Administració Pública:

Mención especial merece la dotación de 50,5 millones de euros destinados a la sociedad de gestión integral de servicios de emergencia. Este aumento de diez millones de euros es necesario para poner en marcha la Unitat Valenciana d'Emergències.

Me refiero a la oficina de simplificación administrativa y el plan (inintel·ligible) … para los que, en conjunto, se destinarán dos millones de nuestro presupuesto.

Podría seguir, pero no quiero cansarles. Además, alguno de ustedes seguro que les va a parecer insuficiente. Y a mí también, porque queda mucho por hacer y muchos proyectos para culminar y que esperamos que en 2021 sea una realidad. Y para ello destinaremos 382 millones de euros.

Por otra parte, continuaremos ejecutando el plan de infraestructuras judiciales, con una inversión prevista para el próximo año de 31,5 millones de euros, un 14,7 % más que en 2020, para afrontar el pago del inicio de las obras de los palacios de justicia de Vinaroz, Villajoyosa, Gandia y Llíria, y, también, la rehabilitación de la sede del tribunal superior de justicia, así como la licitación de la ejecución de la obra de la Ciudad de la Justicia de Alicante y otras sedes, entre ellas, Orihuela, Ontinyent o Villena. Todo ello, sin perjuicio de las actuaciones concretas sobre las sedes judiciales para seguir trabajando en su adecuación.

De esta forma, con una inversión de 28 millones de euros para los próximos tres años, implementaremos el propio (inintel·ligible) … que marcará un antes y un después en el funcionamiento de nuestros juzgados y en la relación de los operadores jurídicos y de la ciudadanía con la justicia.

Como cualquier otro proyecto, podrían ser mejores, estoy segura. Pero les pido que la discrepancia no se convierta en confrontación. Elevemos el debate para que las diferencias no queden en un simple enfrentamiento, sino en propuestas que redunden en beneficio de todos y de todas.

La senyora presidenta:

El senyor Llanos Pitarch:

La senyora presidenta:

El senyor Llanos Pitarch:

Y así, por ejemplo, aparece el programa 121. 30, sobre formación y estudios, con más de cuatro millones, la mitad de los cuales van a gastos de personal, y cuyo contenido no tiene sentido en estos momentos, puesto que persigue unos objetivos, por una parte, completamente ideologizados y, por otra, serían en todo caso transversales. Plan de acompañamiento lingüístico de valenciano, cursos de formación relacionados con políticas de igualdad, cursos en línea de sensibilización en igualdad. Cuánto se podría hacer para los ciudadanos con estas partidas dedicadas a un tratamiento tan gregario.

La senyora presidenta:

El senyor Fernández García:

Ejercicio 2014. La nefasta gestión del PP, a la que tanto les gusta aludir, se ejecutaba el 80 % de la inversión. Miremos su gestión, ejercicio 2016, usted sólo ejecutó el 42,85. En el ejercicio 2017, el 33,88. En el de 2019, de más de 37 millones de inversión prometida, ustedes solo ejecutaron el 41,35. ¿Sabe cuánto llevaba de ejecución a septiembre de este año? El 41,17.

El senyor president:

El senyor Ciscar Bolufer:

La senyora presidenta:

La senyora Blanes León:

Moltes gràcies.

I moltíssimes gràcies, senyora consellera, per la seua exposició.

Nosaltres sí que pensem que estos pressupostos responen a la situació actual en què estem vivint. És cert que no totes les conselleries s'incrementen en la mateixa mesura. És cert que pensem que podrien haver-se fet algunes altres aportacions. Però entenem la situació en què precisament es presenten.

Un 8,3 %, com bé diu vosté, serà suficient? , no serà suficient? Pensem que la suficiència o no ve arreplegada precisament en les propostes que es plantegen en aquest pressupost. Sobretot, nosaltres pensem que, evidentment, contra la precarietat laboral de què s'ha parlat ací, aquesta vesprada, no cap major i millor aposta que el tema de la funció pública i de l'increment dels processos que es tenen previstos per al 2021. Eixes 4. 900 places que per fi van a poder eixir, de 2017, 2018 i 2019, entenem que són totalment necessàries.

S'ha fet palès en estos mesos, especialment, la manca de personal en l'administració pública. I, per tant, entenem que, per a poder garantir eixos serveis a la ciutadania, hem de poder dotar-nos tant de personal com, evidentment, de recursos, com bé dic, materials i personals.

Materials. Entenem que el tema de la modernització en la seua conselleria ha donat, doncs, un impuls important a aquestes partides i sí que ens agradaria, doncs, que aprofundira un poc més, si és possible, exactament en què pensa…, en què consistiran aquestes inversions, aquestes despeses. Perquè també no sé si estan vinculades o relacionades, precisament, en estes noves necessitats que s'han vist durant aquestos mesos i si van a implantar-se alguns tipus de mecanismes per a poder garantir els serveis en cas de necessitat, com se'ns ha produït. I, sobretot també, per temes de teletreball, que sabem que, bé, han accelerat la seua implantació en l'administració pública, però que pensem que han vingut per a quedar-se i que s'han de dotar també dels recursos necessaris.

Per a nosaltres, la formació… Es parlava de l'escola valenciana d'administració pública. Creiem que és un mecanisme fonamental, una ferramenta imprescindible, tant per a l'administració autonòmica com bé arrepleguen els pressupostos la col·laboració amb els ajuntaments. Creiem que s'ha de rejovenir l'administració pública. I tot açò també partix per la formació. Una part important d'eixa formació, des del meu grup parlamentari, sí que entenem que ha d'anar en qüestions de gènere. S'ha de fer tota una formació amb perspectiva de gènere perquè, malauradament, es demostra que mai és suficient i que sempre s'ha de continuar invertint recursos en aquest tema.

Parlava del pla d'infraestructures. Bé, el pla d'infraestructures pensem que, evidentment… Bé, ja portem uns anys que s'ha posat en marxa i que a dia de hui, com vosté ha mencionat, bé, doncs, contempla una sèrie de nous jutjats. És cert que a tots ens han arribat o entenc que a la major part dels grups parlamentaris ens han arribat eixes queixes d'una part, per la qüestió de la seu de Villena, però he de dir-li que nosaltres, des del meu grup parlamentari, entenem que la qüestió de ser un barri marginal o no, no ha de ser determinant per a la implementació i per a l'elecció del lloc, sinó que el que s'ha de buscar és una solució social perquè eixa zona no estiga considerada com a tal. Per tant, sí que entenem el distanciament o no i l'accessibilitat ha de ser valorada, però no en este cas, conforme s'ha mencionat.

I, després, per a nosaltres, el que vosté done uns terminis pense que és fonamental. Quan es plantegen propostes, crec que és important, precisament, eixe compromís i eixe donar-nos uns terminis que, de vegades, no és possible complir-los, però això també l'honra. I, per tant, si s'ha de reconéixer qualsevol retard, es pot reconéixer, però sempre marcant-se com a objectiu arribar a certs terminis.

Quant a la simplificació dels tràmits, l'oficina de simplificació dels tràmits, nosaltres, bé, evidentment, n'estem totalment d'acord i pensem que ahí s'ha de fer una gran inversió i, sobretot, el que diem, no? , eixa modernització de l'administració ha d'anar lligada a tot el tema de simplificació de tràmits i del paper zero. Eixe paper zero que esperem que arribe a totes les administracions, no sols a l'administració de justícia. Ha dit terminis, com bé s'ha mencionat ací, que serà una realitat per al 2021; nosaltres així ho esperem.

I, després, quant a l'Agència Valenciana de Seguretat i Resposta a les Emergència, sí que ens agradaria si pot un poc aprofundir, perquè també s'ha fet un increment important en aquestes partides. I, per tant, sí que ens agradaria saber un poc eixa col·laboració o eixe treball col·laboratiu, de quina manera va a fer-se amb la UVE i quines serien, un poc, les competències i les col·laboracions que es puguen crear entre els diferents organismes en qüestions de seguretat.

I també a mi sí que m'agradaria, perquè ens ha cridat l'atenció, el que s'ha mencionat també esta vesprada ja, el tema de la participació en l'any Berlanga, per part de les penyes, i aquests subvencions no entenem a què responen i no sabem exactament per què se plantegen així. Són dos partides que van per a les penyes de bous al carrer. I sí que ens agradaria si pot explicar, doncs, per a què estan contemplades i quin és el sentit d'aquestes partides, una de 35. 000 i l'altra de 12. 000 euros.

Moltes gràcies.

La senyora presidenta:

El senyor Tena Sánchez:

Gràcies, senyora presidenta.

Molt bona vesprada, senyora consellera, i molt benvinguda a aquesta comissió.

Des del meu grup parlamentari, primer que res, volem agrair-li aquesta compareixença, per cert, molt completa i detallada amb el que és el respecte d'aquestos pressupostos.

Sense deixar de banda els objectius a llarg termini, hi ha una adaptació al context actual de la COVID-19 i això és, a més a més de necessari, molt urgent, perquè, amb el temps a la nostra contra, l'adaptació de la justícia i l'administració requereixen un esforç important.

Bé, ens trobem de nou en un increment del pressupost. Segur que a tots i a totes ens agradaria que fora més. Segur que a vosté, com ja ho ha comentat abans, senyora consellera, també li agradaria que fora molt més alt aquest pressupost. Però lluny dels qui parlen de… Ací hem escoltat parlar a altres grups de timos, de fracassos, de retallades. Jo crec que se confonen i estan mirant els pressupostos dels territoris on ells governen, és una cosa que fan habitualment. On ells governen fan unes coses i creuen que ho fan ací. La qüestió és que ací, al País Valencià, estem parlant d'un increment del pressupost del 8,3 % respecte a l'any passat, situant el pressupost de 2021 en un total de 551 milions d'euros.

Voldria centrar la meua intervenció en la qüestió de la COVID. Perquè, mire, aquesta pandèmia afecta a tots els espais de la nostra societat, no només a l'àmbit sanitari, social o econòmic. Malauradament, aquesta crisi és transversal a tots els sectors i, per això, hem de focalitzar totes les actuacions per a poder-nos adaptar al virus.

Per això, em sembla fonamental i molt positiu eixe increment en les partides destinades a adaptar el funcionament de la justícia a aquesta crisi. Estic parlant, per exemple, d'eixe increment en la transformació digital de la justícia on…, per a poder celebrar tots els judicis i poder establir centres de treball remots, així com eixos 12,7 milions d'euros per a l'anomenat pla d'actuació Justícia-COVID, per reforçar el personal i poder agilitzar tots eixos processos que es van paralitzar durant els mesos del confinament.

Aquestes mesures ja eren necessàries abans, així com la digitalització de la justícia i de l'administració pública en general. Són tasques pendents des de fa molts anys que no s'han pogut fer tan ràpid com calia per altres urgències que han anat sorgint. La crisi de la COVID ha reorganitzat les prioritats i, en eixe sentit, hem d'aprofitar aquest impuls per a qüestions com aquestes, que no haurien d'oblidar-se una volta superem la COVID-19. Aquest tipus de mesures es van reclamar per part de persones expertes que participaren en els treballs de reconstrucció i celebrem, per part del nostre grup almenys, que se fera cas i que s'hagen plasmat en estos pressupostos.

I, sobre urgències, n'hi ha una molt greu i és que hem de parlar, malauradament, altra vegada de la violència de gènere i masclista. Perquè, senyora consellera, com vosté ja sap, enguany ha sigut un any especialment complicat per a les víctimes de la violència de gènere. Eixes víctimes que estaven convivint amb el seu maltractador quan va arribar el confinament, això és terrible. El confinament, la desescalada i la incertesa sobre si hi haurà un nou confinament fiquen les víctimes en una situació de encara més vulnerabilitat, si bé és cert que durant l'estat d'alarma els processos judicials i d'urgència relatius a la violència de gènere no es van paralitzar.

La fiscal delegada de violència sobre la dona, la senyora Rosa Guiralt, va posar de manifest en aquesta mateixa comissió la necessitat d'incrementar el personal judicial per a poder agilitzar tots els processos que se van vore ralentitzats durant aquesta alarma i que afectaven, bàsicament, a les dones maltractades i als seus fills i filles, en definitiva a totes les víctimes de la violència de gènere.

Cal escoltar, doncs, les persones expertes i cal reforçar el treball en violència de gènere, tot el que se puga. I, per això, celebrem també eixe reforç de 9,6 milions d'euros per a l'enfortiment de la xarxa d'assistència a les víctimes, especialment a Alacant, Castelló i Elx. Com deia al principi, atendre les urgències sense perdre de vista els objectius a llarg termini, per exemple, com se fa en el pla de reconstrucció i rehabilitació d'edificis o a l'increment de la inversió de recursos humans i materials de l'administració de justícia.

Per això, també ens agrada eixe milió d'euros que se destina per a poder cobrir eixes 4. 900 places en l'administració, que esperem que puguen celebrar-se els processos el més abans possible.

Aquesta és una partida que, a més de generar ocupació de qualitat en un moment tan complicat com l'actual, el mercat laboral contribuix també a un millor funcionament de l'administració, el que, almenys per a nosaltres, és una aposta fonamental per poder garantir un funcionament de l'estat del benestar.

Pel que fa a l'Agència Valenciana de Seguretat i Emergències -ja vaig acabant, senyoria- celebrem que un any més s'augmente aquesta partida fins arribar als 143 milions d'euros. Així com també celebrem l'aposta per la creació d'una unitat valenciana d'emergències amb 51 milions d'euros. Malauradament en l'any 2019 i en el 2020 s'han justificat de sobra la necessitat d'aquestes inversions.

Senyora consellera, no estem en una situació gens fàcil. Vosté parlava al principi de sentit d'estat i és de veres que es troba a faltar més recolzament per part de la bancada de l'oposició en aquests moments tan complicats. Des de Compromís posem en valor l'esforç per adaptar-se a la nova situació i recolzarem aquests pressupostos que estem vivint en la COVID-19.

Moltes gràcies.

La senyora presidenta:

La senyora Serna Serrano:

La senyora presidenta:

El senyor Blanch Marín:

Moltíssimes gràcies, senyora presidenta.

Senyora consellera, benvinguda.

El 2020 ha sigut un any marcat per eixes emergències, com el Gloria, la DANA, l'actual pandèmia de la COVID, i l'administració autonòmica ha bolcat tots els seus esforços en superar-la. No ens cap dubte de que quan vam aprovar el pressupost de 2020 cap grup s'imaginava una situació com l'actual.

El pressupost de 2021, com bé ha exposat la consellera, té molt present les necessitats actuals per poder fer front a l'emergència sanitària i garantir una segura reactivació de l'economia i la protecció de totes les persones.

És per això que hem de centrar l'acció política i pressupostària en el reforçament dels grans pilars de la conselleria en matèria de seguretat i emergències. Per això reapareix la importància de l'Ivaspe perquè recupere quotes, després de que els anteriors governs populars el reduïren a mínims, i la pròpia formació del mateix. El conveni amb el Ministeri de l'Interior per a la policia autonòmica s'ha signat després de 10 anys que els governs populars no van signar i que estos pressupostos van a donar contingut.

La decisió d'establir la taxa de reposició del cent per cent per a les places de seguretat i emergències de la proposta de l'article 36 de la llei de pressupostos són fonamentals per al funcionament i la garantia de futur dels nostres serveis i trenquen amb la dinàmica regressiva de la que venien. El projecte en matèria d'emergències, protecció civil i extinció d'incendis forestals puja a la quantitat de quasi 80 milions d'euros, el que suposa un increment respecte a l'any 2020 proper a un 10 %, són els grans apartats.

En despesa corrent, que suposen grans quantitats, per als plans d'emergència de les entitats locals, les inversions de la base d'Olocau i de Benagéber, els mitjans aeris de coordinació i la millora substancial del Centre de Coordinació d'Emergències 112.

Nosaltres sí que voldríem que eixa unitat valenciana d'emergències que veu llum en estos pressupostos, ens agradaria que fera una especial referència pel que fa a les possibilitats i previsions d'articulació com a gran novetat per a 2020. Des del Grup Socialista no podem sinó donar el nostre aplaudiment global als apartats que en esta matèria incorporen els pressupostos i més en estos difícils moments de la COVID-19. La conselleria ha fet un gran treball.

Moltíssimes gràcies.

La senyora presidenta:

La senyora consellera de Justícia, Interior i Administració Pública:

Con respecto a la ejecución del presupuesto, que también cada año me siguen recordando que si la ejecución es baja, yo les voy a decir…, o sea, que los datos que algunos de ustedes hablan de un 40 %, yo les recomiendo que miren con más exhaustividad las páginas de GVA. Es cierto que estamos sobre un 60 % en lo que son presupuestos ejecutados con facturas emitidas, estamos alrededor del 57 %-58 %. Pero, en primer lugar, quedan tres meses o dos meses y medio para acabar el ejercicio y les puedo asegurar que tenemos comprometido más del 90 % del presupuesto y ejecutado en la agencia más de un 90 % del presupuesto. Por tanto, de falta de ejecución o baja ejecución, nada.

En tercer lugar, con respecto a las voces que he escuchado aquí de nula gestión, fracaso en la justicia, somos la peor justicia de España, aquí no se hace nada; estos, además, han llegado incluso a calificar de los presupuestos insensatos. Y que, por supuesto, año tras año escucho lo mismo, da igual lo que hagamos, somos lo peor y es un fracaso total. Yo, simplemente y a efectos gráficos, voy a recordarles, miren, desde el año 2015 -porque llevo efectivamente 5 años al frente de justicia- les voy a recordar cuáles son todos los avances que en materia de justicia se han podido visibilizar con números y con proyectos en esta comunidad.

Pero yo no quiero hablar del pasado. Yo quiero hablar del presente y quiero hablar, también, de todos los proyectos que siguen en marcha. Que, aunque a ustedes les parecen toda una serie de incumplimientos, sin embargo, señorías, pese a la COVID, pese a todo el trabajo que hemos tenido que desempeñar a lo largo de estos ocho meses; los proyectos, en la medida de lo posible, no han quedado, ninguno de ellos, paralizados.

Me dicen que estoy incumpliendo el Plan de infraestructuras. Miren, el año pasado, cuando comparecí aquí, en sede parlamentaria, les expliqué que durante este año, señor Ciscar, estábamos en ese momento en trámite de licitación de los proyectos. De los proyectos y direcciones de obra de Alicante, del Tribunal Superior, de Liria, de Torrent, de Gandía… Bueno, enumeré unos cuantos.

Me han hablado también ustedes de Villena. De verdad, ¿ustedes creen que nosotros hacemos las cosas sin contar con los profesionales? Miren, les voy a explicar qué es lo que pasa en Villena, señor Ciscar.

Pero les puedo garantizar que levantar un Palacio de Justicia o una sede judicial en zonas marginales lo que hace, como pasará también en Alicante, es dinamizar toda la zona. Y estoy segura de que, al final, favorecerá los intereses de la población de Villena.

En cuanto a la propuesta, el anuncio que en su momento ya hizo el president de la Generalitat respecto a la Unitat Valenciana d'Emergències, nos parece, señorías, que en los momentos que vivimos, ahora más que nunca, necesitamos que nuestros profesionales estén cualificados, estén preparados, estén bien dotados.

Saben que la empresa pública que gestiona las emergencias, que tiene un colectivo que durante toda esta etapa de confinamiento, durante toda esta etapa… Que hemos tenido, además, que poner en marcha planes logísticos para dar apoyo a familias que se quedaban hasta sin comer, dar apoyo a las residencias para que les llegaran los suministros, dar apoyo en el levantamiento de los hospitales de campaña o dar apoyo con la DANA; hemos podido comprobar la importancia de tener una unidad que tenga este carácter transversal.

En cuanto a las subvenciones, Año García Berlanga. Bueno, les recuerdo, señorías, que el Año de Luis García Berlanga fue declarado aquí, en estas Cortes. Estas subvenciones van dirigidas a que también las peñas de bous al carrer, que están comprometidas con la divulgación de todos los actos que se van a poner en marcha en el año Luis García Berlanga, van también a colaborar en todo este tipo de actos. Y de ahí las subvenciones.

Por ello, hemos activado campañas también para que estas mujeres, pase lo que pase, sepan que no están solas, que la Generalitat, que los poderes públicos les estamos apoyando.

La senyora presidenta:

El senyor Llanos Pitarch:

Porque claro, se decía el año pasado y seguimos igual. Y es que hay salas de archivos con ratas, hay salas inundadas, hay juzgados que se quedan sin suministros básicos, como el agua -se les llevan hasta el contador-, por impago de la administración.

La senyora presidenta:

El senyor Fernández García:

Mire, de todos los solares posibles que les cedían a usted, escoge el peor. En el barrio más degradado, ocupado y conflictivo, sin sitios para aparcar, lejos del centro, sin comunicaciones con el núcleo de Villena y, lo peor, desoyendo a los vecinos de Villena, a abogados, a procuradores, al Colegio de Abogados de Alicante que, como le han recordado el señor Ciscar y el señor Llanos, nos han enviado a todos una carta y en la que usted ha hecho caso omiso.

La senyora presidenta:

El senyor Ciscar Bolufer:

Claro, con el tema de la COVID y el mantenimiento de las distancias se les tiene que custodiar dentro de los coches patrulla. Se firman declaraciones penales en plena calle por el abogado y por el investigado. Está pasando. Y eso a usted en septiembre del año 2019 ya le dijeron en Sueca muchas de estas cosas, que evidentemente se han agravado con la pandemia, pero es lo que está ocurriendo.

La senyora presidenta:

La senyora consellera de Justícia, Interior i Administració Pública:

La senyora presidenta:

(Se suspén la reunió durant uns minuts)

Compareixença del conseller d'Educació, Cultura i Esport, senyor Vicent Marzà Ibáñez, per a informar sobre el Projecte de llei de pressupostos de la Generalitat per a l'exercici 2021 pel que fa a la seua conselleria

La senyora presidenta:

(Inoïble) … comparecencia del conseller de Educación, Cultura y Deporte, señor Marzà -que ya lo tenemos aquí-, por un tiempo de 25 minutos, su primera intervención; 6 minutos por cada grupo parlamentario. Después, el conseller, 15 minutos de réplica. Y réplica también a los grupos por 3 minutos y cierre de 3 minutos del conseller.

El senyor conseller d'Educació, Cultura i Esport:

Gràcies, senyora presidenta.

I gràcies també, diputats i diputades, que hui esteu ací en aquesta comissió especial en el ple.

I, evidentment, vull començant esta intervenció donant les gràcies a tot l'equip de la conselleria, alguns d'ells ens acompanyen avui ací, i a la resta que estan a casa; als de les secretaries autonòmiques, tant la secretària autonòmica de Cultura i Esport com el secretari autonòmic d'Educació i Formació Professional; les directores i directors generals, que també estan ací; com els membres del gabinet i la nostra sotssecretària que també ens acompanya.

Reconéixer, com sempre, com cada any, el treball que es realitza també pels tècnics de la conselleria d'hisenda i, evidentment, també pels tècnics d'aquesta casa perquè avui puguem estar ací en aquesta compareixença.

I a tots vostés, senyories, esperar i desitjar, com sempre faig també, que tinguem un debat el més constructiu possible.

Comparec per a presentar el projecte de pressupostos de 2021 de la Conselleria d'Educació, Cultura i Esport. Uns pressupostos que seran, si així ho fan vostés possible, els sisens pressupostos del govern del Botànic. Uns pressupostos que naixen, sense dubte, en el context més difícil i més advers des de la recuperació de l'autogovern: en plena crisi sanitària evidentment, en plena crisi econòmica i en plena crisi social, i també, al meu paréixer, amb una excessiva polarització política també a nivell estatal. Espere que a aquesta última qüestió li puguem posar mà nosaltres i poder pal·liar-la.

Uns pressupostos en pandèmia que, en la meua opinió, tenen la responsabilitat d'escriure com volem eixir d'aquesta crisi. Podríem haver optat, com a les darreres crisis, per receptes basades en la contracció dels recursos públics, augmentant encara més el patiment de les majories treballadores o, com hem fet, sostenint l'estat social i iniciant els canvis estructurals que la nostra econòmica necessita per a ser més sòlida, més sostenible i també més justa.

Hem optat per posar les persones primer. Hem optat per iniciar els canvis profunds que necessita la nostra societat sense trencar-la, sense deixar ningú enrere. I així es reflectix en el nostre pressupost.

El pressupost de la Conselleria d'Educació, Cultura i Esport que proposem per a l'any 2021 és de 4. 797 milions d'euros. El que suposa un increment de 311 milions respecte als anteriors pressupostos.

Per àrees, la inversió en educació és de 4. 618 milions d'euros, és quasi un 6,8 % més respecte al 2020. La inversió destinada a cultura i el seu sector públic és de 144 milions d'euros, vora un 10 % més respecte al 2020 i, per últim, a l'esport dediquem una dotació pressupostària de 35 milions d'euros, que suposa un 12 % més que l'any anterior.

Faré la meua compareixença sobre tres eixos fonamentals. La contribució d'aquesta conselleria, la transformació econòmica cap a un model més just i més sostenible amb aquests pressupostos. Un segon eix dedicat a les inversions extraordinàries per a fer front a la crisi i la pandèmia de la COVID-19 per a pal·liar els seus efectes. I un tercer eix dedicat a totes les mesures relacionades amb la cohesió i l'equitat social.

Possiblement, els sobtarà que en una presentació de pressupostos d'educació, cultura i esport els parle de transformació econòmica. Però si una cosa estem obligats a fer, i ara més que mai, és intentar avançar-nos als esdeveniments i gestionar posant l'horitzó en les necessitats de llarg termini del nostre poble.

És per això que, convençuts que l'eixida d'aquesta crisi no serà justa si la paguen els de sempre, necessitem fer ara les transformacions que ens permetran en el futur eixir més cohesionats. I per a aquest objectiu hem preparat uns pressupostos que van molt més enllà de ser pal·liatius als efectes de la pandèmia; també, però anar més enllà de ser pal·liatius.

Per això en aquest eix de la presentació els parlaré de l'aposta per la formació professional, per l'aposta de la digitalització, la generació d'ocupació gràcies a l'aposta de les infraestructures sostenibles i al desenvolupament dels sectors culturals i creatius, i també de l'esport, com a motors econòmics i també de generació de benestar i de salut, sobretot de salut per a totes i tots.

Parlar hui a Europa d'oportunitats laborals i adaptació del model productiu ens porta inexorablement a parlar de l'aposta per la formació professional.

La partida destinada a la formació professional per a l'any 2020-2021 és de 47,12 milions d'euros, un 81 % més que el pressupost anterior. Una aposta pressupostària que inicia el camí que ens hem marcat de quatre anys seguits amb el mateix projecte per a reconfigurar la formació professional valenciana, apropant-la a les necessitats de formació del nostre sector productiu i alineant-la amb els objectius de la Comissió Europea.

Aquest augmentat ja ha donat els seus fruits al present curs i, de fet, tenim ja 6. 000 alumnes matriculats més que l'any passat, gràcies també i en part a algunes de les qüestions que hem pressupostat perquè tinguen continuïtat durant aquest curs. Gràcies a una oferta de 125 titulacions més i que s'augmenten especialment en els sectors econòmics i productius que necessita i que necessitem reorientar…, cap als sectors que necessitem reorientar-nos, cap a l'economia verda, cap a la robòtica, la digitalització, la logística avançada, la indústria 4. 0, el sector sociosanitari de les cures, entre d'altres.

És un augment pressupostari que permetrà augmentar la capacitació professional del conjunt de la ciutadania i, per tant, les oportunitats per a trobar un millor futur laboral.

Amb aquest pressupost, creem un nou centre d'innovació per a la formació professional, districte digital d'Alacant, el CIDA, el Centre d'Innovació Digital Avançat, compta amb una partida de 600. 000 euros.

Llancem també una nova xarxa de centres docents educatius innovadors de la formació professional, anomenat Novigi, que és innovar en esperanto, que comptarà amb 4,2 milions d'euros.

D'altra banda, llancem també una línia de beques dotada amb més d'1 milió d'euros destinada als i les estudiants de formació professional amb tres modalitats: per un costat, per al transport; per a la residència i la manutenció, per un altre costat, i finalment, també per a poder realitzar la formació en centres de treball.

És un 81 % més de pressupost de la formació professional per a tindre cada dia més gent formada, per a tindre més formacions adaptades a les necessitats dels nostres sectors productius i tindre, de veritat, cada vegada més foment de la innovació per a adaptar-nos a les necessitats que ens marca Europa i que hem de construir col·lectivament en eixos pactes als quals hem arribat tant ací com a nivell de tots els sectors socials.

La segona gran aposta per a aquesta transformació i millora del model productiu en aquests pressupostos és la transformació metodològica i d'equipaments per a la digitalització del nostre sistema educatiu.

És importantíssim que avancem amb pas ferm, que no ens trobem en la situació que ens vam trobar quan va arribar aquesta pandèmia. Per això pressupostem més de vint-i-sis milions d'euros destinats a la compra, reposició de materials tecnològics, amb la distribució en un futur immediat de més de quaranta mil dispositius electrònics, tablets i portàtils, als centres educatius que se sumaran als 30. 000 tablets que ja han estat repartides als nostres centres educatius, i significaran, amb eixos 70. 000 dispositius, la renovació més gran que hi ha hagut de materials tecnològics al servei del nostre alumnat.

A més a més, treballem també -i així ho hem pressupostat- per tal que el proper curs tots els centres tinguen un sistema segur, dinàmic i col·laboratiu per a la tramitació electrònica, l'atenció telemàtica i els recursos d'aprenentatge virtuals integrats en una única plataforma.

Estem creant la millor tecnologia per tindre uns centres digitals, la primera experiència dels quals la presentarem en unes setmanes i ja està inclosa per a la totalitat dels centres en aquest pressupost. Tot, posant en el focus la modernització del nostre sistema educatiu i la integració de les tecnologies i als aprenentatges del nostre alumnat de forma cent per cent segura, garantint la seua privacitat al cent per cent. Necessitem adaptar les noves realitats tecnològiques al sistema educatiu i aquest pressupost establix les bases per a poder fer-ho.

Alineats precisament també amb els objectius de la Comissió Europea, un altre element clau per generar llocs de treball i reactivar l'economia és l'obra pública sostenible. Seguim apostant per unes infraestructures educatives dignes per al nostre alumnat i, a més a més, més sostenibles, per això el pressupost destinat a infraestructures educatives per a aquest exercici és de 394 milions d'euros. Una partida important destinada a les inversions directes per part de la conselleria i, una altra, també molt important, destinades a les que fem directament amb el pla Edificant, conjuntament amb els ajuntaments.

En aquest sentit, vull transmetre la meua prudent, moderada i també amable satisfacció amb l'execució del pla, que multiplica substancialment l'execució portada a terme pels governs anteriors.

Unes infraestructures que, com els deia, a més a més, estem treballant perquè siguen més sostenibles. Més innovadores, també, pedagògicament. Perquè això és el que volem que passe, que també els espais siguen més educadors.

I, en eixe sentit, en els propers mesos realitzarem un simposi sobre construcció sostenible i innovació educativa, els resultats del qual s'incorporaran als plecs i a les recomanacions per a la construcció i reforma dels centres educatius perquè aquelles reformes que fem siguen més sostenibles i més innovadores pedagògicament.

En la mateixa línia, augmentem també de forma significativa per a seguir generant més llocs de treball i mantindre també més llocs de treball i millorar en la sostenibilitat de les infraestructures, en patrimoni cultural i, també, en la modernització de les infraestructures esportives. De fet, per això creixen els capítols VI i VII, tant de patrimoni com d'esport, un 25 % i un 35 %. Són 17,2 milions d'euros i 35 milions d'euros. Unes xifres d'inversió que mantindran i generaran, com dia, més llocs de treball.

Entre algunes d'eixes línies, m'agradaria destacar també una especialment significativa per a una persona de Castelló com jo, que és la rehabilitació del monestir de Sant Joan de Penyagolosa, dotada amb una inversió de 700. 000 euros per al 2021. Una important inversió per tal de recuperar aquest espai simbòlic, patrimonial, cultural del nostre territori.

I si un sector és clau precisament per a totes les estratègies europees per a l'adaptació als canvis i sumar valor afegit a l'economia, aquest també és el de les indústries culturals i creatives. Un sector que està patint greument les conseqüències d'aquesta pandèmia i, una vegada més, aquest pressupost ens posa al seu costat, ens posa al costat dels creadors i les creadores de la indústria cultural.

En este sentit, destinem a la cultura 144 milions d'euros i això suposa, ni més ni menys, que 14 milions d'euros més que l'any anterior. 14 milions més que van destinats a les partides que generen més impacte directe en el sector, en llocs de treball i en generació de estructures sostenibles perquè que generen oportunitats per al sector, enfortir el sector i democratitzar l'accés a la cultura per part del conjunt de la ciutadania.

Pel que fa a les arts plàstiques, destinem 87 milions d'euros, un 9 % més que l'any passat.

A l'Institut Valencià de Cultura, que és la principal ferramenta que tenim per a estar al costat del sector, per a estar sempre no només fent les produccions pròpies i també fent les ajudes al sector, hi destinem 45,3 milions d'euros. És un pressupost que augmentat en 3 milions d'euros respecte a l'any anterior, és un 8,4% més, i anirà destinat especialment a l'impuls industrial de la cultura valenciana, amb les noves línies d'ajudes que ja hem encetat i les bases ja estan fent-se pràctiques enguany en bases plurianuals, sinó que també per a poder multiplicar els efectes i l'impacte que generem amb cadascun dels euros que invertim -que, per cert, s'han multiplicat per quatre en els darrers anys el que són les ajudes al sector- i, al mateix temps, consolidem també en aquest pressupost l'ajuda extraordinària que vam mobilitzar amb el pla Reactivem per a aquesta situació de pandèmia. Seguirà, continuarà eixa ajuda en l'any 2021. Hi haurà, per tant, més recursos per a la producció pròpia, més recursos destinats directament al sector.

I, a més a més, també he pressupostat l'acompanyament al sector per tal que puguen accedir a fons europeus. Hem iniciat, de fet, els procediments per a poder fer la licitació d'un servei d'acompanyament a les empreses culturals valencianes perquè puguen accedir als fons de reactivació cultural i econòmica, als fons europeus dirigits a la cultura.

Pel que fa a la Fundació Palau de les Arts, hi destinem 19,25 milions d'euros. Són 500. 000 euros més que l'any anterior que, sumats als vora 300. 000 més que posarà el ministeri, implicaran 800. 000 euros més de creixement. Un espai de les arts que, des de l'arribada de Jesús Iglesias i tot el seu equip, està sumant encara més qualitat i reconeixement internacional i més obertura, generant també més contacte amb el sector artístic i cultural del nostre país, ajudant a vertebrar molt més el nostre territori.

A l'Institut Valencià d'Art Modern, l'IVAM, hi destinem 11,15 milions d'euros, és 1,3 milions d'euros més que l'any passat. Per tal, ¿de què? D'iniciar la rehabilitació del nou espai. Tindrem un nou espai en l'IVAM i millorarem també l'eficiència energètica de la seu actual, així com fer possible també l'ambiciós projecte que ha presentat la nova directora, Nuria Enguita. Un projecte i un pressupost que ajudaran també a reactivar el sector de les arts plàstiques, amb les seues adquisicions d'art, i que fa que tant l'IVAM com el consorci de museus.

Al consorci de museus, hi destinem vora sis milions d'euros, 1,2 milions d'euros més que l'any anterior, el que suposa un 26 % més. I cal destacar la magnífica activitat que s'està realitzant, no només per a agitar culturalment la nostra ciutadania, sinó també sobretot acompanyar i consolidar l'inici i la consolidació de les carreres professionals de moltíssima gent del sector.

Pel que fa al museu de belles arts, la partida del museu puja en 142. 000 euros, que aniran directament a l'augment de les activitats del museu. Un increment que servirà, entre altres, per a potenciar les activitats didàctiques i de mediació i per a apropar-lo cada vegada més a la ciutadania, com el nou director té en el seu projecte.

Pel que fa al sector del llibre, arxiu i biblioteques, destinem una partida de 10,9 milions d'euros. És 1,2 milions d'euros més i implica vora un 13 % més. I, ¿a qui aniran a parar? Doncs a les ajudes directes que es fan amb un milió d'euros destinades a la producció editorial, que són vora un 25 % més del pressupost que tenien fins ara per a impulsar el magnífic treball que estan fent les editorials valencianes per a acompanyar els nostres creadors i creadores.

I, a més a més, incorporem una nova línia -de nova creació aquest any- d'ajudes per a la modernització de les llibreries, per a estar al costat també del sector dels llibreters i les llibreteres.

Pel que fa a l'aposta esportiva, a més a més de l'augment exponencial del qual he parlat abans, de la inversió en infraestructures que hem comentat anteriorment, l'acompanyament als i les esportistes, la generació d'hàbits saludables per al conjunt de la ciutadania mitjançant l'esport són, evidentment, un dels grans eixos que treballem. De fet, destinem el doble de pressupostos a l'esport que al 2016, que al primer any del Botànic, ja no faig referencia als anys anteriors, primer pressupost del Botànic 2016; enguany el doble del que ja destinàvem en aquell moment.

Consolidem el pressupost destinat al foment de l'esport base i a l'activitat esportiva. Donem més beques acadèmiques esportives, per a poder compaginar estudis i carrera esportiva, a les ajudes a esportistes amb resultats internacionals. Fem i programem més programes d'especialització i tecnificació esportiva. I creem un nou servei d'acompanyament a esportistes professionals, tal i com es va aprovar en el Debat de política general ací, a les Corts Valencianes. A més a més, destinem a esdeveniments internacionals 1,4 milions d'euros, és 151 % més, entre els quals destaquem en aquesta línia, l'aposta per l'esport femení, pels esdeveniments internacionals femenins que vindran a la nostra terra perquè han vist que és un espai, no només de benvinguda i d'acollida, sinó sobretot un gran espai per a practicar l'esport i per a fomentar que cada vegada més xiquetes practiquen l'esport. Parle, per exemple, de campionats internacionals de bàsquet europeu, o de bàsquet femení o d'handbol femení, que també es realitzen ara ací.

M'agradaria destacar -i intente anar més ràpid i és difícil-, destacar també l'àmbit de l'esport, tot allò que fem amb la recepta esportiva, el projecte de la recepta esportiva i l'aula ciclista, dos projectes en què l'àmbit de la salut són molt importants per fomentar la mobilitat sostenible, l'activitat i el benestar físic lligat a l'activitat física.

Pel que fa al segon eix, el de fer front a la pandèmia, a la immediatesa que tenim i que estem vivint, els hi faré unes reflexions en dos grans blocs. Per una costat, les referències a l'augment de professorat, i l'altre destinat a les inversions i despeses extraordinàries que ens ha tocat fer front i que estan reflectides en aquest pressupost. Sens dubte, el capítol de l'augment del professorat és el més rellevant, el més important, augmentem el capítol 1, 208 milions d'euros, destinats als professorat de les escoles i centres públics, escoles i instituts públics. Actualment tenim un plantilla de vora setanta sis mil docents, és la més alta de la història i implica que són 9. 200 mes que en el primer curs que vam fer, que vam tindre al Botànic, 12. 000 més que en la legislatura anterior. També la concertada experimenta un increment importantíssim en aquest pressupost, són 17 milions d'euros de diners destinats directament a atendre de forma extraordinària la necessitat de reorganització i també d'augment de plantilles de centres concertats. I vora trenta milions d'euros per a les partides ordinàries, que també s'ha adaptar, moltes d'elles fruit de retards que hi havia en governs anteriors.

Així doncs, només en personal, i per a fer front a aquesta pandèmia, destinem de forma extraordinària més de dos-cents milions d'euros per a fer front als centres educatius, perquè seguisquen sent els espais més segurs que hi ha a la nostra societat per a seguir fent front a aquesta pandèmia i seguir educant els nostres xiquets i les nostres xiquetes.

Pel que fa a altres despeses i a altres inversions, més enllà del professorat, augmentem en 23 milions d'euros les partides destinades al funcionament dels programes de Primària i de Secundària, saben que són les partides que van als centres educatius per al seu funcionament, que enguany tenen moltíssimes més despeses, moltíssimes més activitats que realitzar per adaptar-se a les casuístiques de la pandèmia. Són 23 milions d'euros més, als quals cal afegir 25 milions, com els deia, amb la digitalització, i més de 5 milions per al reforç de neteja dels centres de secundària, saben que els de primària depenen dels ajuntaments.

A més a més, disposem d'una partida de 9 milions d'euros per als ajuntaments precisament, per a col·laborar en les despeses extraordinàries de les activitats de suport educatiu i cultural. I hem pressupostat 5 milions d'euros per a la reposició del material de protecció que ja tenen els centres educatius i, per al cas que siga necessari reposar-lo, que puguen tindre tot el material necessari per a estar amb tota la seguretat.

I hem reservat també i hem previst una reserva de contingència per a futures eventualitats que puguen sorgir durant l'exercici i que mobilitzarem en cas que les autoritats sanitàries ens determinen, prioritzant en cada moment el que ens estan demanant per a fer front a aquesta pandèmia.

Com veuen, recursos humans, personals, cada vegada més contractes i més persones contractades per a fer front i reduir el grups per a poder reduir el nombre de persones en cada grup, per a poder fer front millor a aquesta pandèmia. També més recursos per a contractar, per a fer més inversions als centres educatius. Els centres educatius, els centres culturals i també l'activitat esportiva són els espais més segurs de què disposem, tant de bo, tant de bo el conjunt de la societat fera igual que fan els nostres xiquets i xiquetes als centres educatius i seguira d'una forma pautada i posant els nostres mestres i els nostres professors i la nostra gent de la cultura i de l'esport que seguisquen de forma tan escrupolosa tots els protocols perquè no estaríem segur en la mateixa situació que fins ara. Agarrem-los com a exemple, seguim el que estan fent, perquè és el millor que podem fer com a societat.

I per tercer eix -per anar acabant- finalitzaré en un eix que per a nosaltres és el motor essencial del nostre pacte i del nostre govern, és l'eix de l'equitat i la cohesió. Si més enllà de l'emergència de la COVID per a pal·liar la situació que he descrit en el segon eix o marcar les estructures per al futur, com he pogut fer en el primer eix, el que necessitem és generar la major cohesió i equitat social possible. No ens podem permetre que la societat es trenque, no podem, i hem de continuar millorant les condicions d'accés a les oportunitats, com ho hem fet els darrers cinc anys. Per això vam vindre i per això seguim treballant.

Per això en aquests pressupostos, i per primera vegada, la inversió per alumne estarà per damunt de la mitjana estatal, la inversió per alumne d'aquesta terra estarà per damunt de la mitjana estatal, tot i l'infrafinançament, tot i seguir infrafinançats. Seguirem apostant de forma ferma, com ho hem fet en els darrers anys, i això ens permetrà, ni més ni menys, que tinguem 1. 500 euros més per alumne que als primers pressupostos botànics. De fet, l'evolució en l'última dècada ens arriba fins a 1. 800 euros més per alumne que fa tant sols deu anys. Estaven molt lluny de la mitjana, ara per si, per si, estem un poc per dalt, a vore si podem recuperar els temps passats.

Pel que fa als centres educatius hem d'aconseguir que siguen vertaderes ferramentes d'equitat social, perquè totes les persones, vinguen de les condicions que vinguen, puguen tindre les mateixes oportunitats. I en eixe sentit treballem en totes les etapes. En l'etapa 0-3, com saben, hem apostat clarament, i aquest pressupost així ho marca també, pels màxims històrics del bo infantil, arribem a 58,3 milions d'euros, uns 58,3 milions d'euros que ens permetran augmentar els mínims que perceben totes i cadascuna de les persones que estan portant els seus xiquets a les aules privades de dos anys. De fet, augmentem fins a 110 euros mensuals de mínim, perquè cada família puga tindre l'ajuda. Recordar-los que abans que arribàrem al govern eren 60 euros, ara seran 110 euros de mínim i de màxim fins a 180 euros que augmentem el nombre de beneficiaris que tindran l'ajuda màxima.

Pel que fa a Xarxa llibres, senyories, enguany li destinem més de quaranta milions d'euros per atendre la reposició dels llibres i que arribaran, no només a fer eixe gran estalvi que hi ha per al conjunt de les famílies i que ocasiona al conjunt de les famílies, sinó que arriba a més de quatre-centes trenta mil famílies. Quatre-centes trenta mil famílies que no només tenen eixe estalvi, sinó que a més a més també participen en un fet educatiu de compartir i de cuidar el material que totes i tots tenim.

També, pel que fa a beca menjador arribem fins als 70 milions d'euros d'inversió, 70 milions d'euros directes per a les beques menjador, 2 milions per al transport i menjador i 1,2 milions d'euros per ajudes a transport individual, el que implica que per aquest curs, i per tant també la consignació pressupostària per a l'any vint-i-u, tindrem 143. 000 persones amb l'ajuda de beca menjador. Són 3. 000 més que l'any passat i són 60. 000 xiquets i xiquetes que tenen ni més ni menys que el cent per cent del menjador gratuït. 60. 000 xiquets i xiquetes, som el territori que més xiquets i xiquetes tenen el cent per cent de beca menjador.

I pel que fa a l'atenció a la diversitat, a l'atenció a les necessitats educatives específiques, els programes d'acció per a la millora, tenen una dotació específica en els centres ordinaris, i eixa dotació enguany és via programa d'acció per a la millora de 157,6 milions d'euros, el que implica destinar 3. 600 mestres i professors específics als programes d'atenció a la diversitat, d'atenció a la millora, i que estan realitzant diferents activitats també per a recuperar el temps malauradament perdut a la pandèmia, amb un programa específic, que també està pressupostat, juntament amb el ministeri, que s'anomena Proa Plus, i que especialment es realitza en l'etapa de secundària.

Pel que fa a les necessitats educatives especials, més enllà d'específiques, més enllà del programa PAM, també li afegim 281 milions d'euros de forma específica, que, sumats al pressupost del programa PAM, implica que destinem 440 milions d'euros en aquest pressupost a les necessitats educatives específiques i a la inclusió.

També continuarem amb la nostra aposta per a la baixada de ràtio. Saben que ho hem fet de forma progressiva, en la mesura que l'infrafinançament ens ho ha permés, però hem de continuar en eixe sentit. Enguany s'ha vist de forma molt exponencial el seu efecte, perquè hem pogut reduir millor els grups per a fer front a la pandèmia, perquè havien baixat de ràtio els anys anteriors. I, en eixe sentit, també en aquest pressupost tenim l'aposta clara per a seguir baixant les ràtios, que ara mateix estan per baix de 20 de mitjana, per baix de 20 xiquets per aula, per grup a primària, i per baix de 25 de mitjana, parle de mitjana a la secundària. Són les més baixes de l'Estat des que hem començat a treballar de forma clara i contundent en la baixada de ràtios.

I, per últim, pel que fa a la formació del professorat li destinem 6,23 milions d'euros, i enguany ens centrem especialment, ja que altres anys hem estat centrats especialment en la formació amb llengües estrangeres, enguany, igual que el darrer final de curs passat, ens centrem especialment en la formació, en la digitalització del conjunt del professorat.

I miren, ja que em queden 40 segons per acabar, vull, abans de tancar la meua primera intervenció, destacar una línia nova que és molt menuda, però que crec que és molt significativa també, pel que fa a la visió que tenim d'aquesta societat i com volem construir-la, i sobretot pel seu simbolisme. Si volem eixir d'ella més cohesionats, ja que en esta crisi no podem abandonar tampoc la perspectiva global a la nostra…, no podem perdre de vista que la vulnerabilitat que ara estem sentint totes i tots d'aquesta pandèmia ens està fent viure a casa nostra, es viu de forma estructurada a l'altra banda del Mediterrani. I precisament per això, perquè no només hem de fer front a la pandèmia de la COVID-19, sinó també a una altra pandèmia que ens assota, que és el fanatisme i l'odi, que aquí és diferent, per a contribuir a frenar-ho hem proposat una línia per a la creació de l'aula didàctica de les migracions forçades a Borriana, en col·laboració amb les ONG que rescaten vides al Mediterrani dels qui fugen de la misèria i de l'explotació estructural, perquè aquest és també el nostre problema i perquè l'hem abordar, perquè cal que isquem d'aquesta crisi més humans si ens vacunem també contra l'odi i contra la intolerància. Per això, hem posat també aquesta línia que, per molt menuda que siga, crec que és molt simbòlica respecte a quins són els nostres valors i com humanament hem de seguir creixent.

Tanque ací, perquè m'he quedat ja en trenta segons. Espere poder haver fet l'explicació el més sintètica possible per al pressupost d'aquest any que els plantegem. Quede a la seua disposició per a les preguntes.

Gràcies, presidenta. Després espere poder contestar les seues preguntes.

La senyora presidenta:

La senyora Massó Linares:

Pero sigamos. El programa de ordenación educativa es el tercero en gasto este año, junto con el de Formación Profesional. En este programa más del 88 % son gastos de personal, que si vemos la memoria de actuaciones más de la mitad de ellas están encaminadas a implementar la inmersión lingüística, promover y dinamizar el valenciano en el ámbito educativo. Como le dije yo el año pasado, son casi cuarenta y ocho millones de euros para la inmersión lingüística disfrazados de ordenación educativa.

Vemos que también, en el tema de formación profesional, siguen ustedes tutelando a las mujeres, diciéndoles qué tienen que estudiar, tratándonos como seres inferiores que no nos atrevemos a estudiar lo que realmente queremos: oye, las chicas quieren estudiar ciertos módulos de FP, pero es que no se atreven y necesitan que la conselleria les siga dando determinadas ayudas. Eso es injusto, es discriminatorio y me atrevería incluso a decir que inconstitucional por el artículo 14 de la Constitución.

Pasamos ahora al presupuesto de la Dirección General de Política Lingüística y Gestión del Multilingüismo, que yo más bien diría gestión de la imposición y de la inmersión, como siempre. En la situación en la que nos encontramos, todos esos recursos deberían redirigirse a reforzar la sanidad, a reforzar la educación, pero la educación de verdad, las políticas sociales y la economía. El Consell sigue gastando y usted, con su conselleria, más de dieciséis millones de euros en su objetivo y seguro que adivina a qué objetivo me refiero. Habla de multilingüismo. Multi quiere decir más de uno. Pues, el 95 % de ese programa va dedicado al valenciano. ¿Dónde ve usted ahí el multilingüismo?

La senyora presidenta:

El senyor Gracia Calandín:

Y, hablando de construcción de centros educativos, efectivamente, en el informe económico dicen que les dan un empujón a las partidas del plan Edificant, más de trescientos millones de euros. Sin embargo, un año más -y ya van tres-, evidenciamos, con los datos de la intervención, que Edificant no es la solución, en tanto en cuanto no se alcanza una ejecución presupuestaria aceptable.

En cuanto a secundaria, pues, también me veo en la obligación de preguntarle por cómo van a garantizar que esos alumnos de la ESO, de Bachiller, de Formación Profesional, que están teniendo que asistir a clase días alternos, alcancen los mínimos curriculares que establecen los reales decretos y que no sufran desigualdades respecto a alumnos de otros centros. He oído a más de uno que dice que como, total, son grupos más reducidos, pues, se les da mayor atención. Pero, oiga, el aprendizaje no es una regla de tres, no hay una proporcionalidad entre el tamaño del grupo y los contenidos recibidos y usted lo sabe o lo debería de saber.

La senyora presidenta:

La senyora Gascó Enríquez:

Y, luego, yo me pregunto: ¿de qué le ha servido crear la dirección general de infraestructuras? Esto ya se lo dije el año pasado que era de esperar. Porque, claro, una dirección general de infraestructuras que no tiene ni una sola competencia para construir colegios, pues, era de esperar que no hiciera absolutamente nada. Ha pasado lo que les dijimos que iba a pasar, esta dirección general solamente va a hacer barracones. De verdad, ¿hace falta una dirección general para esto, señor Marzà? Es que no acabo de entenderlo.

Y se me acaba el tiempo y hay un tema que no quiero que se me quede en el tintero, la carga ideológica, un año más, de este presupuesto, señor Marzà. ¿Cómo es posible, después de la sentencia de los usos administrativos del valenciano y después de la sentencia contraria contra la oficina de sus derechos lingüísticos, que usted diga de forma literal en el presupuesto que el valenciano será el eje vertebrador del sistema educativo y que mantenga la Oficina de Derechos Lingüísticos, sin variarla ni un ápice, pese a ser contraria a derecho? ¿No piensa cumplir la sentencia, señor Marzà?

Y termino, presidenta. Hay otra cuestión respecto al valenciano que me preocupa. Ustedes todos los años daban el número de centros que daban el programa plurilingüe con un máximo de horas en valenciano. Yo creo que este año la cifra ha debido parecerles tan escandalosa que no la dan en el presupuesto, ¿me puede dar esa cifra ahora, de este ejercicio presupuestario?

La senyora presidenta:

La senyora Lima Gozálbez:

La senyora presidenta:

La senyora Robles Galindo:

Gràcies, presidenta.

Sí. Bona vesprada a totes i a tots.

Aquest any, conseller, no ha vingut vosté a presentar un pressupost habitual, ha vingut a presentar un pressupost que done resposta a esta pandèmia que ja portem vivint diversos mesos i que encara ens queda molt de treball.

Donada la situació, el passat mes d'agost, a estes Corts, es va arribar a un pacte de reconstrucció en què una gran part de grups d'esta cambra vam arribar a un acord de com s'havia tirar endavant en els pròxims mesos. Jo crec que vosté avui ens ha posat damunt de la taula la resposta de la seua conselleria a eixa sol·licitud de pacte de reconstrucció que es necessitava.

Per açò, també, crec que hem escoltat algunes aportacions que són increïbles, perquè hem escoltat, fins i tot, que no hi ha plantilles, que les plantilles han baixat. Doncs, ha de ser la societat que està al·lucinant i que vegem profes on no hi ha. Ha de ser que ens ho estem inventant, ha de ser que les classes no són de menys alumnes que anys anteriors. Ha de ser que en els anys que el Botànic governant no hem anat pujant de professorat.

Però, jo crec que és de justícia que parlem d'estos pressupostos des d'eixa vessant. Al mes d'agost el nostre pacte de reconstrucció va dir que s'havia de reforçar la cultura i que s'havia de fomentar l'esport perquè era un hàbit saludable, però també vam parlar de diversificar la nostra economia. I jo veig en els seus pressupostos reflectit que s'aposta per la indústria de l'audiovisual cultural, que s'aposta per la part esportiva, pel reforç d'infraestructures -com vosté ha dit- i jo veig que això també és diversificar el producte interior brut del nostre territori.

Veig que hi ha una coherència entre el que es va acordar i el que la seua conselleria fa. Veig també que fan una aposta no solament per l'esport en les aules, que també es troba ahí, sinó -ja ho comentat vosté- que en l'espai de la natura i en la conservació del nostre territori també fan vostés una aposta per recuperar eixos espais, que els que fem muntanya sabem que estaven caient-se i que s'han de recuperar per a la pràctica esportiva, per a la nostra cultura, per al nostre territori i perquè apreciem el nostre sòl. Jo crec que això li ho volem agrair.

Després, escoltem moltíssim també les ajudes a autònoms i les ajudes a xicotetes empreses que s'estan donant i trobem en el seu pressupost reflectit, una altra vegada, ajudes a la actualització de llibreries, ajuda a les editorials. Sembla que en moltes ocasions l'ajuda a editorials o a llibreries o al sector cultural sona mal, la setmana passada escoltàvem a certa gent que es queixava d'una fira del llibre que hi havia en València. Jo no em vaig a queixar, jo crec que això torna a ser diversificar el producte interior brut del nostre territori, torna a ser donar-li suport a la xicoteta empresa i als autònoms i autònomes que també estan en el sector cultural, malgrat que a molta gent no li agrade.

I, clar, entrem a vore la resposta que s'ha donat des de la part educativa, que és la part més gran de la seua conselleria. Ja ho he dit abans perquè no podia esperar-me, vegem com s'ha reforçat també el professorat amb tot el material, amb tot el pla de reforç que han plantejat vostés com a resposta a eixa pandèmia que tenim; més monitors i monitores de menjador; més personal de neteja a les aules

I el resultat està damunt de la taula. Fa 8 setmanes que va començar el curs i el 98 % de les aules està continuant endavant. Per tant, considere que la seua conselleria ha tingut una resposta segura davant d'aquesta pandèmia i espere que continue tenint-la, que pugam continuar en les aules.

Però també trobe en el pressupost com es continua millorant tota l'educació, tenim la baixada de ràtios més alta que havíem vist mai; com es fa eixa aposta, que al pla de reconstrucció també es demanava, sobre la digitalització; i com la formació professional es veu incrementada en un 81 %, donant resposta a un arrelament al territori, a la necessitat que es té des del món empresarial en cadascuna de les zones del nostre territori. I, com no, quan trobem una partida de beques en la formació professional, Compromís no podem més que celebrar estes partides dels pressupostos, creguem que açò és fonamental.

I, es de veres, tan de bo tinguérem més diners per aportar a eixa educació 0-3, a eixes beques menjador, a la Xarxa Llibres. Però resulta -ja ho hem dit en moltes ocasions- que no tenim el finançament que es requeriria per a poder fer tot això. Tan de bo, tan de bo, cap alumne o alumna que entrara en un centre escolar haguera de pagar el seu menjador i que cap persona patira la vergonya…, ¿recorda açò vosté quan es duia tapers a les escoles, la gent que no tenia diners per a pagar-se el menjar, ho recorda? A què això no passa? Doncs, això, això és el que volem que no passe així amb ningú, amb cap persona.

I vaig acabant que em queda molt poquet darrere de temps.

Jo crec, conseller, que sobre la digitalització en els últims mesos he escoltat parlar moltíssim, era una mancança que teníem, educativa, i que arrossegàvem de feia molts anys. Però també hem vist com en un any s'han incorporat 30. 000 tablets o dispositius en els nostres centres, allà on més feia falta, i, ara, en els seus pressupostos hi ha reflectides 40. 000 més. Segurament no serà bona eixa formació si s'ha de donar en algun moment, que algunes aules ja l'estan practicant, segurament; però també estem vegent com la seua conselleria s'està bolcant en la formació al professorat tan necessària i com, d'alguna manera, s'està treballant també amb tot l'alumnat eixe treball per a introduir-los en la digitalització responsable, que és fonamental.

Crec que estos passos milloren la qualitat educativa, donen resposta a esta situació de pandèmia i continuen regulant les nostres desigualtats malgrat un finançament que no és prou. Perquè ahí també continuarem lluitant per canviar-ho, perquè no hi haurà una bona educació, uns bons serveis socials, mentre no hi haja una justícia social en el nostre país, al nostre territori, econòmicament i financerament.

Per últim, conseller. Gràcies per poder comptar amb vosté i amb tot el seu equip, que crec que està per allí dalt i no els vegem avui. Gràcies per mantindre eixa regulació dels desequilibris socials i gràcies per apostar per la formació dels xiquets i xiquetes.

Gràcies.

La senyora presidenta:

La senyora Serna Serrano:

La senyora presidenta:

La senyora Besalduch Besalduch:

Sí. Gràcies, presidenta.

Bona vesprada, conseller. I bona vesprada a tot l'equip de la conselleria.

I moltes gràcies per presentar-mos este pressupost. Jo em quede amb una reflexió que vosté ha fet en la seua intervenció, senyor conseller.

Que estos pressupostos del 2021, que atenen a eixes necessitats derivades de la pandèmia, però que, a més, estan pensant en el futur, que venen a plasmar en el paper les partides pressupostàries que acabaran garantint eixes polítiques que fiquen al nostre alumnat al centre de les decisions del govern.

Garanteixen, com diem, la seguretat, però també consoliden els canvis que es venen produint-se des del 2015 i que produiran nous canvis que vindran a quedar-se.

Vosté ha parlat de digitalització, de l'aposta per la universalització del zero-tres, per la gratuïtat dels llibres de text… Perquè és que, clar, ací n'hi ha coses que, com ja fa quatre o cinc anys que es venen fent, pareix que s'hagen fent sempre.

Jo pense en la situació que estem vivint, en esta situació de crisi sanitària i crisi econòmica, que hagués passat si al mes de setembre, fa quatre dies, els pares i les mares hagueren hagut de pagar els llibres de text? Doncs jo crec que haguera sigut un drama, senyor conseller. Per això li dia que ja n'hi han canvis que es consoliden. Doncs en la Xarxa Llibres.

I l'aposta decidida que es fa per la Formació Professional. Una altra cosa que bé ha canviat. Després parlaré en concret de la Formació Professional, senyor conseller.

Mire, jo, estic convençuda i vaig a dir-li… L'any 2021 és l'any Edificant, conseller. El 2021 és l'any Edificant. Moltes de les actuacions que estan delegades, moltíssimes, algunes ja estan fetes, unes altres estaran en marxa, però moltes… Jo m'atreviria a dir que la part més important d'Edificant estarà en marxa i es farà en l'any 2021.

Perquè, clar, si vosté tinguera el do, com Nostre Senyor, que va fer el món en sis dies i al sèptim encara li va donar temps a descansar… Però, clar, les persones terrenals no tenim este do i les coses costen el que costen.

Però, mire. Jo sap amb que em quede, senyor conseller? Amb el que va dir una alcaldessa del Partit Popular. Això d'Edificant ho haurien de fer més conselleries. Ha funcionat molt bé i té quasi el cole acabat.

Parlem de l'augment del professorat, senyor conseller. Que no ha contractat este govern més professors, senyor conseller. (Rient) No sé… És de Berlanga, no? 4. 000 més, només 4. 000 enguany.

És veritat que hem tingut també el recolzament del Govern d'Espanya. Perquè, clar, quan tenim governs que tenen les mateixes prioritats i en l'escala de valors tenim les mateixes, doncs és molt fàcil avançar.

Però, mire, senyor conseller. Aquí, els professors han contractat els 4. 000 fins a final d'any. Com a Balears, com a La Rioja… Però sap què ha passat en Andalusia? Fins al 31 de desembre. I a Múrcia? Fins al 23, per a no pagar les vacances de Nadal, senyor conseller.

L'FP. Una gran aposta que fem per l'FP. 47 milions d'euros, en què també tenim sintonia amb el Govern d'Espanya. Hui la ministra també ha presentat els pressupostos i jo crec que hem de seguir per este camí.

Però, conseller, a mi n'hi ha una cosa que també em preocupa, i també em preocupa en el món de l'educació. Estes inversions en FP van a tindre en compte el món rural en despoblament? Anem a continuar avançant amb la gratuïtat dels dos a tres, sobretot en les aules, en els coles del món rural? Estos pressupostos garantiran tot açò, senyor conseller?

Perquè ací pareix que alguns o algunes només es recorden del món rural i del despoblament quan arriben unes eleccions i es donen compte que han d'anar a vore si capten vots. Però en tots els pressupostos hem de garantir també el que necessita este món.

Senyor conseller, se m'acaba el temps. La veritat és que se m'escapa molt ràpid. Però, bé, estic segura que eixa espenta, eixe pla de quatre anys, junt amb el Govern d'Espanya i els fons europeus, la Comunitat Valenciana i els nostres jóvens van a tindre noves oportunitats en el termini de l'FP.

I en el que esperem que augmentés durant l'any, a més, esta inversió que té vosté en el pressupost, amb la incorporació d'altres fons que vinguen del Govern d'Espanya i també dels fons de reconstrucció que vindran d'Europa.

Gràcies, conseller.

La senyora presidenta:

El senyor conseller d'Educació, Cultura i Esport:

Gràcies, senyora presidenta.

Gràcies, senyores i senyors diputats.

Tots els anys vivim el mateix tipus d'arguments per part de la dreta parlamentària. Tots els anys s'intenta fer vore o s'intenta generar que estos pressupostos, aquestes dades són irreals, no existixen, no tenen fonament, després no es traduïxen en res, que no s'executen…

Ho portem vivint cada any, donant eixe argument de base que sempre es repetix per determinats partits. (Mostra una sèrie d'articles de premsa) Doncs que veuen com que són ficticis, com que són irreals, com que seguixen sent irreals… Cada any sempre passa això.

I resulta que, després, quan anem a la vida, al dia a dia, quan pregunta un en un centre educatiu, doncs pot vore si tenen realitat o no tenen.

De fet, tots els anys sempre parlen que no s'executa, especialment en l'apartat d'infraestructures -ara entraré també-. Que no s'executa tampoc en altres apartats i que tot és fictici, que són diners inventats, que no arriben, que es fan enginyeries fiscals per a vore com entren els diners i se'n van però després, en realitat, no arriben…

Miren, n'hi han molts arguments per a poder-los rebatre. Ací en porte un, per exemple. (Mostra un gràfic) Tota l'evolució dels percentatges d'execució que ha tingut el conjunt del govern.

Nosaltres estem per dalt d'eixos percentatges d'execució. Des de que està el govern del Botànic, els percentatges d'execució, sobre pressupostos més alts, són més alts que el millor any del govern de les dretes anterior.

És a dir, vostés executaven percentualment menys en pressupostos més baixos. És a dir, quina lliçó ens han de donar de realitat i d'execució si el seu millor any és el nostre pitjor any? I, a més a més, sobre números més baixos. Per tant, menor quantitat executada a final d'any.

I parle de tots els capítols, eh? És execució del conjunt de la Generalitat. Encara més execució en les nostres partides. Efectivament, també el capítol 1. De fet, i vosté ha gestionat, sap perfectament que no és el mateix una nòmina que un lloc docent.

I, per tant, llocs docents, evolució dels llocs docents. (Mostra un gràfic) Doncs resulta que l'evolució dels últims deu anys és aquesta. I a l'evolució dels últims deu anys es veu, ni més ni menys, l'augment exponencial de docents que n'hi ha en els centres educatius des de que ha estat este govern.

També en el pressupost, que ara està posat eixe 2021. Ni més ni menys que vora huit-cents milions d'euros més que l'últim pressupost. Eixos pressupostos que vostés executaven per baix percentualment que els nostres. Amb huit-cents milions menys! Imaginen si deixaven d'executar respecte al que estem executant, al que està arribant als centres educatius.

Poden suplir eixe argument de fictici anant i preguntant als centres educatius. On estan els sindicats, si això que diuen vostés és veritat? Sindicats de dretes, sindicats de centre, sindicats d'esquerres… Ni un diu que n'hi han menys professors. Tots diuen que n'hi ha més professorat. Tots.

Què passaria si estiguera passant això que vostés diuen? Baixen, pregunten als centres i miren a vore si tenen més o no tenen més professors i professores.

Poden també, si així els sembla, mirar si eixos xiquets i xiquetes, que tenen quasi seixanta mil xiquets i xiquetes més que tenen beca menjador, si eixa beca menjador existix o no, si el menjar es pot tocar o no. Si és tan real com que estan podent menjar gràcies a que tenen eixa beca, perquè abans no la tenien.

Perquè, efectivament, havien de portar el tàper de casa. Com vivia jo quan tenia als meus xiquets i xiquetes en el meu centre educatiu, com a mestre. Ja no cal que els passe això, perquè tenen la majoria d'ells també eixa beca, vora seixanta mil xiquets i xiquetes.

Els llibres gratuïts dels que es parlava abans. És que, fins ara, no havien tingut eixa quantitat de llibres gratuïts i eixe estalvi que genera per al conjunt del professorat.

És que, precisament vostés, el que feien era retallar en professorat en llocs docents. En llocs docents. I així va anar i així les manifestacions que vam tindre, de tots els sindicats. De tots els sindicats, de dretes, d'esquerres, de centre… Ningú, absolutament ningú, ara mateix està parlant d'això.

Jo entenc que vostés vullguen generar una irrealitat respecte a una realitat que no els agrada. Que és que tenim un millor sistema educatiu, que tenim una major inversió per alumne, que tenim més professorat en els centres educatius, que tenim unes ràtios més baixes, que tenim també unes millors condicions d'igualtat, d'accés a les oportunitats per als valencians i les valencianes, per als xiquets i les xiquetes.

Perquè tenen no només les beques menjador, sinó que tenen també més ajudes per a que puguen entrar en la zero-tres, com eixe màxim històric de 58,3 milions d'euros.

Jo entenc que vullguen tapar la realitat amb irrealitats i amb confrontacions estèrils. Vagen als centres i pregunten si tenen més o menys professors, si tenen més o menys becats, si tenen més o menys ajudants, auxiliars, educadors, educadores, monitors i monitores de menjador.

Pel que fa a l'execució… General el que els deia, però pel que fa a l'execució en infraestructures educatives. Miren, tots els anys venen també amb la mateixa. Ací els hi porte un gràfic de l'evolució de l'execució. De diners pagats, eh? D'execució pressupostària en inversió en infraestructures educatives, també dels últims deu anys. Per a vore-ho amb perspectiva.

Aquesta és l'evolució de l'execució real en infraestructures. Pagats. Pagats a les empreses, que també poden preguntar. Miren l'evolució. El seu pitjor any està per ací baix, el seu millor any és la mitat que el nostre pitjor any. En execució en infraestructures educatives. I miren el 2020, que encara no s'ha acabat, i ja estem a eixos nivells. Molts d'ells, quatre vegades més, tres vegades més que els seus millors anys.

No només això, sinó baixant a la realitat també, i no quedant-nos en irrealitats i en qüestions fictícies, com a vostés els agrada tant, podem anar fins i tot a preguntar a la federació de constructors i constructores d'obra pública del País Valencià, de la Comunitat Valenciana. Que ells mateixos diuen que per cada inversió, per cada milió d'euros que invertim en centres educatius, es generen 168 llocs de treball.

Saben quants llocs de treball s'han generat gràcies a eixa execució pressupostària? Doncs al voltant d'11. 760. Gràcies a la inversió en infraestructures educatives.

Miren si serveix o no serveix una Direcció General d'Infraestructures. Una Direcció General d'Infraestructures que miren si serveix o no que este és el model de la dreta per al Regina Violant, i este és el model del Botànic per al Regina Violant.

Que este és el model de la dreta per al Rajolar. I este és el model del Botànic per al Rajolar. Eixes són les infraestructures. O este és el centre de la Encarnación de Torrent d'educació especial de la dreta i este és el nostre. El que està construït i acabat.

I no només això, sinó que seguim. Seguim. Podria estar una bona estona ensenyant realitats. Poden anar a visitar-les, poden preguntar als centres educatius, poden anar a veure les més de 14 obres que estan en marxa ara mateix directament per la Direcció General d'Infraestructures, no només amb el programa Edificant, directament per la Direcció General d'Infraestructures.

O poden, si volen, si així ho tenen a bé, com manifestava la diputada del Partit Socialista, poden preguntar als seus alcaldes i alcaldesses, que resulta que tenen ni més ni menys que actuacions per milions d'euros ja executades i que estan certificant a la direcció general per a que puguen anar pagant eixes actuacions, que s'estan fent i que són, com han vist, molt superiors a les que hi havia en els moments en què governaven vostés.

No només això. Miren, m'agrada quan fan referència a les igualtats d'oportunitats que s'han de generar en els centres educatius, com hem de fer per a que hi haja més atenció i personalitzada, com hem d'intentar fer que podem atendre millor els nostres alumnes.

Ací tenen vostés el que hem estat fent fins ara, ni més ni menys, d'atenció, com es deia, de forma més individualitzada als nostres xiquets i xiquetes. Programes d'atenció per a la millora, programes específics d'atenció a les necessitats educatives especials.

La màxima inversió de la dreta en este país. La que presentem en este pressupost. Eixa és la diferència, no només en inversió per a la individualització i, per tant, per a aprendre de forma molt més individualitzada als nostres xiquets i xiquetes, com en la baixada de ràtios, com en l'atenció en els grups cada vegada més reduïts, com també, per exemple, amb les aules d'audició i llenguatge, aules específiques que tenim en els centres educatius. La millor dada de la dreta és la pitjor dada d'este govern.

Hem augmentat cada any les dades també per a que els nostres xiquets i xiquetes puguen tindre una atenció més individualitzada, una atenció molt més digna per al conjunt dels xiquets i les xiquetes.

I a més a més ho fem amb acords amb els sindicats de la concertada i els sindicats de la pública, dialogant amb el sector, arribant a millores significatives en les seues condicions de treball. Perquè les millores de les seues condicions de treball i del número de persones atenent als nostres xiquets i xiquetes són millores per a l'educació dels nostres xiquets i xiquetes.

Perquè milloren les seues oportunitats, perquè clar que sí, que baixant les ràtios s'atén molt millor. Clar que si hi ha menys alumnes els podem atendre molt millor. Si no, per què eixa reivindicació històrica del món de l'educació de baixar les ràtios i com ha funcionat sempre?

Clar que enguany si hi ha la meitat de xiquets a les aules els podem atendre millor, és de forma directa, de forma exponencial. Doncs miren, podem entrar a un aula i veure perfectament com es pot avançar amb 15 xiquets o amb 30.

I eixa és la gran diferència també d'aquest pressupost. És una de les grans diferències d'aquest pressupost, que podem atendre no només acordant-ho amb el conjunt de sindicats, tant de la pública com de la concertada, amb la immensa majoria dels seus representants, sinó també amb la realitat dels nostres xiquets i xiquetes, que és allò que importa.

Com és allò que ens importa també la presència en dies alterns. Clar que no ens agrada que hi haja presència en dies alterns. No ens agrada, no ens ha agradat mai. I ho hem de fer per qüestions sanitàries. I ho fem. I ho vam plantejar amb el realisme que nosaltres sempre hem defensat, dient les coses en el seu moment.

Altres territoris no ho volien veure, deien que no podia ser, això. I resulta que ho estan fent tots. És que ho estan fent tots els governs on vostés estan. Ho poden veure en Galícia, que també van en dies alterns. Ho poden veure en Madrid, que també van en dies alterns. Ho poden veure també vostés en Andalusia, que també van en dies alterns.

Per tant, és una decisió d'este govern que es vagen en dies alterns? No, és una decisió per a adaptar-nos amb seguretat al conjunt dels xiquets i les xiquetes a la situació de la pandèmia. I per a poder fer això, hauríem de veure la magnitud real, tornar a baixar a la realitat dels centres.

Quina és la magnitud real d'afectació? Ho dic pel debat que han tingut en moltes ocasions totes i tots vostés. Doncs resulta que el 92 % dels centres de segon de batxillerat van el cent per cent dels dies en l'actual situació de pandèmia. No ho poden dir altres territoris, malauradament, però ací sí. El 92 % dels centres van el cent per cent dels dies.

I què tenim previst per a la resta? Doncs, evidentment, seguir reforçant els seus aprenentatges com, per exemple, amb el programa Prova plus, del que els parlava abans, en què estem acompanyant els aprenentatges dels nostres alumnes fent cada vegada més opcionals les proves d'accés a la universitat per a que totes i tots tinguen les mateixes oportunitats.

I seguint estant amb eixa atenció molt més individualitzada, amb molt més professorat, amb grups molt més reduït i, evidentment, amb metodologies que s'adapten a les necessitats dels nostres xiquets i xiquetes, amb eixa formació al professorat en què estem centrant-nos també amb molts esforços per a que, de veritat, s'adapten a les noves metodologies i puguem estar al seu costat.

Alguns de vostés, algunes de vostés parlen que han trobat a faltar que hi haja major prevenció. Miren, els centres educatius tenen 3 milions de mascaretes, tenen gel, tenen guants, tenen pantalles, tenen 16,7 milions d'euros per a comprar i adaptar-se a les necessitats que ens indica l'actual pandèmia. Per a comprar, per exemple, micròfons per a poder estar més a l'aire lliure, per a reforçar la neteja, el servei de neteja.

Amb este pressupost que els he presentat -ho he dit abans ja- hem reforçat ni més ni menys que en 14,4 milions d'euros als monitors i monitores de menjador per a poder tindre uns espais de menjador també més segurs.

Els 17,7 milions d'euros per als centres concertats, els 9 milions d'euros per a les activitats en els municipis, els 5,7 milions d'euros més que estan pressupostats per a reposar aquells materials de protecció individual que faça falta -5,7 milions d'euros més ahí-, els vora dos milions d'euros més en altres centres concertats i la reserva de contingència de què els he parlat.

Per tant, més prevenció que demostrar que estan funcionant no només els protocols sinó que a més a més hi ha previst en aquest pressupost poder continuar reposant, poder continuar avançant i adaptar-nos a les futures contingències que hi haja, és ben difícil que puga haver més previsió.

Jo crec que en este punt ens hauríem de conjurar totes i tots per a dir el que és, i és que els centres educatius, gràcies a l'esforç ingent del conjunt de la comunitat educativa són d'exemple, són el millor lloc on es pot estar, són el millor lloc, com els centres culturals, com els espais per a l'activitat física, són els millors llocs per a poder estar i socialitzar. Els millors llocs davant de la situació que, malauradament, ens ha tocat viure.

I ho són per l'esforç del conjunt de les persones implicades, del món cultural, del món esportiu i del món educatiu. I també, evidentment, perquè s'ha posat els recursos al seu abast per a que puguen adaptar-se a aquesta situació.

També han parlat en eixa línia de si s'han de realitzar més o menys proves, de si s'han de realitzar determinades actuacions. Ja ho hem dit en moltes ocasions, està tot planificat amb eixos plans de contingència ja amb els recursos específics que tenim designats per a poder desenvolupar totes les compres necessàries que ens determinen els experts de salut pública. Farem tot allò que diguen els experts.

I això és el que s'ha de ser, perquè després sinó passa el que passa amb aquelles campanyes massives que feien vostés de fer PCR massius. I després van als municipis on s'han fet i resulta que tenen índex de contagis més alts que els municipis del costat, que no els han fet. Perquè no han seguit els criteris científics i acadèmics. Perquè u pot fer populisme i pot dir qüestions que poden sonar molt bé, però que no responen al que acadèmicament és necessari fer.

Nosaltres fem allò que ens diuen les autoritats sanitàries. I està pressupostats. I ho farem. I ho seguirem fent sempre, perquè és el que s'ha de fer en aquesta situació.

I miren -en els últims segons que em queden-, han parlat també al voltant de per què destinar diners als drets lingüístics. Els drets lingüístics també són drets socials. També ho són. S'han de garantir tots els drets.

Però no només això. Jo sé que a vostés no els ha agradat que firmem un conveni amb l'Institut Ramon Llull. Només dir-los -perquè no li agrada, ho ha dit abans-, només dir-li que és el mateix conveni, un conveni molt paregut, que té signat amb l'Institut Ramon Llull la Xunta de Galícia, i un conveni molt paregut amb el que té amb la Junta de Andalucía.

Per tant, estic segur que li faran la mateixa… amb la mateixa vehemència tant al senyor Feijóo com al president d'Andalusia, que deixe der fer eixe tipus de convenis per a fomentar l'activitat cultural, per a fomentar l'acompanyament als creadors i creadores.

I per últim -presidenta, si em deixa-, sé que no li ha agradat eixa partida per a ajudar i per a fer una obra didàctica de les migracions forçades. Supose que tampoc li haurà agradat una partida -per a que la mire- de 30. 000 euros per a fer materials coeducatius.

Eixa també és una batalla que hem de fer per a guanyar les dos grans pandèmies que tenim, a més a més de la COVID: la intolerància, la intolerància, i el masclisme.

Gràcies.

La senyora presidenta:

La senyora Massó Linares:

Los que llaman, se les abre. Los que dan una patada en la puerta, no se les abre, señor Marzà. No es cuestión de odio al distinto, no es cuestión de odio al inmigrante. Porque ustedes obvian siempre la palabra ilegal, señor Marzà. Y con esos 70. 000 euros usted está financiando que mueran personas en el Mediterráneo.

La senyora presidenta:

El senyor Gracia Calandín:

Y no menos importante también, el programa de fomento de la actividad deportiva. Vemos de manera positiva el aumento presupuestario, en línea, como ha comentado la compañera, la señora Robles, con lo que se acordó en estas Corts. Pero quiero recordarle también de nuevo su ejecución a 30 de septiembre, un 59 %.

La senyora presidenta:

La senyora Gascó Enriquez:

El problema es que, al final, las asociaciones, los clubs deportivos, las federaciones, están teniendo que pedir créditos bancarios para superar sus retrasos y sus impagos. ¿Que les pregunte a los centros a los centros educativos cómo están? Pues están esperando que ustedes les paguen los gastos de funcionamiento. Así están los centros educativos.

La senyora presidenta:

El senyor conseller d'Educació, Cultura i Esport:

Gràcies, senyora presidenta

Començant per les federacions esportives, si dos milions d'euros és ofegar, la mitat, que és el que destinaven vostés, què feien? Donar-los la mitat de recursos?

Igual és que no han parlat en les federacions i en els clubs per a saber que hem gestionat una bestreta, perquè puguen tindre d'avançada, quan tenen les següents subvencions, que ho hem estat gestionant precisament tant amb l'IVF com amb l'SGR, perquè puguen estar prestant-los l'aval i puguen tindre eixa liquiditat que abans no tenien, que no tenien quan vostés governaven.

I que no només són més quantitats, sinó que a més a més amb més liquiditat, perquè s'ha gestionat en eixa gestió que ha fet la direcció general, que ens acompanya hui ací i a qui agraïxc també el treball que fa cada dia.

Cada vegada que parlen sobre això, tornen a repetir el mateix error. I és que pregunten directament i ho voran, i voran la realitat del que està passant i si hi ha atenció o no hi ha atenció, per exemple, en l'àmbit esportiu.

Pel que fa als resultats de les avaluacions, de les qüestions que anem realitzant, de com estem executant molt més. Mire, ho té en la premsa estos dies: «El abandono escolar sigue en caída y se sitúa ya por debajo de la media en la Comunidad Valenciana». Seguixc: «La Comunidad Valenciana registra un nuevo mínimo y está a punto del objetivo que marca la OCDE».

Doncs, resulta que alguna cosa devem estar fent bé. No només això, sinó també que diu que som el territori on més cohesió i equitat social hi ha, on menys desigualtats hi ha de tot l'estat. I que les polítiques que s'han anat desenvolupant han servit per això, precisament.

I eixe és el nostre gran objectiu, no només eixe és el nostre gran objectiu, sinó que a més a més el treballem amb el conjunt del govern i amb el conjunt de les persones que estan en el món educatiu.

Evidentment que el món cultural necessita cada vegada més atenció. Clar que sí, la situació que vivim evidentment ens dificulta moltíssim per això. Per exemple, les ajudes que s'han multiplicat per quatre en el sector de les arts escèniques.

O, per exemple, hem creat noves ajudes també a les àrees de música, que no existien. O, com per exemple, hem estat també al costat de l'audiovisual valencià, amb una transferència, ara fa ben poc, de més de huit-cents mil euros perquè puga tindre més visibilitat el mateix sector i que puga crear més continguts culturals, perquè puga tindre també més reconeixement pel conjunt de les persones.

Perquè, per exemple, tenim 500. 000 euros destinats a les universitats valencianes, que no existien, per a la gestió cultural. O 150. 000 euros, que destinem per a les escoles de teatre, que fins ara no hi havia escoles de teatre municipal, no tenien ajudes, perquè puguen ajudar que cada dia més gent puga practicar la cultura, perquè cada dia més gent se l'estime.

I evidentment que no compartirem moltíssimes de les qüestions que s'han marcat. Per exemple, pel que fa a l'accés dels fons. Mire, és que nosaltres no prometem. Nosaltres demostrem. Som l'única comunitat que per a fons per a formació professional estem per dalt del nostre pes poblacional.

Per als projectes que hem presentat, per als projectes a quatre anys vista que hem presentat, per als projectes que hem fet per a la capacitació professional. Per això estem amb uns fons, captats gràcies a l'aportació del ministeri, per damunt de la nostra població, cosa que no havia passat fins ara.

Pels projectes que hem presentat i per la realitat que n'hi ha 6. 000 alumnes més a la formació professional, amb eixa matrícula extraordinària que hem fet en aquest mateix curs.

I mire, sé que estic fora de temps, però m'agradaria llegir un fragment d'un text que supose que la majoria de vostés coneixeran, i que vull dedicar especialment a una persona que segur que se n'ha llegit algun fragment, i igual aquest s'ha oblidat.

«Ja no hi ha jueu ni grec, ni home ni dona, ni esclau ni lliure, perquè tots són un en crist. »

Ho podrien aplicar més.

Gràcies.

La senyora presidenta:

(Se suspén la reunió a les 19 hores i 49 minuts)

