Comissió d'Afers Europeus realitzada el dia 6 de juny de 2019. Comença la reunió a les 12 hores i 57 minuts. Presideix el president de les Corts Valencianes, senyor Enric Morera i Català. Reunió número 1.

El senyor president de les Corts Valencianes:

(Inoïble)

Sessió constitutiva de la Comissió d'Afers Europeus

El senyor president de les Corts Valencianes:

Després els donaré un llibre que han elaborat les Corts Valencianes en un grup de treball que estem en la CALRE. La CALRE és la Conferencia de Asambleas Legislativas de las Regiones Europeas, de parlaments, i formem part d'un grup de treball i vam fer un llibre que ara els facilitarem, sobre el tema que mos va demanar Karl Lambertz, que és el president del Comité de les Regions, que va estar en la nostra seu… Ah, mira, està ací… Doncs, mira, podem repartir-ho.

Saben vostés que Europa està reflexionant sobre el seu futur i mos van encomanar que reflexionàrem sobre este punt neuràlgic del Tractat de la Unió Europea, que és la diversitat cultural i lingüística com un dels punts essencials. Bé, eixe és el treball que se va elevar en el passat i que pot ser útil.

Bé, sense més dilacions, anem a… Ja saben vostés el procediment; anem a vore si tenim quòrum.

La secretària Cristina Cabedo, secretària de la mesa, passarà llista.

(La secretària primera passa llista per tal de comprovar si hi ha quòrum)

El senyor president de les Corts Valencianes:

N'hi ha quòrum? Hi ha… Els titulars de la comissió no legislativa?

Saben vostés el procediment. El procediment està contemplat en l'article 41 del nostre reglament. I sense més dilació, doncs, passaríem a la votació.

En primer lloc, votarem el president o presidenta de la comissió parlamentària amb la papereta blanca.

Podem cridar a votació.

La senyora secretària primera de les Corts Valencianes:

Sí, president.

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Realitzada la votació anem a passar a l'escrutini.

(El president fa l'escrutini)

Realitzat l'escrutini, el resultat de la votació és: l'il·lustre diputat Felipe Javier Carrasco 10 vots, 1 vot en blanc. Per tant, és president de la Comissió d'Afers Europeus de les Corts Valencianes l'il·lustre diputat Felipe Carrasco.

Seguidament anem a passar a votació de la vicepresidenta i del secretari. Utilitzarem la papereta de color blau. Podem cridar a votació.

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Realitzada la votació, passem a l'escrutini.

(El president fa l'escrutini)

Realitzat l'escrutini, el resultat és el següent: la candidatura d'Irene Gómez-Manuel Pineda ha obtingut 6 vots; la candidatura de José Chulvi-Ana Besalduch ha obtingut 4 vots i 1 vot en blanc.

Per tant, queda nomenada vicepresidenta de la Comissió d'Afers Europeus de les Corts Valencianes la il·lustre diputada Irene Gómez. I, queda nomenat secretari de la comissió, l'il·lustre diputat José Chulvi.

Per tant, els convide, tant el president com la vicepresidenta i secretari, que prenguen possessió i puguen dirigir-se als membres de la comissió.

Els desitge un bon treball.

(La diputada i els diputats elegits ocupen els seus llocs)

El senyor president:

Bé, bon dia a tots.

Només unes paraules per a obrir esta comissió.

Jo pense que és una comissió apassionant perquè Europa en si és un fet que mos toca a tots i que cada vegada més hem d'estar més en Brussel·les, fer-se més presents, i la Comunitat Valenciana és fonamental i pense que devem estar tots junts en este assumpte.

Jo crec que devem buscar punts en comú, tots. Estic segur que els trobarem. I un plaer estar amb vosatros i moltíssimes gràcies per la vostra assistència i participació.

(S'alça la reunió a les 13 hores i 6 minuts)

