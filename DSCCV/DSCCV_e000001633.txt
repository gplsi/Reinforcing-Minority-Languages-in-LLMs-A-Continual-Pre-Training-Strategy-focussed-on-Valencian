Comissió d'Obres Públiques, Infraestructures i Transports realitzada el dia 2 de juliol de 2015. Comença la reunió a les 11 hores i 30 minuts. Presideix el vicepresident primer de Les Corts, senyor Enric Morera i Català. Reunió número 1.

Sessió constitutiva de la Comissió d'Obres Públiques, Infraestructures i Transports

El senyor vicepresident primer de Les Corts:

Anem a procedir a la constitució de la Comissió d'Obres Públiques, Infraestructures i Transports.

Hem rebut en la mesa els escrits dels grups parlamentaris indicant-nos quins són els diputats i diputades que configuren esta comissió.

Per tant, li vaig a cedir la paraula al senyor secretari perquè passe llista a vore si tenim quòrum.

Senyor secretari.

(El secretari primer passa llista per tal de comprovar si hi ha quòrum)

Molt bé, n'hi ha quòrum i, per tant, anem a passar a la votació.

Utilitzarem per a l'elecció de president/presidenta la papereta blanca on ha de figurar un nom o deixar-la en blanc.

Per tant, el senyor secretari té la paraula per a procedir a cridar a la votació les senyories.

(El secretari primer crida per ordre alfabètic les diputades i els diputats perquè depositen la papereta en l'urna)

Anem a passar a l'escrutini.

(El secretari primer fa l'escrutini)

Molt bé, doncs, realitzat l'escrutini queda proclamat president de la Comissió d'Obres Públiques, Infraestructures i Transports el senyor Vicent Arques.

Seguidament, anem a procedir a la votació del vicepresident/vicepresidenta i secretari/secretària que realitzarem en una única papereta, la de color blau.

Done la paraula al senyor secretari per a cridar a la votació.

(El secretari primer crida per ordre alfabètic les diputades i els diputats perquè depositen la papereta en l'urna)

(El secretari primer fa l'escrutini)

Molt bé, realitzat l'escrutini, tenim que la vicepresidenta serà Cristina Rodríguez amb 8 vots; la secretària amb 5 vots, Isabel Bonig, i n'hi han 2 abstencions.

Per tant, ja poden prendre la seua posició el senyor president, Vicent Arques, la vicepresidenta i la secretària, tot desitjant-los molta sort en els treballs de la comissió parlamentària.

(Les diputades i el diputat que han sigut elegits ocupen els seus llocs)

El senyor president:

Bon dia a tots i que passen bon dia.

Gràcies.

(S'alça la reunió a les 11 hores i 38 minuts)

