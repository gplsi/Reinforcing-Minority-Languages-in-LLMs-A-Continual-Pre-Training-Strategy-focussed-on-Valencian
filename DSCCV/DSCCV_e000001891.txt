Comissió de Peticions realitzada el dia 14 d'octubre de 2019. Comença la reunió a les 12 hores i 10 minuts. Presideix el president de les Corts Valencianes, senyor Enric Morera i Català. Reunió número 1.

El senyor president:

Molt bon dia, senyories.

Hui celebrem la primera reunió de la Comissió de Peticions de la X legislatura de les Corts Valencianes.

Aquesta sessió té caràcter específic segons establix l'apartat tercer de l'article 2 de la Llei 11/1988, de 26 de desembre, del Síndic de Greuges. I el seu objecte és elevar al Ple de les Corts Valencianes la candidatura per a l'elecció del Síndic de Greuges.

Seguidament, la secretària primera de la Mesa passarà llista d'assistència.

(La senyora secretària primera passa llista per tal de comprovar si hi ha quòrum)

El senyor president:

Anem a passar al primer punt i únic, que és la proposta, si escau, del Ple de les Corts Valencianes del candidat o candidata a Síndic de Greuges de la Comunitat Valenciana.

Amb anterioritat a la celebració d'aquesta sessió, s'ha reunit la Mesa de les Corts i ha admés a tràmit l'escrit amb registre número 6. 457, mitjançant el qual es proposa al senyor Ángel Luna González -tenim l'honor que ens acompanye, que és síndic en funcions en estos moments- com a candidat a Síndic de Greuges de la Comunitat Valenciana. L'escrit designat pels síndics i les síndiques dels grups parlamentaris Socialista, Popular, Compromís i Unides Podem.

Tot seguint els precedents d'anteriors ocasions, els representants dels distints grups parlamentaris tindran un torn d'intervenció de cinc minuts per a fixació de posició, de menor a major -fixació de posició sobre este escrit que tenen vostés en les seues carpetes.

Començarem en la il·lustre diputada senyora Blanes León, del Grup Parlamentari Unides Podem, per un màxim de cinc minuts.

Quan vosté vullga, senyoria.

La senyora Blanes León:

Moltes gràcies, senyor president.

Simplement dir i acceptar, en este cas per part del nostre grup parlamentari, la proposta que es porta hui a votació.

A més, entenem que aquesta persona, com és el proposant, ja està exercint aquestes funcions com a adjunt i, per tant, els mèrits ja estan acreditats en este cas, i nosaltres recolzem l'acord que s'ha pres.

Sabem també que nosaltres…, que les majories necessàries per a aquestos canvis, que han de ser d'una majoria qualificada, també dificulten en certa manera eixa renovació, sempre que no siga algun membre que ja està exercint aquestes funcions.

També hem de dir que des del Grup Parlamentari Podem en l'anterior legislatura es van fer una sèrie d'esmenes a la llei del Síndic de Greuges, en les quals ens reiterem i ens mantenim en el sentit que també pensem que hauria de ser una persona que tinguera un perfil i un caràcter…, amb una experiència en drets humans, seria un dels punts importants a tenir en compte. Però, vist que a dia d'avui està acordat i és el que marca la normativa, compartim i defensem… i, per tant, recolzarem aquesta candidatura.

Res més. Moltes gràcies.

El senyor president:

Moltes gràcies, senyoria.

Passarem ara a conéixer la posició del Grup Parlamentari Vox Comunidad Valenciana. Té la paraula la il·lustre diputada Cerdán Martínez.

La senyora Cerdán Martínez:

El senyor president:

Moltes gràcies, senyoria.

Senyories, passarem a conéixer la posició del Grup Parlamentari Compromís. Té la paraula l'il·lustre diputat Pla Herrero.

El senyor Pla Herrero:

Moltes gràcies, senyoria.

Simplement per ratificar l'escrit presentat pel nostre síndic i, amb la sol·licitud…, amb la intenció que el senyor Luna ocupe el lloc de síndic de Greuges, ratificar també la necessitat que té el nostre poble -el poble valencià- de contar amb un síndic de greuges, tal com preveu el nostre Estatut.

El currículum del senyor Luna demostra sobradament la seua idoneïtat per a este càrrec.

Incidir també en la proposta que en l'anterior legislatura es va fer de reforma de la llei de la sindicatura de greuges i esperem que en esta legislatura es puga dur a terme pel bé dels drets de valencians i valencianes.

El senyor president:

Moltes gràcies, senyor Pla.

Passarem a conéixer la posició del Grup Parlamentari Ciudadanos.

Té la paraula la il·lustre diputada Menor Lucas.

La senyora Menor Lucas:

El senyor president:

Moltes gràcies, senyoria.

Coneixerem ara la posició del Grup Parlamentari Popular. Té la paraula la il·lustre diputada Mezquita Juan.

La senyora Mezquita Juan:

Moltes gràcies, senyor president.

Desde el grupo parlamentario del Partido Popular ya hemos manifestado a la Mesa de les Corts nuestra predisposición a que sea el señor Luna el próximo síndic de Greuges.

El senyor president:

Moltes gràcies, senyoria.

Passarem a l'última intervenció. En nom del Grup Parlamentari Socialista, té la paraula l'il·lustre diputat Montaner Berbel.

El senyor Montaner Berbel:

El senyor president:

Moltes gràcies, senyoria.

Finalitzades les intervencions, i si no n'hi ha rèpliques, passaríem a tramitar la proposta de candidatura per a… (veus), sí, sí, sí, per a la candidatura. Com que s'ha demanat una votació, anem a fer-ho d'acord amb l'article 48. 1, del nostre reglament; es farà a mà alçada, mitjançant el criteri de vot ponderat de cada grup parlamentari.

Doncs, anem a votar. Vots favor de tramitar i d'elevar al ple la proposta de candidat a Síndic de Greuges, vots a favor? (Veus) No, no, el que estem votant no és que el senyor Àngel Luna siga o no el síndic, que ja li han donat l'enhorabona (rient) per avançat, el que anem a votar és si la Comissió de Peticions eleva la proposta al Ple que és la que té la competència. Aleshores, és passar a votar si elevem al ple la proposta. Vots a favor d'elevar al ple la proposta de la candidatura a Síndic de Greuges de l'il·lustre senyor Àngel Luna, vots a favor? Abstencions? En contra? Molt bé, doncs per 81 vots a favor s'eleva la proposta, vots favorables a tramitar la proposta; 18 vots en contra. D'acord? Doncs, així es farà.

Saben vostés que la Comissió de Peticions acaba d'aprovar elevar al ple la candidatura a Síndic de Greuges de la Comunitat Valenciana al senyor Àngel Luna. Segons el que preveu l'apartat 2, de la Llei 11/1988, de 26 de desembre, del Síndic de Greuges, és un termini no inferior a 15 dies. Despús-demà tenim ple, no es podrà veure, el ple ja està fixat; la setmana que ve tenim ple, tampoc es podrà vore ahí, però seran quinze dies comptadors a partir des de demà per a sotmetre (soroll de papers) a votació, al Ple de les Corts Valencianes, la candidatura que hui hem elevat per 81 vots a favor; 18 en contra.

Així mateix -i ja per acabar-, pose en coneixement de les seues senyories que, atés que la sessió que hem celebrat tenia caràcter específic, no s'han tramitat altres assumptes que estan pendents de ser analitzats per la comissió i que s'hi inclouran en el proper ordre del dia de la pròxima sessió, que es convocarà tan prompte com el calendari parlamentari, fixat per la Mesa, d'acord amb la Junta de Síndics, ho permeta.

Per tant, senyories, moltes gràcies.

És closa la sessió.

(S'alça la reunió a les 12 hores i 29 minuts)

