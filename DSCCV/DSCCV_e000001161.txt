Comissió de Drets Humans realitzada el dia 3 de febrer de 2021. Comença la reunió a les 10 hores i 36 minuts. Presideix el diputat senyor Vicent Arques Cortés. Reunió número 8.

El senyor vicepresident:

Prenem el seient i anem, abans de començar la comissió, a vore si tenim quòrum.

Comentar-vos que la presidenta de la comissió, la companya Mercedes Ventura, va ser ahir mare. Per tant, està confirmat que ahir va ser mare i donar-li l'enhorabona.

I la secretària de la comissió, quan vullga, passem llista i mirem el quòrum.

Gràcies.

(La secretària passa llista per tal de comprovar si hi ha quòrum)

La senyora secretària:

Hi ha quòrum, president.

El senyor vicepresident:

Bé, abans de començar la comissió, el punt número 1 és: lectura i aprobación, en su caso, del acta de reunión anterior. ¿Se aprueba?

Compareixença de la directora general de Cooperació Internacional al Desenvolupament, senyora María Consuelo Angulo Luna, per a explicar el grau d'execució del IV Pla director de cooperació valenciana i, en funció d'aquest, com es va a abordar el cinqué pla per al període 2021-2024, sol·licitada pel Grup Parlamentari Socialista (RE número 14. 840

El senyor vicepresident:

La senyora directora general de Cooperació Internacional al Desenvolupament:

Gràcies per convidar-me a formar part d'esta comissió i poder exposar tot el treball que s'està fent, en funció de la sol·licitud que se'ns ha fet, per part del Grup Socialista.

En primer lloc, comparec davant de vostés, evidentment, com hem comentat, per a rendir comptes del grau d'execució del quart pla director de la cooperació valenciana, 2017-2020, i, en funció d'aquest, per a explicar-los com estem abordant l'elaboració del cinqué pla director de la cooperació valenciana per al futur període 2021-2024.

Com alguns de vostés bé saben, el document del quart pla director està sotmès a dos tipus d'avaluació externa: una avaluació intermèdia, els resultats de la qual ja vam donar compte en setembre de 2018; i una avaluació final, de la qual ja comptem amb un informe definitiu que, precisament, ahir va ser presentat en un acte públic al qual molts de vostés ens van acompanyar a la presentació.

Sobre la base d'aquests informes d'avaluació, resumiré quins són els resultats que reflectixen el grau d'execució d'este programa de cooperació durant el període 2017-2020. I el que m'agradaria destacar, en primer lloc, és que el disseny i l'execució del quart pla director va estar condicionat per tres factors contextuals:

El primer d'ells, l'aprovació, en el seu moment, de la nova agenda mundial per al desenvolupament sostenible, que va comportar un replantejament de tots els desafiaments que havíem d'afrontar, des de l'àmbit de la cooperació internacional, davant d'aquesta nova realitat global, canviant i marcada per fortes relacions d'interdependència.

En un segon lloc, el quart pla director ha suposat una clara aposta del govern cap a la reconstrucció i consolidació d'una política pública de cooperació al desenvolupament, eficaç, quant a l'assoliment d'objectius concrets, i eficient, quan a la gestió de recursos destinats a la solidaritat.

Finalment, el pla director ha hagut de donar resposta davant la crisi mundial sense precedents, com a conseqüència de la pandèmia, especialment en els països del sud.

Quant al primer d'aquestos factors, la necessitat d'alinear les actuacions en l'agenda de desenvolupament sostenible 2030, puc afirmar, sense cap dubte, que l'objectiu ha estat aconseguit, no sols perquè la Comunitat Valenciana va ser, en el seu moment, la primera a Espanya a redactar un pla director de cooperació que ja anticipava la importància de prendre com a referència els valors i principis de l'agenda 2030, sinó també pel fet que tot el conjunt dels agents que composen el sistema valencià estan plenament compromesos en l'avanç cap a la consecució dels objectius de desenvolupament sostenible.

El nostre territori i en els països del sud és on duguem a terme totes les nostres accions, on cofinancem els projectes que executem, per part de la Generalitat Valenciana. Així ho han reflectit tots els informes d'avaluació final del quart pla director.

Quant a la part de l'eficiència i l'eficàcia en la gestió, cal recordar que el quart pla director contenia dos objectius generals: el primer, evidentment, era contribuir a la reducció de les desigualtats en els països estructuralment empobrits; i el segon era promoure una educació per a la ciutadania global, que generara consciència crítica i compromís solidari entre la ciutadania valenciana.

Per a expressar este compromís del govern amb la reconstrucció i amb la consolidació d'una política de cooperació i solidaritat internacional, vaig a compartir amb vostés algunes xifres que van a donar compte del grau de compliment d'estos dos objectius.

La cooperació valenciana ha desenvolupat, en este període d'execució del quart pla director, com dèiem, 2017-2021, un total de 231 projectes i actuacions en 38 països estructuralment empobrits. D'estos països, el 25 % s'han executat a l'Àfrica subsahariana, que són els països on estan els índexs més baixos de desenvolupament humà.

A través d'estos projectes que hem cofinançat per la Generalitat en les convocatòries de cooperació econòmica, el que és concurrència competitiva, hem contribuït -i ja done xifres a nivell personal- directament a millorar la vida i la condició de 547. 813 persones, especialment en els grups i comunitats més vulnerables: en dones, en infància, en població desplaçada i refugiada, col·lectius amb diversitat funcional, entre d'altres.

Quant a l'acció humanitària i emergència, que vull recordar-los que s'ha consolidat com una de les línies principals d'acció i d'actuació de la Generalitat, en matèria de cooperació, i, a més, un referent a tot l'estat espanyol, en el període d'execució d'este quart pla director s'ha destinat una mitjana del 13 % de tots els recursos econòmics al cofinançament de projectes dirigits a eixa resposta d'emergència davant de catàstrofes naturals i a les atencions més bàsiques de les persones vulnerables en els contexts de crisi humanitària crònica.

A través dels diferents projectes d'acció humanitària, i ja per a donar xifres i ficar cara, s'han beneficiat, directament, 353. 437 persones que viuen en contextos de vulnerabilitat extrema, principalment en els països del Sahel, de l'Àfrica subsahariana i de l'Orient Pròxim.

Especial atenció també han rebut les dones víctimes de violència de gènere que, com coneixeran, en 2019 es va implementar una nova línia pressupostària que ha permés la posada en marxa de quatre projectes específics en matèria de gènere, contribuint així, decididament, a l'assoliment de ODS5, que és posar fi a totes les formes de discriminació contra les dones i xiquetes a tot el món.

A més a més, i ja venint a l'entorn de la Comunitat Valenciana, 49. 236 dels nostres alumnes valencians han participat directament en activitats d'educació per a la ciutadania global, a través de projectes cofinançats per la Generalitat. Hem contribuït, així, a l'avanç en l'ODS4, que és educació, i, especialment, a assolir la meta número 7, que és assegurar que totes i tots els alumnes adquirisquen els coneixements teòrics i pràctics necessaris per a promoure el desenvolupament sostenible, entre altres coses mitjançant l'educació per a la ciutadania global, el que entenem en el món de la cooperació com l'EPD.

Quant a l'eficiència en l'execució del quart pla director, només destacaré que, en el seu període d'implementació, la direcció general ha tingut una mitjana d'execució pressupostària del 95 %. Considere que és una xifra molt destacable i més entenent que este quart pla director s'ha executat el seu final en una època de pandèmia i de crisi mundial en totes les dificultats que això comporta.

Són dades que reflectixen l'abast i la grandesa del sistema valencià de cooperació. Uns assoliments que han estat possibles gràcies també, i vull agrair, a totes les capacitats que en estos quatre últims anys han anat desenvolupant tots els agents de la cooperació valenciana: ONG, les corporacions locals, les organitzacions multilaterals, també les universitats. I capacitats que també s'han pogut consolidar en un context d'estabilitat pressupostària en què s'ha afavorit este govern en els últims cinc anys.

Vull també fer-los veure que han sigut aquestes capacitats generades pels agents de la cooperació valenciana les que han permés també fer front als reptes i dificultats derivades de la pandèmia que ens ha afectat a tot el planeta en este últim any. La cooperació valenciana ha sabut donar respostes i adaptar-se a eixes noves necessitats, conscients que aquesta crisi mundial ens ha afectat a tots, però que les seus conseqüències seran majors als països empobrits i que la cooperació internacional és l'únic instrument amb el qual comptem per a poder expressar, una vegada més, que la solidaritat dels valencians i les valencianes amb les persones més vulnerables es fa ací i a tot arreu.

I, en aquest context d'aprenentatges, d'oportunitats i de nous desafiaments, des del qual hem anant dissenyant el full de ruta per a elaborar el cinqué pla director de la Comunitat Valenciana, quant a cooperació, per als anys 2021-2024, hem volgut fer un pla que hem dissenyat des d'un enfocament participatiu, escoltant totes les propostes que realitzen els agents especialitzats, però també escoltant totes les inquietuds de la ciutadania valenciana, sense el compromís de la qual la política de cooperació no deixaria de ser un merament exercici institucional.

I, en aquesta finalitat, en el mes de setembre hem iniciat un ampli programa de participació que ha consistit en la realització de nou debats preliminars oberts a la participació de la ciutadania sobre qüestions claus, com puguen ser: l'enfocament de drets humans, l'educació per a la ciutadania global, l'avaluació i estudi del coneixement, enfocaments per a l'acció humanitària, protecció dels drets de la infància, el paper clau de la investigació, instruments necessaris per a impulsar la cooperació descentralitzada municipal i també amb un enfocament de gènere en totes les polítiques de cooperació que fem. Este marc ampli de participació ha finalitzat el 21 de desembre, del qual vam presentar també ahir els resultats del seguiment i de participació, com els he comentat.

En este espai de participació, nosaltres volem pensar que, potser, haja sigut el més ampli que s'ha posat en marxa per al disseny d'un pla director en la nostra comunitat. Hem comptat amb més de sis-cents cinquanta persones que han pres part directament en els diferents debats organitzats. A més, totes estes activitat, organitzades en modalitat no presencial, han sigut gravades i emeses en directe a través de les xarxes socials. I, en data de hui, s'han comptabilitzat, aproximadament, dos mil visualitzacions del conjunt de les activitats programades, sempre amb eixa voluntat de ser transparents i rendir comptes ja no solament en la part institucional i política, sinó també amb el conjunt de la ciutadania.

Entre els participants directes, hem comptat amb diferents sectors: organitzacions de la societat civil valenciana, col·legis professionals, ajuntaments, corporacions locals i supramunicipals, universitats, ONGD, organitzacions multilaterals, sindicals, professorat, cooperatives i tants altres sectors que composen la complexa societat valenciana.

També, i crec que és una cosa molt important a destacar, és que han participat nombroses persones d'altres països, un total de 42, de projectes on estem desenvolupant la cooperació valenciana. Persones que han participat des de El Salvador, Bolívia, Colòmbia, Equador, Guatemala, Nicaragua, Marroc, Tunísia, Senegal, Etiòpia, entre molts altres.

Crec que, en este disseny del nou pla director, és la primera vegada que hem pogut escoltar més que mai la veu de les persones que des del sud col·laboren en l'execució dels nostres projectes. Les seues propostes, les seues opinions, són especialment rellevants per a respondre a les necessitats reals que tenen ells. Nosaltres no podíem treballar sense escoltar la seua veu. Estem treballant en els territoris i escoltant la veu directa de les persones que reben la nostra ajuda.

A més a més, de cadascun d'estos debats s'ha realitzat un informe de conclusions que ha estat disponible en exposició pública també fins a mitjans de gener, s'ha assumit un protocol perquè les persones interessades també puguen fer les seues aportacions i suggeriments per a complementar i tancar les propostes reflectides. Estes propostes seran la base per a l'elaboració d'este futur pròxim cinqué pla director de la Comunitat Valenciana.

He de dir-los que s'han rebut nombroses aportacions. Tot este material s'ha editat en una publicació que arreplega totes les conclusions del procés participatiu i que també hem penjat, ahir, en la pàgina web de la pròpia direcció general, que és consultable per qualsevol de vostés si tenen interés.

I, finalitzat aquest procés de participació, estem en la fase de la redacció del nou pla director que està sent coordinada a través de la ponència tècnica, que és un òrgan tècnic que emana del consell valencià de cooperació. Està composat per 8 persones triades, entre ells mateix, pel propi consell valencià de cooperació que, al final, és el màxim òrgan de participació en matèria de cooperació internacional en la nostra comunitat.

Com veuen tenim molts reptes i molta feina per davant, però comptem amb totes i tots per intentar millorar aquest món i la qualitat de vida de la gent, tant ací a la nostra comunitat com arreu del món. Estem en un món globalitzat i entenem que la cooperació és el millor instrument per a fer-nos i igualar-nos uns en altres.

Estic a la seua disposició per a qualsevol qüestió que vulguen preguntar o comentar.

Moltes gràcies.

El senyor vicepresident:

Molt bé, moltes gràcies. Apague el micro, per favor.

La senyora directora general de Cooperació Internacional al Desenvolupament:

El senyor vicepresident:

Val, gràcies.

Anem a continuar ja en el primer torn d'intervenció. Com a grup proponent, 6 minuts, el Grup Parlamentari Socialista. Quan vullga.

La senyora Castelló Cervera:

Moltes gràcies, president.

Moltes gràcies, directora general, per una exposició, entenc jo que, clara, ampla i al temps necessària. I dic necessària perquè el Grup Socialista vam demanar esta compareixença perquè entenem que la cooperació cada vegada té més protagonisme. No sols un protagonisme institucional com a política pública del Consell sinó un protagonisme, afortunadament, en la ciutadania valenciana i perquè una política pública s'ha de donar compte, s'ha d'avaluar i hem de poder participar en dissenyar el futur d'esta mateixa política.

Ahir, ja comentava vosté que moltes de les persones que formen part d'esta comissió vàrem estar connectades a l'acte públic de presentació. I jo crec que mereix una reflexió molt positiva per part de tots els grups el fet de que almenys cent seixanta persones estaven connectades a este acte, agents de cooperació, el que posa de manifest una de les fortaleses de la cooperació valenciana i és que està compromesa, ben compromesa, en la renovació del marc estratègic del que serà el cinqué pla director.

Altra fortalesa pot ser les diferents… (inoïble per raons tècniques)

El senyor vicepresident:

La senyora Castelló Cervera:

Altra cosa important a destacar són les diferències percentuals que les comunitats autònomes destinen dels seus pressupostos a cooperació. La Comunitat Valenciana crec que és la cinquena que més destina a cooperació, sols per baix del País Basc, la Rioja, Navarra i crec que Extremadura.

En el quart pla de cooperació, vosté ha dit que els objectius principals eren contribuir a la reducció de les desigualtats als països estructuralment empobrits i promoure una educació per a la ciutadania global compromesa. Els dos objectius entenem que van units i per suposat recolzarem tots els esforços que vagen dirigits a renovar l'estratègia d'educació per al desenvolupament, a augmentar la sensibilització de la ciutadania, a potenciar la formació valenciana perquè siga més crítica i perquè entenem que som interdependents i som corresponsables de tots els problemes mundials.

Considerem molt important garantir la transparència i l'accés a la informació, per això la sol·licitud, també, de la seua compareixença.

Mire, en el quart pla director, també constava d'uns compromisos de distribució pressupostària respecte de tanta ajuda humanitària, tanta concurrència, cooperació tècnica, i, dels informes que han anat penjant en el web, sembla que l'acció directa en cooperació tècnica no s'ha produït o s'ha produït en un percentatge molt mínim. M'agradaria, després, en la seua resposta que ens donara la seua opinió de què pensa? De quins són els motius de que esta cooperació tècnica no s'haja donat?

La COVID, sense dubte, haurà produït desajustos i problemes en tots els agents de cooperació. També m'agradaria que ens comentara com, des de la conselleria, s'ha ajudat a solucionar açò? Perquè si s'ha arribat a un 95 % d'execució pressupostària, doncs, això implica necessàriament que els agents de cooperació han desenvolupat les seues capacitats i per part de la conselleria, imagine, s'ha fet un esforç en este sentit.

I si el 2020 ha sigut un any ben complicat, per desgràcia el 2021 sembla, doncs, que anem a continuar tenint moltes dificultats. I destacant que l'administració, evidentment, té un paper tractor d'impuls, la cooperació no és una cosa que és merament institucional i entenem que hi ha coses que probablement hem de millorar i, en este sentit vull plantejar-li algunes coses de cara al cinqué pla. Perquè és un fet reconegut que els agents de cooperació, no sols en la Comunitat Valenciana sinó a tota Espanya, porten molt de temps reclamant la reforma dels instruments de cooperació perquè s'adapten a una realitat que és complexa, que és canviant, que els permeta tindre més agilitat i flexibilitat davant situacions excepcionals.

Sabem que el Govern d'Espanya ha anunciat que en el 2021 té previst aprovar una nova llei de cooperació, perquè l'anterior, crec que és del 1988, ja és molt antiga. I jo supose que vosté té notícies a este respecte, segur, i m'agradaria saber si pensa que esta nova llei de cooperació pot influir en l'elaboració del cinqué pla? Perquè sé que ja hi ha uns grups de treball on s'insistix moltíssim en la participació i sobretot en la descentralització.

Aleshores estan reclamant des de ja fa molt de temps la possibilitat de que es modifique -i sé que serà complicat- la Llei general de subvencions, així com la Llei de contractes del sector públic, per facilitar-los la tasca. Perquè les bases de subvencions en moltes ocasions incorporen exigències i requisits per a valorar les propostes i efectuar l'adjudicació que després, fet i fet, poc tenen a vore en el que ha de ser l'eficiència i l'eficàcia en la cooperació.

Per últim, perquè hi ha moltes coses a comentar que després m'agradaria preguntar-li també, jo, que vinc del món de la gestió, em preocupa com fer més eficients els processos de gestió, perquè siga més eficaç i àgil i perquè és una cosa que també reclamen des dels agents de cooperació i com enfortim les capacitats dels actors de la cooperació valenciana. I després, probablement, li parlaré també de l'avaluació, del sistema d'avaluació que tenim.

Jo li agraïsc moltíssim la seua intervenció i m'agradaria sobretot que ens traslladara si des de la direcció general s'està treballant en alguna mesura, en este sentit, que facilite i agilitze la funció dels agents de cooperació en el sentit que ells reclamen.

Moltes gràcies.

El senyor vicepresident:

Molt bé. Moltes gràcies.

Continuem ara amb el Grup Parlamentari Vox per un temps de 3 minuts. És de menor a major… (Se sent una veu que diu: «Podemos») (Veus) Però és membre de govern, és membre de govern.

Gràcies, 3 minuts.

El senyor Llanos Pitarch:

El senyor vicepresident:

El senyor Salmerón Berga:

Y, ¿qué criterios se han seguido para que participen los actores sociales? Dado que, por ejemplo, nosotros como grupos parlamentarios yo no he recibido ninguna invitación para participar en la elaboración de ese plan, como sí que he participado en otros planes, por ejemplo, de la Conselleria de Igualdad y Políticas Inclusivas, como fue la elaboración del Pacto valenciano de (inintel·ligible) . del que formé parte y en este caso no he recibido invitación alguna para poder aportar.

El senyor vicepresident:

Sí. però amb la dificultat corresponent, perquè les mascaretes dificulten molt la dicció.

Continuem en este cas amb el Grup Parlamentari Popular per un temps de 3 minuts. Quan vullga.

La senyora Bastidas Bono:

El senyor vicepresident:

La senyora Blanes León:

Moltes gràcies.

Benvinguda, senyora directora general.

Agrair-li evidentment la seua exposició i sí que m'agradaria remarcar eixa importància que se li dona en el pla director sobretot a certs aspectes que crec que són fonamentals i que, com bé marca el pla director i espere també per al proper pla director així siga, el tema de la dona, la infància, la igualtat, sobretot per a les xiquetes i xiquets i les dones i els homes en països en desenvolupament jo pense que és fonamental eixa educació i eixe treball per a arribar a eixa igualtat i per a arribar que les xiquetes especialment puguen tindre un futur amb unes perspectives molt més igualitàries.

Després, destacar que vosté ha comentat que el 13 % dels recursos són per a resposta a les emergències, que evidentment són necessàries en moments determinats i per això així es remarca com a emergències, però sobretot també destacar que eixe 87 % restant és precisament per a projectes de consolidació d'eixes polítiques d'igualtat i de cooperació en el països en desenvolupament. Per tant, pense que és important remarcar eixe percentatge, com bé dic, d'eixe tipus de projectes que van a emmarcar. , que estan emmarcats en eixos objectius que ens marca el pla director.

També important en tot este procés evidentment és el treball que es fa en educació ací al nostre territori amb l'educació dels nostres xiquets i xiquetes en cooperació i en solidaritat, perquè pensem que precisament això és el que fa i engrandix totes les associacions, col·lectius que treballen precisament en la cooperació al nostre territori, que en són molts, i a mi sí que m'agradaria posar-ho en valor, el treball que fan les ONGD al nostre territori, l'organització que tenen, eixa tradició de cooperació que tenim ací al territori i que es plasma precisament en tot el que han pogut fer, sobretot en temps tan difícils com aquesta pandèmia, que han sigut capaços de desenvolupar també eixos projectes, inclús en moments tan difícils com els que hem patit, sobretot perquè finalment això també es reflectix en els pressupostos.

El company de Ciudadanos, no sé, fa menció a unes dades d'execució que no sé d'on les ha tretes, perquè en el pressupost de 2020 s'ha tancat amb el 94,5 % de l'execució de la direcció general de cooperació. Per tant, jo crec que això reflectix precisament el que dic, eixe treball de col·laboració, important l'acompanyament des de les institucions, però posar en valor el treball que es fa des de les associacions.

I, també, la cooperació jo crec que, lluny d'eixe concepte que poden tindre altres grups, per a nosaltres és una solidaritat individual i col·lectiva que cal fomentar i que també cal facilitar d'alguna manera, com també comentava la companya, perquè precisament, tenint en compte a qui va destinat, que en molts casos és a població refugiada i a països amb moltes dificultats per a poder justificar i per a poder fer efectius eixos projectes als seus territoris. Per tant, tot el que siga. , que puga millorar-se i ajustar perquè realment eixes necessitats siguen cobertes, benvingudes siguen.

Així que moltes gràcies i continue en eixe treball. Gràcies.

El senyor vicepresident:

Moltes gràcies.

Finalitza este primer torn d'intervenció el Grup Parlamentari Compromís per un temps de 3 minuts.

El senyor Pla Herrero:

Moltes gràcies, president.

Moltes gràcies, directora general, per la seua compareixença. Volem donar-li la benvinguda a les Corts.

Creiem que és necessari que els directors generals, els membres de l'executiu compareguen a donar compte a les Corts, em sembla que és una mostra de salut democràtica.

La consellera Pérez ha comparegut en diverses ocasions també per a explicar-nos les polítiques en matèria de cooperació. El passat mes de novembre va comparéixer en estes Corts per a explicar el projecte aleshores de pressupost, en què es preveia, com finalment va ser, un augment del 3 % en polítiques de cooperació dels comptes de la Generalitat, que suposava 35 milions més respecte de l'anterior any per a promoure el desenvolupament humà, inclusiu i sostenible.

I açò està en els pressupostos perquè hi ha un manament estatutari en el nostre Estatut d'autonomia que compel·lix al Consell de la Generalitat valenciana a treballar en la cooperació, a treballar amb les organitzacions no governamentals pel que ha pogut dir abans.

Si no em fallen els comptes, la seua direcció engloba més del 60 % del pressupost total de la conselleria, de manera que es fa més rellevant la seua presència ací hui per a explicar les accions que està desenvolupant.

Entrant en el fons de l'assumpte de l'execució del quart pla director, m'agradaria posar en valor el sistema de treball de la conselleria, de la manera en què han desenvolupat vostés eixe pla. Són coneixedors de la gran professionalitat de les persones que treballen en aquest camp i de les metodologies i instruments de planificació, implementació i avaluació molt avançats que utilitzen. De fet, com s'ha dit abans, el nostre govern va ser el primer en redactar un pla director de cooperació.

Els sistemes d'avaluació intermèdia o avaluació final són un exemple, i vosté ho ha destacat, i tot, amb la màxima transparència i rigorositat, com ho demostra precisament l'acte que vosté comentava, l'acte ahir de presentació pública d'eixe informe final d'avaluació, al qual tots vam tindre ocasió, si vam voler, de connectar-mos i de presenciar-ho telemàticament.

Important també -s'ha destacat- és el 95 % d'execució pressupostària de la seua direcció general, el que demostra novament el bon fer de les persones que estan darrere de les polítiques de cooperació al País Valencià, així com també la societat civil, que en molts casos són qui acaben realitzant els projectes efectivament.

En eixe context, pensem que l'elaboració del cinqué pla director de cooperació internacional, de manera participada, escoltant totes les inquietuds i totes les opinions de la societat civil i de la ciutadania, ha sigut també un referent en matèria de polítiques públiques.

Amb eixos antecedents, els debats preliminars, els eixos de treball, el retorn dels informes, la redacció posterior de les huit persones expertes i la seua avaluació posterior, no ens cap dubte que es posen tots els recursos disponibles perquè el pla, que és cinqué pla 2021-2024, serà encara més satisfactori que l'actual.

Amb tot, des de Compromís reiterem la nostra enhorabona, la nostra felicitació pel treball realitzat, valorem positivament l'aposta decidida d'este govern per la cooperació i li tendim la nostra mà per a participar i col·laborar en la millora d'estes polítiques, tal com ho hem fet fins ara.

Moltes gràcies.

El senyor vicepresident:

Moltes gràcies.

Finalitzat este primer torn d'intervencions, la directora general, sense temps, pot contestar als grups parlamentaris.

La senyora directora general de Cooperació Internacional al Desenvolupament:

Sort que tinc temps perquè la veritat és que heu plantejat moltes coses i molt diverses en funció de qui ho plantejat.

Vaig a anar contestant-vos, perquè he intentat prendre nota de tot el que heu estat comentant.

En primer lloc, en referència al que ha comentat el PSPV, Trini Castelló, és veritat que estem en una època creguem molt interessant per a la cooperació, en què s'ha consolidat un model en estos últims anys com a política pública. I la mostra d'això és que el sector i tots els agents estan molt il·lusionats, participen moltíssim de les coses i crec que és un bon moment per a poder tirar endavant un muntó de polítiques.

Quant el que comentaves del compromís de fer acció directa en cooperació, és una qüestió que sí tenim plantejada per a fer, però entendreu que en este moment amb l'escenari de pandèmia hem fet moltes coses per a poder executar un pressupost en el mateix sentit que portàvem en 2019, però conegueu, perquè ja ha comparegut ací la consellera, que vam declarar d'interés general les convocatòries de cooperació i d'humanitària per a poder avançar en la gestió en eixe moment d'inflexió tan complicat que tenim en pandèmia.

També disposem d'un comité d'ajuda i emergència de la Comunitat Valenciana que. , de tot açò ja ha donat compte la consellera, però ho recorde un poc perquè conegueu tots quina és la resposta immediata que s'ha donat en un moment tan difícil que no ens ha permés executar la cooperació directa que tenim prevista fer. Vam articular en un CAE de 500. 000 euros de forma immediata en maig, a la vegada que ho declaràvem d'interés general per a poder convocar eixes dos convocatòries que són les més potents de les que disposa la cooperació valenciana, i ahí es va donar resposta immediata a través de Creu Roja, de Farmamundi, dos projectes molt concrets, en este cas Creu Roja van anar al Líban, per un import de 40. 000 euros la intervenció, i Farmamundi el mateix.

Després també sabeu que tenim línies nominatives en determinats agents de cooperació, d'acció directa per ajudes en catàstrofes, i en este cas enteníem que la pandèmia és una de les situacions. També hem destinat molts recursos que, com sabeu, cadascuna de les línies nominatives que tenim en estes cinc entitats és de 370. 000 euros.

Quant a les qüestions de les reformes que podem fer, aprofitant el paraigües que també des de l'impuls que se li vol donar des del Govern d'Espanya al nou marc jurídic que garantisca una política també consolidada i pública, ja no únicament de les comunitats autònomes, sinó també del govern espanyol, aprofitant eixe marc jurídic, vull comentar-vos que nosaltres també estem treballant des de fa un any de la mà del sector, en este cas amb la interlocució directa de la coordinadora valenciana d'ONGD, per a la reforma dels instrument que tenim. Per una banda és el pla director, que és el que políticament ens va a dirigir les polítiques que anem a fer, però també en els instruments més pràctics per a flexibilitzar tot el treball burocràtic, que moltes vegades l'administració sabeu que és complexa a l'hora de gestionar, en una reforma de l'ordre de bases, que és de 2017, una reforma molt important, que especialment el que va a garantir en el sector és que realment el finançament de la Generalitat a les entitats va a arribar fins al cent per cent. Això és una demanda i un acord fonamental que hem pres en el sector perquè entenem que els projectes de cooperació, en el volum en què treballen, que són dels més punters en la cooperació espanyola, el volum és important que també siguem pioners en injectar-los els recursos necessaris, sempre garantint en tots els instruments que tenim la màxima transparència en la rendició de comptes i un control i un seguiment en l'avaluació de cadascuna de les execucions que cada projecte que tenim.

Tenim moltes ferramentes per a portar este control. Estos són els instruments en què estem treballant, que a més que ho està fent el Govern d'Espanya, nosaltres també ja hem avançat en esta reforma, que precisament esta setmana ja s'enviarà el text definitiu, que ha rebut més de 168 al·legacions, tenim un informe de 77 fulls i que hem treballat de la mà del sector i de tots els agents que han volgut participar, esta mateixa setmana s'enviarà al Secoat, després l'informe jurídic i després vindrà de nou a l'òrgan en què estem totes i tots representats, és a dir, tots els que estem ací de tots els colors polítics també hi formen part del Consell Valencià de Cooperació, on s'aprovarà definitivament este instrument que ens permetrà convocar les convocatòries de 2021, de concurrència competitiva, en tota esta millora en el que és la burocràcia, la flexibilització i també l'acció política que marca una ordre de bases. Crec que en este sentit la senyora Castelló el que m'ha comentat ha quedat reflectit.

Després, l'intervinent de Vox, és evident que vostés i nosaltres no compartim en absolut el que és la ciutadania global i tota la classe que ens ha volgut dir del que és la ciudadanía, las naciones, el salvar la esencia i este tipus de qüestions. Per això crec que és molt important que este govern del Botànic aposte per l'EpD, l'Educació per la ciutadania global, perquè tot el món siga coneixedor i que al final vostés queden un poc, podem dir, residuals en el seu missatge que res té a vore en el que pensa la majoria dels valencians i de les valencianes.

Per altra banda, informar-los que vostés també formen part del Consell Valencià de Cooperació, tenen un membre, i a més a més una persona representant de Vox també va formar part ahí de l'acte que van convidar a totes i tots. Jo, desde luego, no considere ni compartisc absolutament en vostés que l'Educació per a la ciutadania global siga innecessari i que estem tirant els diners, perquè este govern del Botànic no se dedica en cooperació precisament a tirar cap diners; tot els recursos s'estan aprofitant per a executar projectes que efectivament s'estan fent.

Per tant, no crec que cooperació sí per a atendre a una gent, però EpD no. Nosaltres pensem que cal sensibilitzar, i conèixer i tindre uns valors tant ací com fora per a totes i tots. I tots som iguals, i en eixe concepte treballem. Per tant, desde luego, no compartim en absolut el seu criteri.

I, a més a més, evidentment, la cooperació valenciana no treballa sola, ni nosaltres evidentment no som Alemanya, no som el Govern d'Espanya, però en el model que tenim de descentralització, perquè nosaltres ací no som presidencialistes, ací hi ha unes competències i és pel que els valencians i les valencianes sempre hem lluitat per a tindre un govern descentralitzat, en una sèrie de competències que ens done autonomia -recorde que eixa paraula a la millor a vostés no els agrada, però a nosaltres sí-, autonomia per a fer determinades coses.

Creguem en la cooperació del govern de l'estat, cooperació a través de la seua ferramenta, com és l'Agència Espanyola de Cooperació Internacional, que és l'AECID. També la cooperació que fem totes les comunitats autònomes i també la cooperació que se fa també des del mon local, que també són uns agents fonamentals, en sensibilitzar i treballar, perquè ací tothom tenim moltes coses a dir en cooperació. És evident que com vostés no ho compartixen, és difícil que jo els ho explique perquè vostés directament no volen que ningú tinga autonomia i que volen un mando único.

Quant a, crec que la següent intervenció ha sigut de Ciudadanos, vaig a intentar dir el que t'he entés, perquè no he escoltat completament bé el que m'has dit, però crec que les dades que ens has facilitat, ja ho ha dit també la companya d'Unidas Podemos, però, no sé d'on les has tretes, però desde luego les dades que ens has facilitat estan caducades perquè, abans que acabara l'any, l'execució és al voltant de més del 90 % pressupostària del meu departament o de la meua direcció general. Considere que a la millor has agafat algun més, jo crec que no coneixes tampoc com funciona el pressupost en la direcció general. Jo te l'explique un moment, perquè la gran majoria és per concurrència competitiva, s'han de traure les convocatòries, s'ha de fer l'avaluació dels projectes, s'ha d'adjudicar, s'ha de gravar en la comptabilitat i, evidentment, això nosaltres no podem resoldre les convocatòries tan complexes que tenim, i ja no sols pel volum econòmic, sinó per la singularitat de cadascun dels projectes que es presenten, en tota la transparència i fer-ho bé. Això no es pot emetre la convocatòria, i més en un any de pandèmia tan complex, no la podem emetre en abril o maig i resoldre quant tu cregues s'ha de resoldre. Si tu agarres les dades de final d'any, que és quan tu veus realment execució pressupostària, estem en el noranta i pico per cent.

També t'he de dir, quan a Agenda 2030, nosaltres la llei vam ser els pioners, i ho he comentat abans, en la llei que vam fer 18/2017, de cooperació, era de cooperació i d'objectius de desenvolupament sostenible. Nosaltres el paraigües el tenim complet. La interlocució, la capacitat transversal la té esta conselleria. La consellera ha donat compte moltes vegades perquè la rendició de comptes la fem tots, no únicament perquè m'heu cridat a mi. És una cosa que des de la conselleria se treballa, encara que tinga directament les competències la direcció general.

Jo, quan dius que està caducat el pla, el pla no està caducat, un pla no caduca, mentre s'elabora el següent s'està treballant en ell. Jo crec que tens alguns conceptes que hauries d'informar-te millor i millorar-los perquè, desde luego, vosaltres també formeu part de Consell Valencià de Cooperació, se vos convida com a qualsevol altre grup a totes les sessions de totes les coses que fem. Si no t'han convidat i vols que directament, en acabar, me vols donar el teu correu electrònic, t'ho fem arribar directament nosaltres. Però vull que penses que ahir precisament una membre de Ciudadanos estava connectada en l'acte com qualsevol altra persona que vullga participar, que és obert a tots.

Després, a la senyora del PP -disculpa, és que no sé el teu nom-, (veus) Elena, val. Jo en estos moments de memòria no te puc dir quin és cost de l'avaluació. Sí que ha tingut un cost perquè l'avaluació, perquè siga una avaluació de forma correcta, l'hem externalitzat en una consultora perquè faça les dades i tal. Sé que és un contracte menor, però no te puc dir el cost, val?

Jo sé que heu consultat, perquè consulteu moltíssimes coses a la direcció general, que després vos donem compte, les reunions del Consell, del Consell Valencià de Cooperació, tot això ho heu demanat per escrit i se vos ha anat contestant. Jo ara mateix no tinc les dades per a poder-te contestar, però està tot contestat a tot el que m'has preguntat. L'únic que quedaria és que te conteste exactament el cost d'avaluació, això també és públic, però t'ho puc buscar i te puc informar. Té puc dir que l'empresa es deia (inintel·ligible) . , que, de fet, és qui va donar compte ahir en la sessió esta que vam fer, però no te puc dir quin és el cost, sé que és menor, se va fer per concurrència competitiva, conforme se fa tot en clara transparència des de l'òrgan de contractació, i així ho tens.

Després, comentes que tenim els mateixos errors del tercer al quart pla, que no hi ha diners per a tots, que hauria de ser un pla molt més realista i menys ambiciós, que hauríem de reformar qüestions administratives, estructurals i no únicament pressupostària. I, de deveres, és que, que des del Partit Popular m'estiguen dient, vull dir, jo, en tots els meus respectes, però parlar en el Partit Popular de pressupost i de les qüestions administratives i del que hauria de fer i el que no, quan recordem que els nostres predecessors, del seu color polític, estan en Picassent, a mi me dona un poquito, vull dir, de respecte contestar estes coses, perquè crec que nosaltres tenim transparència absoluta en tot el que fem, és evident que tot seria millorable, ningú esperava gestionar una pandèmia mundial en els termes en què ens hem trobat, ho fem el millor que podem, tenim un equip formidable, que està intentant que tota la cooperació continue i tenim un sector que venia molt, no sé com dir-ho, emocionalment molt tocat per tot el que havia passat els darrers anys, i que faces referència al tercer pla director, que era un pla de l'època del PP i que arrastrem nosaltres les errades del PP, jo això sí que no puc consentir-ho. Però bé, si necessites qualsevol cosa, la demaneu per escrit, i sabeu que tot el que ens demaneu, que a més totes les setmanes rebem per part vostra sol·licituds per escrit d'informació, tot ho conteste en temps i forma.

Després, a Compromís. No, perdona, algun ordre? Unidas Podemos. Li agraïsc el missatge que ens trasllada. És veritat que en este temps tan complex les entitats han tingut moltes dificultats, especialment per a executar. La incertesa de tenir en estat d'alarma els coles tancats, la incertesa jurídica. Nosaltres hem intentat crear un marc jurídic d'acompanyament a les institucions, vam allargar el període d'execució quatre mesos dels projectes per a no haver de suspendre'ls. Vam ser l'única comunitat autònoma, per davant de la d'AECID, en prendre esta decisió, perquè enteníem que el sector, que a més ha patit, en alguns anys anteriors, ha patit molt les agressions per part de l'administració quan a cooperació internacional, i calia donar-li un suport, que és en el que estem treballant, en enfortir-lo. És veritat que ha estat difícil, però els projectes han continuat treballant-se. Els projectes en execució també en cooperació continuen en execució. Tenim interlocució en cadascú dels projectes, en cadascuna de les entitats. I podem dir que, a pesar de les dificultats, continuem tots treballant.

Jo agraïsc el suport en el teu missatge perquè compartim al final que la cooperació, la igualtat i estos valors ètics són importants en la societat en què vivim per a, entre tots, eixir endavant de qualsevol crisi.

Després, quant a Compromís. Evidentment la referència pressupostària que has fet és veritat que s'ha incrementat. Vull recordar-vos també a tots els que esteu ací, supose que heu sabeu, però a mi m'agrada recordar-vos-ho. En 2015, quan va començar el Botànic, el pressupost de la direcció general era de 3. 877. 000,30 euros. En 2021, en tenim 34. 939. 760. El nostre compromís en el sector, perquè aixina ho entenem com a govern del Botànic i com a política pública consolidada, és de créixer en el sentit que ens manen també les Nacions Unides, arribar a un tant per cent, vam arribar a un acord previ a eleccions, en 2019, que és difícil de complir, però que treballem en eixa senda. I també compartisc amb tu que el gran equip de personal humà que treballa en esta direcció general, que se creu el treball i que aposta per facilitar-li al sector i treballar de forma individualitzada ens ajuda molt per la part política a tirar endavant qualsevol dels reptes que ens proposem.

Jo crec que és importantíssim el que estem fent hui, no perquè estiga jo, sinó perquè qualsevol persona que està en la part de qualsevol direcció general o de les conselleries hem de donar comptes a tot el que necessiteu, no únicament a la ciutadania, sinó també davant les institucions polítiques, i això és el que estem fent.

Per tant, estic a la vostra disposició per si voleu qualsevol altra cosa.

Gràcies.

El senyor vicepresident:

Gràcies -tanca el micròfon, per favor.

Doncs, continuem amb el segon torn d'intervenció. Comença el Partit Socialista per un temps de 3 minuts.

Gràcies.

La senyora Castelló Cervera:

Moltes gràcies, president.

Doncs, molt breument, directora general, i per a acabar, jo vull traslladar -i sé que ho sap-, que, des del Grup Socialista, el que anem a fer és a seguir apostant per una política pública de cooperació, que ja té més de trenta anys d'història, perquè la solidaritat està en el nostre ADN i perquè entenem que les persones més vulnerables són una responsabilitat compartida i imprescindible, tant a nivell local com global.

Per això, l'animem, a vosté i a tot l'equip, perquè continuen enfortint les xarxes locals en l'àmbit de la cooperació; perquè treballem per fer eficients i àgils els processos; perquè, probablement, l'avaluació tinga una visió més global; perquè fomentem la presència territorial de les organitzacions; perquè continue treballant, com ho fa, a generar aliances de tots els actors perquè l'Agenda 2030, doncs, requerix el compromís no sols de l'estat, sinó dels governs autonòmics, dels locals, del sector acadèmic, dels agents de l'economia, de l'economia social, dels sindicats i, per tant, de cara a eixe cinqué pla de cooperació, doncs, haurem d'insistir també en la descentralització.

Per tant, moltes gràcies per la seua intervenció. I a mi també m'agradaria que traslladara vosté la felicitació i el recolzament del nostre grup a tot el personal del seu departament, que sabem que en són pocs, que, probablement, caldria reforçar esta direcció general de cooperació amb més personal tècnic, suficient, format i estable perquè fora més fàcil portar endavant la tasca tan difícil que porten.

Moltes gràcies.

El senyor vicepresident:

Moltes gràcies.

El senyor Llanos Pitarch:

Y no es comercio justo, no es medio ambiente, no es desarrollo sostenible, no es igualdad. Es control del comercio, es fanatismo climático, es desarrollo dónde y cómo a algunos les conviene y es igualitarismo. Por eso, desde nuestro grupo parlamentario, desde Vox, rechazamos absolutamente todos estos paquetes de trabajos y dineros que se van a hacer sectarismo ideológico por el mundo, partiendo de una comunidad autónoma.

El senyor vicepresident:

El senyor Salmerón Berga:

(El diputat parla amb el micròfon desconnectat)

El senyor vicepresident:

El senyor Salmerón Berga:

El senyor vicepresident:

Moltes gràcies.

Continuem amb el Grup Parlamentari Popular, per un temps de 3 minuts.

La senyora Bastidas Bono:

El senyor vicepresident:

La senyora directora general de Cooperació Internacional al Desenvolupament:

Agraïsc a tots les aportacions.

Evidentment, jo vinc a comparéixer i a donar compte i també m'expresse en el sentit que jo entenc. Jo també he format part d'altres espais de participació en el món local i crec que, a la vegada que se m'interpel·la, jo puc contestar el que jo considere.

Li agraïsc al PP i li done la benvinguda al món de la cooperació, en el bon sentit de la paraula, perquè, en fi, la veritat és que el compromís el vam signar en 2019, el compromís pressupostari, ningú esperàvem haver de gestionar una pandèmia. No patisca tant per totes estes qüestions que nosaltres sí sabem els diners on van, com els fem i no se tracta de gestionar molts diners, sinó de gestionar-los bé. I crec que en això nosaltres som un exemple diferent al seu.

Però, com no vull continuar en este sentit, a mi sí que m'agradaria tancar este temps que me queda de compareixença agraint-los a tots la predisposició, o majoritàriament a tots els qui vullguen treballar en cooperació, a treballar junts, de la mà, per a garantir que els xiquets, les xiquetes, les dones, els majors, les persones amb discapacitat, tant ací com a arreu del món, tinguen una política de cooperació valenciana consolidada per a erradicar al màxim totes les desigualtat i intentar aconseguir un món més just i solidari.

I la veritat és que agraïsc que m'hagen convidat i els convide jo també a interlocutor amb mi per al que necessiten. I jo estic disposada a escoltar, sempre, totes les seues propostes. Crec que, entre totes i tots, podem fer un món millor i el govern del Botànic n'és un exemple.

Gràcies.

El senyor vicepresident:

Moltes gràcies.

Agrair la presència de la directora general de cooperació internacional. Dir-li que pot absentar-se de la sala, l'acompanyaran. I la resta de membres continuarem amb la sessió.

Gràcies, Xelo, per la teua assistència i que vaja tot bé.

Gràcies.

Pronunciament de la comissió sobre la sol·licitud de compareixença del director del Centre d'Internament d'Estrangers (CIE) de València per a explicar l'aplicació de les mesures dictades pel Jutjat d'Instrucció número 3 «a fi de preservar en millor forma la vida, la integritat, la salut i els drets de les persones privades de llibertat» al CIE, presentada pel Grup Parlamentari Unides Podem (RE número 6. 000)

El senyor vicepresident:

Pronunciament de la comissió sobre la sol·licitud de compareixença de la directora executiva d'UNRWA Espanya, senyora Raquel Martí Lezana, per tal de proporcionar informació actualitzada sobre la situació financera de la organització i les conseqüències derivades sobre la població refugiada de Palestina, la situació de la qual es veu agreujada per la COVID-19, presentada pels grups parlamentaris Socialista, Compromís i Unides Podem (RE número 24. 651)

El senyor vicepresident:

La senyora Davó Bernabeu:

És que hi ha un error en el pronunciament sobre la persona que hauria de vindre, perquè sí que és sobre la UNRWA, però vam sol·licitar que fora la delegada a la Comunitat Valenciana i Raquel Martí és la delegada a Espanya.

El senyor vicepresident:

Sí. (Se sent una veu que diu: «Ho ha dit ell»)

La senyora Davó Bernabeu:

El senyor vicepresident:

Sí, sí, no patisques.

La senyora Davó Bernabeu:

Val, val, perdó.

El senyor vicepresident:

És la delegada d'Espanya.

Pronunciament de la comissió sobre la sol·licitud de compareixença d'una persona representant de la Delegació Sahrauí per a la Comunitat Valenciana per a explicar la situació en què es troba el poble sahrauí després de l'enviament de forces militars marroquines al seu territori el passat divendres 13 de novembre, sol·licitada pel Grup Parlamentari Compromís (RE número 25. 802)

El senyor vicepresident:

Pronunciament de la comissió sobre la sol·licitud de compareixença de la delegada del Govern en la Comunitat Valenciana per a explicar el tractament exercit pel Cos Nacional de Policia contra dues dones immigrants colombianes en situació irregular a Espanya les quals, recentment, van ser presumptament vexades i oficialment sancionades per la policia de la comissaria de Paterna (València) quan tractaven de tramitar l'expedició del DNI per als seus nadons, nascuts a Espanya, sol·licitada pel Grup Parlamentari Unides Podem (RE número 25. 939)

El senyor vicepresident:

La senyora Davó Bernabeu:

President, sí, retirem la sol·licitud de compareixença.

El senyor vicepresident:

La senyora Davó Bernabeu:

President, i una altra cosa, és que no m'heu entés el que volia dir de la UNRWA de Raquel Martí. Que la que hem demanat que comparega no és Raquel Martí, sinó la de la Comunitat Valenciana. El que s'ha de canviar és el nom, és Sara Gil.

El senyor vicepresident:

La senyora Davó Bernabeu:

Gràcies.

El senyor vicepresident:

Pronunciament de la comissió sobre la sol·licitud de compareixença d'una persona representant de la Delegació Sahrauí per a la Comunitat Valenciana per a explicar la situació del poble sahrauí derivada de la intervenció militar del Marroc en la zona el passat 13 de novembre de 2020, sol·licitada pel Grup Parlamentari Unides Podem (RE número 26. 001)

El senyor vicepresident:

Gràcies a tots.

(S'alça la reunió a les 11 hores i 52 minuts)

