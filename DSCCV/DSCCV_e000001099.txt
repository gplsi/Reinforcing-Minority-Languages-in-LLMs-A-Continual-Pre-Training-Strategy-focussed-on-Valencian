Comissió de Drets Humans realitzada el dia 1 d'octubre de 2019. Comença la reunió a les 12 hores i 34 minuts. Presideix el president de les Corts Valencianes, senyor Enric Morera i Català. Reunió número 2.

El senyor president de les Corts Valencianes:

Anem a constituir la Comissió de Drets Humans, una comissió no legislativa molt important. En primer lloc, dec recordar que demanaré a la secretària primera de la mesa que mire si n'hi ha quòrum.

(La secretària primera passa llista per tal de comprovar si hi ha quòrum)

La senyora secretària primera de les Corts Valencianes:

Hi ha quòrum, senyor president.

El senyor president de les Corts Valencianes:

Molt bé. Perfecte.

Senyories, tenen en les seues carpetes l'acta de la reunió anterior, que és l'acta número 1 de la present legislatura. En aquella constitució vam triar els membres d'esta comissió. L'aprovem? Han pogut mirar-la? N'hi ha alguna rectificació, millora? Doncs, si estan tots d'acord, s'aprova l'acta.

Elecció de la mesa de la comissió

El senyor president de les Corts Valencianes:

I passarem al següent punt de l'ordre del dia, verificat que n'hi ha quòrum. I és l'elecció de la mesa de la comissió. Coneixen vostés el procediment. No cal que els ho recorde.

Per tant, cridarem a votació, en primer lloc, per al president o la presidenta i, després farem una segona votació per a elegir d'acord amb el gènere, vicepresident-vicepresidenta, secretari-secretària.

Anem a passar a votació.

(La secretària primera crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

Realitzat l'escrutini, el resultat ha estat el següent: per a presidenta de la Comissió de Drets Humans, la il·lustre diputada Mercedes Ventura ha obtingut 10 vots i, en blanc, 1 vot.

Passarem, senyories, a triar vicepresident i secretària de la comissió. (Pausa)

Estan en disposició de votar? Doncs, anem a passar a votació.

(La secretària primera crida per ordre alfabètic les diputades i els diputats perquè depositen la papereta en l'urna)

Han exprimit tots els diputats i diputades presents el seu vot? Passarem a l'escrutini.

(El president fa l'escrutini)

Realitzat l'escrutini, el resultat ha estat el següent: la papereta Vicent Arques-Cristina Rodríguez, ha obtingut 6 vots; la papereta amb Naiara Davó i Josep Nadal, 4 vots, i 1 vot en blanc.

Per tant, queda proclamat vicepresident de la Comissió de Drets Humans l'il·lustre diputat Vicent Arques i, secretària, la il·lustre diputada Cristina Rodríguez. (Remors)

Doncs, poden prendre possessió de la presidència. (Rient) (Aplaudiments)

(Les diputades i el diputat elegits ocupen els seus llocs)

La senyora presidenta:

(S'alça la reunió a les 12 hores i 43 minuts)

