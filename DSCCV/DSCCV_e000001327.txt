Comissió d'Indústria, Comerç i Turisme realitzada el dia 20 d'octubre de 2009. Comença la reunió a les 16 hores i 33 minuts. Presideix la diputada senyora M. ª Dolores Botella Arbona. Reunió número 17.

Proposició no de llei sobre l'establiment d'una denominació d'origen de la pedra natural valenciana, presentada per la diputada senyora Glòria Marcos i Martí, representant de l'Agrupació de Diputats i Diputades No Adscrits, i quatre diputats i diputades més pertanyents a aquesta agrupació i al Grup Parlamentari Socialista (RE número 41. 395, BOC número 172)

La senyora presidenta:

(Inoïble)

Si les parece, la secretaria dará cuenta de las personas que estamos, si tenemos o no tenemos quórum.

(La senyora secretària passa llista per tal de comprovar si hi ha quòrum)

La senyora secretària:

La senyora presidenta:

El senyor Bueno Ortuño:

La senyora presidenta:

El senyor Bueno Ortuño:

(El senyor Bueno Ortuño parla amb el micròfon desconnectat)

La senyora presidenta:

(Algú diu: «Està ajornada. »)

Està ajornada i està presentada per escrit. Perfecte.

Vale, siendo así, començarem amb el primer punt de l'ordre del dia. El primer punto que es la lectura y aprobación, en su caso, del acta de la reunión anterior. Si hay alguna incidencia o algo. ¿Sí? ¿No? O sea, ¿el acta queda aprobada?

(Veus i rialles)

La senyora presidenta:

El senyor Torró Gil:

Gràcies, senyora presidenta.

Espere no esgotar el temps, per tant, que no siga necessari utilitzar els quinze minuts.

La veritat és que ja advertisc que creia que aquesta proposició no de llei seria una proposició no de llei que no duria massa polèmica i ja veig que no. , segurament no serà així perquè és probable que hi hasquen algunes esmenes que es presenten. Jo vaig a defensar-la tal com està presentada en el seu moment.

Ja s'assenyala en la proposició no de llei que la indústria d'extracció i elaboració del marbre té una importància transcendental per a la comarca del Vinalopó Mitjà. Ja assenyala allí també que més del 70% de les famílies de localitats com Novelda, Montfort del Cid, l'Alguenya, la Romana o el Pinós, també, Monòver depenen d'esta indústria, bé directament, o bé indirectament. Estem parlant, per tant, de més de cinquanta mil habitants i prop de quinze mil llocs de treball.

Des de l'esclat de la crisi mundial la situació d'aquesta activitat ha empitjorat de forma dramàtica i accelerada. L'atur en el sector, quan es va redactar esta proposició no de llei, ja ultrapassava els tres mil treballadors i treballadores i els expedients de regulació d'ocupació que s'anunciaven en aquell moment algunes de les principals empreses -dic que s'anunciaven perquè molt d'ells ja estan materialitzats- auguraven un agreujament del problema.

Dels municipis citats, i parle de dades prou recents, Novelda, el Pinós o Monòver ultrapassen ja la mitjana de l'atur provincial, de la província d'Alacant, una província precisament ja, especialment, tocada per la circumstància de l'atur.

En el cas de Monòver, per exemple, la situació pot qualificar-se d'especialment preocupant, atés que la xifra d'atur duplica, segons les dades de l'anuari econòmic de La Caixa, duplica la mitjana de la província d'Alacant, situant-se en el primer lloc del rànquing. És a dir, és la població de tota la província amb més atur, segons eixes dades, l'11,3% total de la població. No estem parlant de població activa, sinó del total de la població que està aturada enfront d'una mitjana del 5,8% a la resta de la província.

La comarca del Vinalopó Mitjà, per tant, amb onze municipis i una població de més de cent setanta mil habitants -dades del 2008- compagina, d'una banda, l'agricultura de secà, sobretot decantada de cara a l'avicultura, tant adreçada a la producció de vi com de raïm de taula, amb una marcada vocació industrial.

Dins d'aquesta activitat, l'activitat industrial, destaquen dos sectors: el calcer i el marbre. En general, es presenta un problema d'una escassa diversificació industrial, ja que aquests sectors arriben a ser quasi monocultius a alguna localitat, i la forta crisi econòmica mundial ha afectat precisament i especialment a aquests sectors disparant la xifra d'aturats que havia assolit a desembre de 2008, segons dada de l'INI, els 18. 538 aturats.

I no cal dir que podem suposar sense cap risc d'equivocar-nos que aquesta xifra serà, per desgràcia, amplament superada quan es conega el balanç final del present any.

El sector del marbre s'ha vist especialment afectat per la crisi mundial i això per dues raons: una que podríem anomenar de caràcter estructural, abusant un poc del termes i, una altra, de caràcter més conjuntural.

Pel que fa a la primera, el gradual alliberament dels mercats mundials i un alliberament que també ha segut prou asimètric, cal apuntar, ha provocat un fort increment de la producció de productes de pedra natural de nous països competidors. Xina, Índia o Iran han esdevingut els primers productors mundials i altres països com Turquia, Brasil o Egipte han conegut un fort creiximent de la seua producció.

Els països situen els productes en els mercats internacionals a preus molt competitius, atesos els seus baixos costos de producció que es basen, sobretot, en la desregulació i la precarietat laboral i els baixos salaris.

D'aquesta manera, la posició de les grans potències productores europees, fonamentalment d'Itàlia o d'Espanya, ha anat soscavant-se progressivament. I aquesta situació, a més, ve de molt lluny, de quasi un parell de dècades enrere, però no s'ha fet especialment palesa fins que ha esclatat la crisi mundial.

Esta crisi afecta molt particularment el sector de la construcció; el sector, lògicament, destinatari de la immensa majoria dels productes de la indústria de la pedra natural que, a més, està patint una situació especialment crítica a Espanya en general i al País Valencià en particular.

Aquestes circumstàncies agreugen altres problemes que ja patix la indústria, i hi han alguns més, però vaig a citar-ne quatre que crec que són els més importants.

El primer, la tendència creixent de la deslocalització de la producció, és a dir, exportar pedra en brut que després transformen altres països, d'això tornaré a parlar més avant.

En segon lloc, una escassa aplicació de la innovació, el desenvolupament i. , la investigació, el desenvolupament i la innovació i de la formació professional especialitzada.

En tercer lloc, la deficient estructura de la comercialització de la indústria que està condicionada en part per les pròpies característiques del mercat, però no exclusivament, i també la seua especial estructura, en la qual podem observar algunes condicions com una simetria molt gran entre l'activitat d'extracció i l'activitat de transformació amb colls de botella i altres circumstàncies i també una bipolarització molt gran entre una gran dispersió d'empreses de dimensions insuficients enfront d'una fortíssima concentració encarnada en el sector, fonamentalment, per l'empresa Levantina que actualment està en tràmit d'un expedient de regulació d'ocupació que ha estat aprovat, però que està recorregut.

I el quart problema és -i té de vore amb Levantina- és el desembarcament del capital forà internacional que ha adquirit precisament aquesta macroempresa i la gestiona amb uns objectius que no semblen prioritzar en absolut el manteniment de l'activitat i l'ocupació a la comarca.

Aquest progrés posa en perill el futur d'una activitat econòmica que no sols representa un paper estratègic i de difícil substitució a una comarca valenciana important, sinó que, a més, compta amb l'avantatge -aquesta comarca- de disposar d'uns recursos d'una excepcional qualitat.

La posició privilegiada del País Valencià en el sector de la pedra natural espanyol deriva fonamental d'aquesta matèria primera tan singular.

De fet, la deslocalització, de la qual abans m'he referit, resulta especialment sagnant, atenent que la tendència és a mantindre l'extracció per a transformar molt lluny d'ací la pedra. No és una tendència predominant en estos moments, però és una tendència que s'observa.

Açò ens obliga a introduir també raons d'ordre mediambiental a l'hora de plantejar-nos la defensa d'aquesta activitat a la comarca del Vinalopó Mitjà que de totes maneres no vaig a abordar en aquests moments.

No és gens casual, per tant, que l'interés del capital forà compte amb les concessions de l'extracció del marbre com un dels elements clau de la seua inversió. Precisament, per això, perquè tampoc no haurien d'abordar que l'activitat. , d'oblidar -perdó- que l'activitat extractiva és desenvolupe en règim de concessió atés que ja sabem que el subsòl es considera de domini públic.

Val a dir que això també incrementa de forma molt notable la responsabilitat dels poders públics en la solució d'aquest greu problema que afecta milers de valencians i valencianes i, per tant, cal actuar davant d'aquesta situació de forma urgent. Sobre La Generalitat descansa una part del pes de la presa de decisions per a poder resoldre el problema, tant pel fet per ell mateix com per les pròpies competències que el Consell, particularment, exerceix en matèria de política industrial.

(So d'un telèfon mòbil)

Recentment, l'Observatori del Mercat de la Pedra Natural integrat a l'Institut Tecnològic de la Construcció, anomenat Aidico, ha elaborat un pla de dinamització i innovació del clúster del marbre de la Comunitat Valenciana. Aquest pla, a més d'una anàlisi actualitzada dels principals problemes que ha fet en el sector, recomana tota una sèrie d'actuacions destinades a millorar la situació i garantir el futur del sector.

Fins ara, el clúster del marbre de la Comunitat Valenciana no ha tingut necessitat de fer campanyes de publicitat i de màrqueting per a la venda del producte, insistisc, atesa la seua excepcional qualitat.

Però als darrers dos anys -dos anys i escaig caldria dir- la situació ha canviat de forma radical, com ja he apuntat. Ara els mercats internacionals es caracteritzen per una forta competència enfront de la qual les empreses del marbre del Vinalopó Mitjà no han variat la seua oferta caracteritzada per una escassa diferenciació del producte.

En l'actualitat, a més de l'exportació esmentada de pedra en brut per a la seua elaboració a països amb costos salarials més baixos i, també, com m'he referit abans d'ella, una pedra que, evidentment, acaba competint en condicions molt favorables en la transformada a les fàbriques del Vinalopó, han aparegut també competidors que oferixen tipus de pedra amb característiques semblants, tipus de pedra semblant al crema o al roig, particulars de la comarca, però que tenen una qualitat prou més baixa.

I, per aquesta raó, o per aquestes raons, més bé, caldria dir, presentem aquesta proposició no de llei, per la qual, si s'aprovara, les Corts Valencianes instarien el Consell a tres coses que em semblen molt importants i que només representen -insistisc- una part molt reduïda i molt xicoteta de les conclusions extenses del pla de denominació i innovació del clúster elaborat per Aidico.

La primera és que la Conselleria d'Indústria i Comerç inicie les accions pertinents, a través d'Aidico i de l'observatori, per a establir una denominació d'origen de la pedra natural valenciana, tot diferenciant les seues característiques i propietats.

La segona, que aquesta denominació d'origen sols puga emprar-se en aquella pedra que haja estat objecte d'un procés d'extracció i elaboració realitzat completament dins del territori valencià.

I, la tercera, que el Consell establisca incentius específics per a l'ús de material de construcció d'origen valencià a les obres públiques impulsades o licitades per La Generalitat.

Això és tot i moltes gràcies.

La senyora presidenta:

A vosté, senyor Torró, per la seua brevetat, com havia anunciat.

I, ara, tindrà l'ús de la paraula. Senyor Mundo, pareix que n'hi ha dos esmenes.

Doncs, aleshores, per a l'esmena té la paraula el Grup Socialista.

Senyor diputat o senyora diputada, no sé qui pren la paraula.

El senyor Vicente Navarro:

La senyora presidenta:

Un segonet. Senyor Mundo, té vosté la paraula.

El senyor Mundo Albert:

Gràcies, senyora presidenta.

Bé, nosaltres presentem aquí una esmena de modificació, en alguns dels apartats la modificació són xicotetes puntualitzacions respecte a la proposta. Nosaltres compartim moltes de les coses que ha dit el senyor Torró aquí, en la seua exposició, sobre la situació del sector i com està el sector respecte al que és un sector important de la nostra comunitat, que és el sector que ha produït, ha extret i ha elaborat molt del marbre que s'està gastant a Espanya i a l'estranger, inclús la província d'Alacant ha sigut una de les províncies que compten en l'actualitat amb un 66% del total d'exportacions que n'hi ha en Espanya en la província d'Alacant, i en la Comunitat Valenciana, estem parlant d'unes exportacions de l'ordre del 82%. Per tant, estem en unes xifres importants i és un sector al qual cal donar-li, indubtablement, un reconeixement i una projecció de cara al futur.

De tots és conegut, no mos inventem res, el marbre a la nostra comunitat ha sigut una cosa que fa molts anys ha sigut valorada, tant en Espanya com en l'estranger. Des de l'any 1900 ja n'hi havia indústries de pedra i de marbre valencianes que elaboraven plenament els seus materials i subministraven a obres importants en Espanya i en l'estranger, prova està que edificis com el Rockefeller Centre de Nova York, el Radio City o la Cort Suprema de Washington, van utilitzar el crema marfil, que és un dels marbres importants que tenim a la nostra comunitat, i el

. Són les dos estrelles del marbre de la nostra comunitat però, d'alguna forma, tots eixos marbres han anat amb altres tipus de pedres com Borriol, Alcora, Xert, Santa Magdalena, pedra d'Almorquí, el marbre imperial, emperador, altres tipus de pedres que han segut reconegudes a tots els llocs, però han segut reconegudes perquè la gent ha reconegut la qualitat, però no perquè hi haja hagut cap figura que s'haja encarregat -com bé dia abans el senyor Torró- de potenciar o materialitzar una qualitat, sinó que han sigut apreciats i han anat a buscar-se al lloc d'origen com s'han anat a buscar.

Però, en estos moments, indubtablement, el que tenim és que, de cara a un futur, necessitem, com en tots los llocs, un reconeixement i una potenciació per part de les institucions del que representen les qualitats per a poder vendre tant a Espanya com a l'estranger. Nosaltres necessitem fer vore eixa qualitat respecte a altres marbres.

Per tant, nosaltres pensem que una DO o un reconeixement a l'origen d'una pedra, d'un marbre, a la nostra comunitat, és una figura que pot ser interessant, pensem -i per això la nostra proposta incidix en la seua primera part, en la qual vostés demanaven que la Conselleria d'Indústria i Comerç inicie les accions pertinents a través d'Aidico i l'observatori per a establir la denominació d'origen; nosaltres aquí modifiquem en el sentit que Les Corts insten la Conselleria d'Indústria, Comerç i Innovació que inicie les accions pertinents a través de l'Aidico, -l'observatori pertany també a l'Aidico, és un ens que està dins de l'Aidico-, i altres instàncies implicades, d'alguna forma pensem que per a poder establir una DO amb els pros i contres com abans també exposava aquí el senyor Vicente, necessita també reconéixer, i que tots participen en eixes propostes i mostren les seues inquietuds al respecte. Per tant, per establir una denominació d'origen tenen d'estar totes les parts implicades, no tan sols Aidico, estiga implicat Aidim, sinó que tota la part empresarial i altres parts implicades en el tema, que estiguen aquí dins.

Indudablement, quan parlem d'origen parlem d'origen de la nostra comunitat. Per tant, una denominació d'origen és el que mos marca un diferenciament en el que s'ha dit aquí avui, que hi ha pedres que les estan extraent en altres llocs i aquí les elaborem, i altres que d'aquí surten extretes a la nostra Comunitat i després van a altres llocs a elaborar-se. Per tant, l'origen és important perquè la qualitat nostra és una qualitat important i està reconeguda d'alguna forma a nivell internacional i per això que en la segona part de la proposta volem deixar molt clar que esta denominació d'origen, si és una denominació d'origen, només es puga autoritzar en aquella pedra procedent de les pedreres de la Comunitat Valenciana i elaborades en les factories del seu territori. No podem donar una denominació d'origen a una cosa que no estiga feta dins de la Comunitat Valenciana. Per tant, d'alguna forma això incidiria sols en eixe tipus de pedres, mai en l'elaboració d'altres pedres procedents d'altres llocs.

Per tant, volem que el fet diferenciador, indubtablement, no és per tots els productes, és tan sols una part d'eixa fabricació, i per tant, hem de tindre molt clar a on anem amb eixa figura. I això és important en la primera part que a través d'Aidico, i altres instàncies implicades com nosaltres diguem en la nostra proposta, se puguen d'alguna forma establir quins procediments i quines coses es tenen de tirar endavant, amb pros i contres, i després aquí no demanen que s'establixca, que se prenguen les accions pertinents per a que se puga iniciar un estudi per a tractar fer una denominació d'origen, i d'alguna forma en l'últim apartat, el que volem és que a través de la conselleria, a través de les cambres de comerç i associacions empresarials, el marbre de la Comunitat Valenciana fique en marxa les mesures per a divulgar, que és el que díem que era una carència important, la divulgació del que és la qualitat del nostre producte i que la seua utilització en projectes d'edificis en què tècnicament

(inintel·ligible)

. adequats, que s'impulse a través de La Generalitat eixa utilització del marbre en projectes que siguen necessaris.

Per tant, jo crec que en poc diferix, però puntualitze en resum en un dels apartats que creem importants a la proposta feta pel senyor Torró avui, aquí, i que indudablement pel consens i per l'ànim que açò surta amb el màxim recolzament possible, li demanaríem el seu suport i el suport de tota la cambra, de tota la comissió, en esta proposta d'esmena de modificació, que crec que no vulnera en el fons el contingut de la proposta del senyor Torró, i que indudtablement pensem que contribuïx que tots junts puguem avançar en un tema important com és l'origen d'esta proposta que és tractar de fer una denominació d'origen del productes del marbre i de la pedra de la Comunitat Valenciana.

Res més, moltes gràcies.

La senyora presidenta:

A vosté, senyoria. Anem a passar, doncs. , primer a parar açò.

Senyor Torró, té vosté la paraula.

El senyor Torró Gil:

Moltes gràcies, senyora presidenta.

Anem a vore, comencem per l'esmena del Partit Socialiste. No la puc admetre, entre altres coses perquè no l'entenc. No entenc quines són els inconvenients que es tenen davant de dos punts que són molt senzills i molt clars; que la Conselleria d'Indústria inicie les accions pertinents per establir una denominació d'origen de la pedra natural valenciana, tot diferenciant les seues característiques i propietats, no entenc com es pot dir que no a això. Vull dir, és una mesura que està recollida en el pla de dinamització del clúster. Vull dir, no està, no me la inventada jo de ningun lloc, per què? Perquè hi ha una sèrie de pedres que tenen unes propietats molt específiques que només es troben en la comarca de l'Alt Vinalopó i, per tant, no es pot comparar a l'agricultura? Sí que es pot comparar a l'agricultura, és que la pedra la crema marfil o el roig Alacant no es troben en altres llocs. N'hi han altres pedres que són semblants a eixes, però no són eixes, i dóna igual, encara que estigueren pràcticament esgotades qualsevol d'eixes, mentre hi haja una pedra que tinga unes característiques pròpies és normal establir una denominació d'origen sobre una cosa que només està allí. Per tant, eixa qüestió em sembla pràcticament irrefutable.

I la segona, que aquesta denominació d'origen sols puga emprar-se en aquella pedra que haja estat objecte d'un procés d'extracció i elaboració realitzat completament dins del territori valencià. Vull dir, això no suposa posar-li entrebancs a ningú que vullga treballar amb pedres de fora, sinó premiar els que treballen amb pedres d'ací. Perquè està pensat, i a més, també està, diguérem, no és esta mesura concretament, però està recollida dins de les mesures que va establir Aidico, que està pensat per a que es penalitze aquell que extrau pedra i la du fora a vendre per a després vendre-la, una pedra que és valenciana que es faja en un altre lloc, i per a penalitzar també, lògicament, aquells que estant ací utilitzen pedres de fora, referides a les qualitats semblants a les que estan ací, les altres no, evidentment i, per tant, tampoc no entenc quin problema pot suposar això.

Per tant, em sap greu però no puc admetre l'esmena perquè aniria en contra del que seria el nucli mateix de la proposició no de llei.

I després, l'esmena del PP, la veritat és que no sé que fer. Perquè en els dos primers punts em sembla una esmena absolutament innecessària perquè diu exactament el mateix, de vegades ni tan sols canvien les paraules, llig una i llig l'altra per vore si.

En la primera, l'única diferència que hi ha és que, a través d'Aidico i altres instàncies implicades. Bé, a través de qui siga, està recollida ací. És Aidico la pròpia que ho diu. Quan Aidico diu que la responsable és Aidico, l'Asociación de Mármol de Alicante Empresa y Administraciones, se suposa que Aidico comptarà amb aquesta gent perquè el que jo estic proposant es que la conselleria li diga a Aidico, que forma part de l'estructura de la conselleria, a través de l'Impiva, que inicia un procediment, i per tant, clar que Aidico que és que el

(inintel·ligible)

. comptaran amb les associacions empresarials. Em sembla absolutament innecessari. Si es vol posar, està bé. Vull dir, és posar-li un poc més de sucre, però ja està implícit en la proposta.

La segona encara l'entenc menys, perquè diu, la que jo he proposat diu «que aquesta denominació d'origen sols puga emprar-se en aquella pedra que haja estat objecte d'un procés d'extracció i elaboració realitzat completament dins del territori valencià».

La proposta del PP: «Que esta denominació d'origen només puga utilitzar-se en aquella pedra procedent de les pedreres de la Comunitat Valenciana i elaborades en les factories del seu territori. » Doncs, no sé si vostés veuen alguna diferència expliquen-me-la, perquè jo no la vesc, ninguna eh! És exactament el mateix. Per tant, no sé per què es fa eixa esmena tampoc. I on realment hi ha problemes, i és on tinc dubtes d'admetre o no admetre és en la tercera, perquè clar, la tercera, la proposta que faig jo parla clarament que el Consell establisca incentius específics per a l'ús de material de construcció d'origen valencià a les obres públiques imposades o sol·licitades per La Generalitat. És a dir, implica un compromís molt clar, perquè a través de la reglamentació que es fa, i sobretot a través dels contractes d'adjudicació, que s'establisca coses concretes perquè es puga usar eixa pedra. Evidentment, tindrà de ser lògicament sempre dins de característiques tècniques que permeten utilitzar la pedra perquè també hi ha altres productes valencians com el taulell que s'ha d'utilitzar, i que també s'hauria de primar. Vull dir, no està clar que només es prime la pedra. Se suposa que això és de sentit comú, i per tant, no està demanant-se res estrany. En canvi ací, en la proposta del Partit Popular diu que «la Conselleria d'Indústria, Comerç i Innovació d'acord amb les cambres de comerç i les associacions empresarials del marbre -d'acord, amb això no tindria ningun problema- pose en marxa mesures que divulguen les qualitats de pedra extreta al nostre territori -també està bé això-, i impulse la seua utilització en projectes d'edificis que tècnicament es consideren adequats». Això de «impulsen la seua utilització» és molt abstracte, perquè, impulse, qui? A on? Quins són els edificis de què estem parlant?

En la proposta que faig jo, «les obres públiques impulsades o licitades per La Generalitat». És a dir, La Generalitat es compromet que en les seues obres utilitzarà pedra del Vinalopó, i ací això no ho diu, en absolut, i es queda molt indeterminat.

Davant d'esta esmena hi han dos opcions, me se presenten dos opcions: una, rebutjar-la i convidar-los a vostés que adjunten una altra proposició no de llei que reculla tot això, i es retraten davant del que jo estic proposant-los ací, que eixa seria probablement la més rendible des d'un punt de vista polític, si pensara en la rendibilitat a curt termini. I l'altra és fer-ho al revés, que és el que crec que vaig a fer, val? I vaig a acceptar-los l'esmena, i després plantejaré una altra proposició no de llei perquè es retraten davant el tema d'establir incentius específics. Perquè em sembla, de deveres, el que es diu en alguns termes, una fugida d'estudi, és a dir, tirar balons fora, no ho entenc. No entenc com no som capaços d'agafar, és molt senzill, dir-li al Consell: quan vostés facen una obra comprometent-se a exigir en eixa obra, que en determinats llocs, lògicament on tècnicament siga possible, s'utilitze la pedra natural valenciana. És molt senzill, molt simple, i no buscar subterfugis i circumloquis, per acabar no comprometent-se quasi a res que no siga un compromís, un bon criteri en la divulgació de les distintes qualitats de la pedra. Val, que insistixc que em sembla bé, però el que vullc és que La Generalitat es comprometra. I em sap molt mal que no ho facen així, de deveres. Inclús jo els propose una transaccional si de veritat no estan en contra que La Generalitat adquirixca un compromís, ací en estos moments, que les obres públiques impulsades i licitades per La Generalitat s'establixquen incentius per l'ús de la pedra, i és. , plantegem-ho com un afegit, val?

És a dir, que el que vostés tenen, que la Conselleria d'Indústria, Comerç i Innovació, d'acord amb les cambres de comerç, les associacions empresarials del marbre pose en marxa mesures que divulguen les distintes qualitats de pedra extreta al nostre territori, i establixca incentius específics per a l'ús de material de construcció d'origen valencià a les obres públiques impulsades i licitades per La Generalitat. I, fixen-se bé, estic parlant de materials de construcció d'origen valencià que no es referix només a la pedra, el taulell també podria incloure's. És molt senzill, ni vostés ni jo, a mitges, si vostés admeten acceptar això, jo accepte la seua esmena.

La senyora presidenta:

Gràcies, senyor Torró.

El diputat senyor Vicente vol dir alguna cosa? És que m'havia paregut que vosté alçava la mà.

El senyor Vicente Navarro:

La senyora presidenta:

EL senyor Vicente Navarro:

La senyora presidenta:

Senyor Mundo, té la paraula per quatre minuts, si açò vol, que no vol. Quatre minuts.

El senyor Mundo Alberto:

Bé, jo a més no vaig a esgotar el temps tampoc.

Bé, aquí vosté me fa una proposta. Jo crec que, i li ho he dit clarament, el primer punt, tenia. , l'única, l'única excepció que n'hi havia del seu, és que volem que nosaltres per a definir la DO . que pot n'hi haure,

(inintel·ligible)

. totes les implicades, tot el que està implicat en el sector, puga dir el seu parer, perquè penso que d'alguna forma poden n'hi haure temes que poden ser. Una DO és l'origen del producte, no l'elaboració del producte. I sabem que en tot això n'hi ha una picaresca, n'hi ha una sèrie de coses, i ho han viscut molts que han treballat en una denominació d'origen quines són les coses que poden influir. I, indubtablement, el que preveu una DO és primar una qualitat superior que en eixe origen n'hi ha i és diferenciat d'altres llocs. Per salvaguardar precisament, salvaguardar precisament el que això, que tota la vida ho hem conegut, en un moment determinat se puga donar com un valor afegit.

I quant a la seua proposta que fa, en el segon punt, d'alguna forma s'havia canviat, però és el mateix, és el mateix. El que passa és que, a vegades, per la interpretació que se li poguera donar, de la forma que estava redactat en la seua forma, diem les mateixes coses, tal com ho ha expressat vosté. Però «y elaboración realizada completamente dentro del territorio»

elaboración». Si no diem que és extretes i elaborades d'alguna forma deixaven també camp a les elaborades sols a la comunitat, donaven la interpretació. Però de la forma que vosté ho ha explicat, dia que eren extretes i elaborades. Per tant, anàvem en el mateix sentit, uns i altres anàvem en el mateix en la seua proposta.

I quant a la tercera part, que vosté fa eixa proposta, jo li he de dir que nosaltres fiquem la primera part de divulgació, que considerem que és important, i la segona part d'impuls perquè considerem que en este moment quins incentius específics són els que anem a donar-li? Tenim vistos quins incentius podem donar-li? Podem donar-li incentius des del punt de vista que aquí s'ha parlat altres voltes que en el moment d'una licitació de l'adjudicació d'un plec de condicions puguem primar en les puntuacions els productes de la pedra de la nostra comunitat? Pot ser un tema d'això, que no competix tant a les obres de La Generalitat com també pot ser obres d'ajuntaments o obres d'altres llocs. És un tema que també ha d'influir en el tema del marbre i. , perdó, en la ceràmica i altres productes. Perquè tots estem en el mateix sector constructiu i tots los tres camins volen tirar endavant.

Per tant, nosaltres, que se busquen eixos incentius, s'establisquen uns incentius, com els d'altres punts que després parlarem, també hi haurà coses similars, dins d'una legalitat vigent que tenim en este moment, nosaltres pensem que en este moment si n'hi ha una altra proposta, com vosté dia, que puga anar buscant quins són eixos incentius que poguessen donar més ampla, més matisada, nosaltres mantenim la nostra proposta tal com està; vostés facen el que creguen oportú en la votació, i si després hi ha una altra proposta, indubtablement la podem estudiar, i la podem valorar i la podem mirar, i tractar de poder arribar a un acord amb una altra proposta en eixe sentit. Però en este moment en el qual vosté diu «establir incentius de materials de construcció d'origen valencià. », sols d'origen valencià o també parlarem dels que estan elaborats en la Comunitat Valenciana? Perquè, d'alguna forma, quan parlem aixina havien de ser els que estan en Lleó, els que no estan en Lleó. I jo crec que en este moment hem de parlar dels que tenim en este moment i que estem treballant en la Comunitat Valenciana, eh? I, per tant, jo deixaria per la part nostra la proposta tal com està matisada, i després, si vostés volen tornar a fer una altra proposta, indubtablement estem disposats a parlar-ne i a buscar les solucions oportunes.

Si vostés veuen que no estan d'acord i no accepten la nostra esmena, automàticament la nostra proposta serà presentada per a poder votar-se amb posterioritat. És a dir que nosaltres, indubtablement, coincidim en part important de la seua proposta i considerem que fent eixe esforç d'aprovar i tirar endavant tot això, doncs mereixem també el recolzament de la comissió.

Res més.

La senyora presidenta:

Gràcies, senyor Mundo.

Sí, la paraula és per al senyor Torró.

El senyor Torró Gil:

Per tal que d'ací ixca un compromís amb el marbre, acceptaré l'esmena del Partit Popular, anunciant que, lògicament, no renuncie al tercer punt i que el presentaré com una proposició no de llei, perquè em sembla que La Generalitat, en primer lloc, i el Consell han d'implicar-se no amb mesures vagues, sinó amb mesures concretes, específiques. La casuística concreta de com s'ha de fer això és molt ampla. I pot ser. Ara, ací no està dient-se res. El compromís sobre quins tipus de materials o que han de ser no està determinat ací. Per tant, la proposició no és suficientment ampla com perquè caberen moltes coses i perquè es restringixca tot allò que es vullga fer. Però, simplement, es tracta d'una proposta que en ferm compromet al Consell en la defensa dels sectors productius valencians. I el que estan fent vostés és fugir d'estudi, insistixc, i no voler comprometre's.

Insistixc que accepte la proposta, perquè crec que és preferible que d'ací hui ixca un senyal d'esperança per al sector del marbre que que no ixca. Insistixc i tinguen clar que per a mi seria molt més rendible demà

(inintel·ligible)

. la premsa i el Partit Popular vota en contra del sector del marbre valencià. Vullc que això ho tinguen mitjanament clar perquè entenguen que fer política no és fer partidisme, com vostés solen confondre tantes voltes.

La senyora presidenta:

Gràcies, senyor Torró.

Sí, jo li donaria la paraula al senyor Morera, però me permetrà. , és que, a banda que jo no sóc molt hàbil en esta qüestió, és que no va molt bé. I el lletrat no sé que me diu, a vore.

Té vosté la paraula, senyor Morera.

El senyor Morera Català:

Moltes gràcies, senyora presidenta.

Primer faré un prec, en favor de la brevetat i de la dinàmica de la mateixa comissió. És que jo en l'altre punt de l'ordre del dia hi ha una proposta de resolució que presente jo, en nom del nostre grup, que és pràcticament idèntica i que, si la poguérem tractar a continuació, mos estalviaríem repetir el debat. Però ho deixe a consideració de la seua presidència, perquè és molt semblant. I l'esmena fins i tot que planteja el Grup Socialista i el Grup Popular són molt idèntiques.

En eixe sentit, me reserve la meua opinió i el meu posicionament sobre esta qüestió a l'explicació de la nostra proposició de resolució, tot anunciant que estem d'acord que se pose en marxa. , que s'aprove esta proposta de resolució.

Entenem que la proposta de resolució que plantegem nosaltres i que planteja el senyor Torró és molt ambiciosa i que està emmarcada dins del que és el pla de dinamització del clúster de la pedra natural.

En eixe sentit, com a Bloc, i com a Iniciativa i com a Compromís, doncs donarem suport a este consens. Tot i que reserve l'exposició per al debat posterior.

La senyora presidenta:

Moltes gràcies, senyor Morera.

Entenc que el que està dient se referix al punt sisé?

El senyor Morera Català:

La senyora presidenta:

Val, perfecte.

El senyor Morera Català:

És que és molt semblant.

La senyora presidenta:

Passàrem, per tant, a votació d'este punt. Vots a favor, tal com s'ha quedat a través de l'acord i l'esmena que ha presentat el Grup Popular i acceptada pel Grup d'Esquerra Unida? Vots a favor? 9. Vots en contra? Abstencions?

Val, la proposta queda aprovada per majoria.

Passem, per tant, al punt número 3.

El senyor Morera Català:

La senyora presidenta:

El senyor Morera Català:

La senyora presidenta:

És això el que vosté dia, senyor Morera?

El senyor Morera Català:

Sí, sobretot per l'agilitat del debat.

Proposició no de llei sobre la utilització de marbre de procedència valenciana Vinalopó en tots els projectes del Consell, presentada pel Grup Parlamentari Esquerra Unida-Bloc-Verds-IR: Compromís (RE número 43. 164, BOC número 174)

La senyora presidenta:

Si ningú no té res a dir, deixem el punt 3 per al final i passem al punt 6. Un momentet.

El senyor Morera Català:

Moltes gràcies, senyora presidenta.

La nostra proposta de resolució ve motivada per a donar resposta a una crisi greu que patix la nostra indústria, i concretament la indústria del marbre, molt localitzada en les comarques del Vinalopó.

Durant este estiu tinguérem ocasió de reunir-nos amb els responsables de l'ajuntament, amb Víctor Cremades, amb Reme Boyer, amb el comité d'empresa de l'empresa Levantina, i tots coincidíem amb la necessitat de donar alguna eixida raonable a una problemàtica que patix el sector per la seua especialització i concreció en les comarques del Vinalopó.

Efectivament, mosatros no hem fet més que plantejar una de les reivindicacions que plantegen els treballadors, i que és acceptada unànimement pel sector o bé pels empresaris, i està contemplada en el pla de dinamització del clúster de la pedra natural.

Són unes propostes senzilles que poden donar confiança, alguna esperança, a una comarca que patix un nivell de desocupació enorme. Un nivell d'atur que mos situa en unes proporcions enormes i, fins i tot, ens preocupa vore com se poden aprovar expedients de regulació d'ocupació amb una quantitat superior al que demana la. quant al nombre de treballadors que els que demana l'empresa.

En eixe sentit, mosatros estem plantejant mesures que se poden aplicar fàcilment i que donarien una possibilitat d'incrementar el que és l'eixida d'este producte.

I la nostra proposta de resolució, repetisc, és, com a primer punt, que el Consell utilitze marbre de procedència valenciana, del Vinalopó, especialment, però bé, de procedència valenciana com element preferent en tots els seus projectes. Hi ha un pla de dinamització en marxa i, per tant, qualsevol obra pública que realitze el Consell, doncs hauria d'utilitzar de forma preferent la pedra i el marbre del Vinalopó. Que al mateix temps que se motive els ajuntaments perquè utilitzen este marbre.

I, com a tercer punt, és el que ja hem vingut a debatre, per tant, no m'estendré molt, i és que se done la possibilitat que el Consell, a través de la Conselleria d'Indústria i Comerç, doncs, es dote d'una marca de denominació d'origen per a este producte específic que tenim al nostre país. I eixa és la proposta de resolució que pot ser un pas positiu en la generació de major confiança en una zona molt castigada pel monocultiu del marbre i que pateix una gravíssima crisi econòmica i social.

Per tant, crec que Les Corts han d'estar a l'altura de les circumstàncies i posar-se les piles i posar-se a treballar per a utilitzar el producte que es fabrica i es produïx en esta zona del nostre país.

Moltes gràcies.

La senyora presidenta:

A vosté, senyor Morera, per la seua intervenció.

¿Sí, senyor Vicente?

El senyor Vicente Navarro:

La senyora presidenta:

(ininte l·ligible)

La senyora Sánchez Pérez:

La senyora presidenta:

Senyor Morera, té vosté la paraula.

El senyor Morera Català:

Moltes gràcies, señora presidenta.

Començaré per l'esmena del Grup Socialista per a dir que no puc compartir-la, i no puc compartir-la perquè tot i que el senyor Eduardo Vicente ha fet una exposició, coneixedor com és de la zona, doncs, no entenc com se poden oposar a una qüestió que està demanant el sector.

En el pla de dinamització del sector de la pedra, que és un pla elaborat amb treballadors, empresaris i el sector, un dels punts importants que figura en eixe pla parla de instauració d'una marca denominació d'origen per a protegir les qualitats específiques que té el marbre de la zona, concretament el crema marfil.

I jo no és que siga un gran expert en matèria de marbre, però jo me fie dels consensos que s'han aconseguit entre institucions, entre treballadors, entre empresaris, per a intentar posar-se d'acord per a eixir d'esta gravíssima crisi.

I, en eixe sentit, plantejar en la seua esmena que s'anul·le una de les demandes que està fent el mateix sector, doncs, jo no ho acabe d'entendre i m'agradaria entendre-ho, perquè m'agradaria que el Grup Socialista se sumara al consens, màxim quan en un municipi com en Novelda estem governant conjuntament, i jo, dels comentaris i les reunions que he tingut en aquella zona, este és un punt que en la zona se té com un consens important.

Estic d'acord amb el que vosté planteja que, per desgràcia, en estos moments la propietat de les empreses Levantina, que van fer un mal negoci per no apostar per la indústria pròpia, no són industrials, sinó que és un fons d'inversió

(ininte l·ligible)

. que li interessa ben poc el que passa als treballadors o el que passa amb la indústria en la zona, per desgràcia. Eixe és un altre tema, eixe és un tema de com en un moment donat se vam descapitalitzar de la nostra indústria tradicional i l'hem venuda, mal venuda, a persones o grups financers del món que no tenen cap interés en la nostra terra. Però, bé, eixe és un altre tema.

I, efectivament, jo tampoc estic per criminalitzar el marbre o la pedra produïts en altres zones de l'estat o del món, però com a diputat valencià el que vullc és defendre els nostres interessos, i si podem utilitzar un recurs que tenim ací i amb molt bona qualitat, ¿per què no hem d'estimular eixe consum en les obres públiques que se realitze en ajuntaments i Generalitat? Per tant, ¿vosté diu que compartix eixa visió de l'estímul?

Doncs, només té de donar un pas, perquè crec que seria bonic que ixquérem tots hui d'ací amb una proposta de resolució aprovada per unanimitat. Jo m'estime més la meua, amb això conteste al Grup Popular, m'estime més la meua, perquè la trobe més completa, però, en fi, la lògica parlamentària és la que és, i sense el concurs del Grup Popular, doncs, esta proposició de resolució no s'aprovarà.

Però sí que m'agrada una cosa, i és que la nostra proposta de resolució és idèntica a la nostra proposta sobre la utilització de la ceràmica, de la producció de ceràmica de Castelló, i en el seu dia vostés hi van votar en contra. ¡És que és idèntica!

I m'agrada este canvi de plantejament, perquè la seua esmena és una esmena que no trastoca d'una forma substantiva el que nosaltres plantegem. Jo crec que ho reduïx, però, en tot cas, estic amb el que diu el meu company Torró, que, bé, com a mínim donem un pas en la direcció que toca, ¿no?

Quan mosatros parlem d'utilitzar vostés parlen d'impulsar l'ús; quan mosatros parlem del Vinalopó, perquè allí està situada bàsicament la gran producció de marbre i de pedra natural, vostés parlen de «canteras de la Comunidad Valenciana», i. I, bé, en tot cas crec que ens podem posar d'acord, perquè ara el que toca, en esta situació gravíssima, és donar un missatge de confiança, d'esperança, de demanar-li al govern valencià que a través de l'Aidico puga encetar el camí de creació d'una marca i una denominació d'origen i, per tant, mosatros, com que és una petició que està reclamada pel sector i volem que açò ixca, mosatros, doncs, assumirem esta esmena. Perquè, en fi, la lògica parlamentària ens indica que això ha de ser aixina.

Una altra cosa és que quan nosaltres tingam la majoria absoluta en estes Corts,

(rialles)

ja farem el que considerem oportú, però, mentrestant, anem a fer parlamentarisme i anem a intentar aprovar una resolució, que se'n derivarà, sens dubte, alguna acció positiva per a eixir de la gravíssima situació en què es troba este sector estratègic del nostre país en esta comarca.

I, per tant, accepte l'esmena.

La senyora presidenta:

Moltes gràcies, senyor Morera. I li aplaudixc l'esperit democràtic que tots compartim.

I no sé si n'hi ha alguna intervenció ¿o passem directament a votació? . Doncs, anem a passar a votació. ¿Vots a favor? ¿Vots en contra? ¿Abstencions? Doncs, este sisé punt queda aprovat per majoria.

Proposició no de llei sobre la utilització del taulellet de fabricació valenciana en l'obra pública que es desenvolupe a la Comunitat Valenciana, presentada pel Grup Parlamentari Socialista (RE número 42. 160, BOC número 172)

La senyora presidenta:

Passem al punt número 3, que era aquell que havien deixat per a últim lloc, i en este punt, sí, serà la senyora Marco la que mos lligga.

Bé, senyora Marco, té vosté la paraula.

La senyora Marco Gual:

(ininte l·ligible)

espai firal, espai comercial

La senyora presidenta:

(ininte l·ligible)

La senyora Bonet Mancheño:

En cualquier caso, desde el Grupo Popular, por supuesto, que teniendo conciencia del interés del sector no solamente en la provincia de Castellón, sino en toda la Comunidad Valenciana y, por supuesto, siendo conscientes de que la grave crisis que afecta a España también afecta al sector en Castellón, hombre, nosotros hemos presentado una enmienda con un pequeño matiz por una cuestión legal. Es decir, ustedes presentan una proposición no de ley, dice literalmente, «sobre la utilización del azulejo de fabricación valenciana en la obra pública que se desarrolle en la Comunidad Valenciana». La enmienda que el Grupo Popular viene a presentar dice: «Les Corts insten el Consell que impulse la utilització de materials ceràmics i taulellers de fabricació valenciana en els edificis públics de la Comunitat Valenciana. »

El matiz es que. , que nosotros introducimos en nuestra enmienda, es «que se impulse», porque tal y como ustedes la presentan, parece como si hubiera una cierta obligatoriedad de que se utilizara el material cerámico, y eso no está de acuerdo con la legislación vigente. Entonces, nosotros venimos a proponerle esa enmienda, que creo que es adecuada y ajustada a derecho, y en ese caso les pediríamos que la aceptaran y que pudiéramos llegar a un acuerdo sobre este importante tema, que yo creo que nos preocupa a todos.

La senyora presidenta:

La senyora Marco Gual:

La senyora presidenta:

La senyora Marco Gual:

Está bien que todos apoyemos desde todas las instituciones, desde todas las instituciones, gobierno central, Generalitat valenciana -que es quien tiene que capitanear no nos olvidemos-, también desde los ayuntamientos y desde la Diputación de Castellón. Por eso también les animaría a que en la Diputación de Castellón ustedes también apoyaran las iniciativas que presentamos dirigidas a apoyar el sector azulejero, dirigidas a apoyar el sector azulejero.

La senyora presidenta:

La senyora Bonet Mancheño:

La senyora presidenta:

La senyora Bonet Mancheño:

(S'interromp la gravació)

La senyora presidenta:

(Pausa i veus)

La senyora Marco Gual:

La senyora Bonet Mancheño:

La senyora presidenta:

La senyora Bonet Mancheño:

(Veus i pausa) (S'interromp la gravació)

La senyora presidenta:

(Se suspén la reunió durant uns minuts)

La senyora presidenta:

(S'interromp la gravació)

(Veus) (S'interromp la gravació)

(Inoïble)

El senyor lletrat:

«Enmienda transaccional. Se presenta la siguiente enmienda transaccional a la proposición no de ley con registro de entrada 46. 160, presentada por el Grupo Parlamentario Socialista y a la enmienda formulada por el Grupo Parlamentario Popular: “Les Corts instan al Consell a que impulse la utilización de materiales cerámicos y azulejo en la obra pública de la Comunitat Valenciana. ”

Palau de les Corts, 20 de octubre de 2009. Firmado por representantes de los tres grupos parlamentarios».

La senyora presidenta:

(Aplaudiments) (S'interromp la gravació)

(S'alça la reunió a les 18 hores i 15 minuts)

