Comissió de Medi Ambient, Aigua i Ordenació del Territori realitzada el dia 1 d'octubre de 2019. Comença la reunió a les 16 hores i 11 minuts. Presideix el diputat senyor Juan Ponce Guardiola. Reunió número 2.

El senyor president:

Molt bona vesprada a totes i tots.

Benvinguts a esta comissió.

Senyor secretari, a vore si tenim quòrum.

El senyor secretari:

Sí, president.

(El secretari passa llista per tal de comprovar si hi ha quòrum)

El senyor president:

Gràcies, senyor secretari.

Bé, comencem la sessió en el punt 1 de l'ordre del dia, que és l'aprovació de l'acta anterior. Si ningú té res a dir, la podem aprovar per unanimitat, per assentiment. Cap problema? Doncs, aprovada per assentiment.

Compareixença de la consellera d'Agricultura, Desenvolupament Rural, Emergència Climàtica i Transició Ecològica, a petició del Grup Parlamentari Ciudadanos, per retre compte de l'alarmant descens del nivell d'aigua a l'Albufera de València

El senyor president:

I passem al punt 2 de l'ordre del dia, que és la compareixença de la consellera d'Agricultura -un segonet, que no trobe el paperet-, d'Agricultura, Desenvolupament Rural, Emergència Climàtica i Transició Ecològica, a petició del Grup Parlamentari Ciutadans, per a explicar l'alarmant descens del nivell d'aigua a l'Albufera, registre d'entrada 3. 214, del 18 de juliol de 2019.

Cridem la senyora consellera.

Bé, donem la benvinguda a la senyora consellera que, com acabe de dir, retrà compte respecte a l'alarmant descens del nivell d'aigua de l'Albufera de València, compareixença sol·licitada pel Grup Parlamentari Ciudadanos.

Té la paraula, per temps indefinit, la senyora consellera.

La senyora consellera d'Agricultura, Desenvolupament Rural, Emergència Climàtica i Transició Ecològica:

Gràcies, senyor president.

Senyories, bona vesprada.

Bé, respecte a la sol·licitud de les explicacions sobre els límits establerts en el llac de l'Albufera, voldria aclarir algunes coses.

A part que l'Albufera és un entorn meravellós, un espai natural singular, únic i molt important en el territori valencià, jo crec que tot el món ho sap -i això no és una cosa que descobrisc- que és molt complexa la seua gestió perquè, en definitiva, hi ha molts interessos que cal intentar equilibrar perquè tots i cadascun d'estos interessos estiga representat al màxim en la gestió i, per tant, en el seu manteniment i bona situació.

Una cosa que hem d'aclarir, d'entrada, és que nosaltres no gestionem els nivells de l'aigua de l'Albufera. La conselleria vetlem pel sosteniment del llac i vam mediar per garantir un bon funcionament de les comportes i dels nivells de l'aigua del llac que han de mantindre, precisament, els criteris de protecció i sostenibilitat ambiental.

Per tant, no gestionem les comportes, que ho fa la junta de desaigües, a no ser que hi haja un incompliment dels nivells de l'aigua de l'Albufera que, aleshores, per execució forçosa fins restablir la situació, podríem, precisament, tindre eixa gestió de les comportes.

Dic mediar per garantir un bon funcionament d'eixes comportes, fent eixa ordre que desplega unes condicions dels límits que s'han de mantindre, segons l'època, segons els equilibris que els deia al principi en el mateix llac. I, per tant, estan definits en eixa ordre.

Vam fer eixa regulació, d'eixe manteniment del bon nivell de l'aigua de l'Albufera. Això va ser en una ordre en 2018. Eixa ordre, per cert, va, com dic, partir d'un govern amb una voluntat, precisament, de mediar i tindre un bon nivell de l'aigua que garantisca la sostenibilitat i la protecció de l'Albufera. Eixos nivells s'assegura des del vessant tècnic que siguen òptims per al desenvolupament normal de la biodiversitat del llac i de la seua salut. Eixa ordre és de febrer de 2018.

Per primera volta en la seua història, a més, se realitza un informe resum mensual de l'estat del nivell de l'aigua del llac, a partir d'eixa voluntat política i a partir del desplegament d'esta norma.

Cal dir que eixa norma regula eixos nivells. Estem partint…, quan diguem nivell zero, hem d'entendre en eixa ordre que estem parlant de 18 centímetres, perquè d'on se fa la mesura d'eixe nivell zero lògicament té eixos 18 centímetres de diferència. Són en nivell d'època de cultiu d'arròs, el nivell zero, és a dir, eixos 18 més 10 centímetres del nivell de l'Albufera.

En eixa ordre s'especifica, Ordre 5/2018, d'1 de febrer, de conselleria, relativa a la regulació del nivell i comunicació amb el mar del Parc Natural de l'Albufera: els nivells mínims d'aigua han d'oscil·lar entre 5 i 25 centímetres, dividit en èpoques, en funció de les èpoques de l'any i de les collites, nivells que deuen mantindre's en el llac perquè s'ajuste als criteris i paràmetres de protecció i sostenibilitat mediambiental que garantisquen el manteniment del seu estat de conservació.

Tenint en compte, per tant, que el nivell zero de l'Albufera equival a eixos 18 centímetres sota el nivell del mar, s'establí el nivell idoni mensual del llac -i recalque això de mensual del llac- un mínim de quota 10 centímetres sobre el nivell base, assenyalat com a nivell zero, en l'escala de lectura de les comportes de la gola de Pujol, en època de cultiu de l'arròs, que això partix de l'1 de maig al 31 d'octubre; de 25 centímetres durant la inundació hivernal, de l'1 de novembre al 15 de gener; i la resta de l'any saben que pot oscil·lar entre 5 i 10 centímetres.

Volia destacar, i ho he ressaltat, el tema del nivell mensual perquè, encara que apareguen eixos nivells diàriament i que són públics, nosaltres fem… i en eixa ordre se fa eixe informe mensual sobre la mitjana d'eixos nivells.

Aquests nivells, des que se va establir l'ordre, s'han complit sempre, en general. Per la qual cosa, vull remarcar i que quede ben clar que estic compareixent, a petició d'un grup parlamentari, en tot cas, possiblement, per la baixada del nivell de l'aigua de l'Albufera que va ser un fet puntual, va ser un fet aïllat i que esperem, òbviament, no es torne a repetir, perquè considerem també que no podem permetre'ns un nivell insuficient que no garantisca la completa regeneració i salut al parc natural de referència de València.

Com dic, i torne al principi, les nostres competències són les de garantir la sostenibilitat i el bon funcionament, en tot cas, amb esta mediació de les comportes i les bombes instal·lades en les goles d'eixida de l'Albufera per al desaigüe del llac de l'Albufera de València, i vetlem pel manteniment d'eixos bons nivells de les aigües, però no gestionem els bombejos de l'aigua de l'Albufera, també, que han de passar, en tot cas, en algun moment, per l'autorització que pugam fer, però que no som qui gestionem.

Dic que entenc que és una qüestió, segurament, pels fets ocorreguts de forma puntual, fets aïllats, en els temes dels límits establerts en l'ordre, perquè supose que si un bon funcionament ha sigut des d'eixa ordre fins ara, sense cap tipus d'incidència i s'ha produït una incidència, el fet que un grup parlamentari demane la compareixença supose que serà per a parlar d'eixa incidència.

Eixa incidència, per donar-los a vostés la cronologia i que entenguen quines són les actuacions que se feren per part de conselleria, a finals de maig es detecten nivells inferiors a l'ordre de conselleria al llac de l'Albufera. Com els deia, açò va apareguent al dia; però, per exemple, si tres dies d'un mes pogueren estar per baix, si la mitjana resulta positiva, no estaríem incomplint els marges que estableix l'ordre. Però, encara així, nosaltres, la conselleria, va observar el 27 de maig, a partir del 27 de maig, unes baixades de què devien ser eixos límits mínims de 10.

Aleshores, el 29 de maig, de fet, telefònicament, dos dies després, la conselleria se posa en contacte amb la junta de desaigüe per a advertir-la que havia notat eixos desfases dos dies abans. Ahí queden les converses

El 12 de juny, 12 de juny, veient que continuaven en el calendari eixos dies que avançàvem baixant del nivell de 10, d'ofici i quasi, ja dic, un mes abans de rebre el requeriment de fiscalia, s'envia la carta formal a la junta de desaigüe, on se li explica que les dades que estan apareguent estan per baix dels límits de l'ordre que tenim en vigor.

El 3 de juliol ens arriba un contenciós administratiu, un requeriment del contenciós administratiu, per part de fiscalia, este escrit en què se'ns demanen explicacions i, en tot cas, posar en comunicació a la junta de desaigües sobre la situació.

A partir d'eixe moment, nosaltres, el 25 de juliol, enviem un escrit a la junta de desaigüe explicant el contenciós administratiu de fiscalia i recordant que, davant l'article 47 de la Llei 26/2007, de responsabilitat mediambiental, tenim… i, en cas d'incompliment, es pot procedir a eixa execució forçosa que els deia al principi. Se'ls requerix l'estricte i permanent compliment de la resolució de responsabilitat ambiental.

Durant eixe temps, des del 12 de juny fins que nosaltres, per exemple, fem este requeriment, se mantenen les converses i, efectivament, en juliol, les dades comencen ja a donar per damunt dels límits que estan en l'ordre.

Per tant, encara que nosaltres…, tant la part que mos arriba de fiscalia com la contestació que mos dóna se produïxen en juliol, en juliol, efectivament, els índex ja estan per damunt dels 10 centímetres. I el balanç, de fet, mensual és així, tant en agost després com en setembre.

Per tant, la junta de desaigüe va reaccionar a les primeres instàncies que li férem, per part de conselleria. I és posterior eixa comunicació que ens fem entre fiscalia a nosaltres, nosaltres a la junta de desaigües i després també a fiscalia, amb eixe escrit que li fem a la junta de desaigüe, etcètera.

A part, se'ns demana, per part d'un recurs penal de fiscalia, se'ns demanen dos coses, que és sol·licitud d'informació, que emeta opinió la conselleria. Una, demanant una resposta, si havíem autoritzat en algun moment el bombeig d'aigua a principis de juliol, cosa que se contesta que en cap cas se li ha autoritzat a ningú perquè se puga fer ningun bombeig.

I també demana un informe sobre possible impacte negatiu de l'Albufera, en juny i juliol de 2019, que se li contesta amb l'informe de medi natural, on s'explica que, efectivament, entenem que ha sigut un fet aïllat, un fet que no s'ha produït al llarg del temps, sinó d'una manera puntual, que no ha produït danys, impactes negatius en l'Albufera, però és d'advertència pública i en qualsevol fòrum que eixa ordre té una motivació sempre, i és que eixos límits se respecten perquè no puguen ser sistemàticament alterats i, per tant, produir impactes negatius. Però, com que ha sigut un fet aïllat, no els ha produït. Si fóra un fet que haguera esdevingut recorrent, lògicament, tindria un impacte negatiu en l'Albufera.

I estes són les actuacions que la conselleria ha adreçat i espere que hagen complit les expectatives dels grups parlamentaris.

Gràcies.

El senyor president:

Moltes gràcies, senyora consellera.

Bé, ara té sis minuts el demandant de la compareixença, el Grup Parlamentari Ciutadans, en el nom del seu portaveu, senyor Del Pozo.

El senyor Del Pozo Querol:

¿De qué forma están ayudando en la buena gestión de la Albufera? ¿Desde la conselleria se supervisa la gestión de la junta de desagüe? ¿Cómo puede ser que la fiscalía actúe antes que la propia conselleria en lo relativo al problema del bajo nivel del agua? ¿Considera que la junta de desagüe ha hecho una mala gestión de los niveles de agua de la Albufera? ¿O quién es el responsable?

El senyor president:

El senyor Aguirre Larrauri:

Como dice la conselleria, la orden a la que ha hecho referencia 5/2018, del 1 de febrero, relativa a la regulación del nivel y comunicación con el mar del Parque Natural de l'Albufera, el lago de la Albufera es un sistema artificializado a lo largo de la historia gracias al trabajo de las gentes que han vivido en él, de él y para él.

Todo este sistema va coordinado por una junta de desagüe del lago que en función de las demandas y bajo la supervisión del Ayuntamiento de Valencia y la conselleria de medio ambiente han de condicionar las salidas de agua con la calidad y sus caudales ecológicos, a su vez en sintonía con lo que dispongan las directrices del organismo gestor de la cuenca.

El senyor president:

El senyor Aguirre Larrauri:

El senyor president:

El senyor Ciscar Bolufer:

Gràcies, senyor president.

El senyor president:

De res. (Veus) (Se sent una veu que diu: «El micro no té veu»)

El senyor Ciscar:

Benvinguda, senyora consellera, a esta comissió en què suposem que vindrà més vegades.

Mire, vosté ha parlat -i es veritat- de que estem parlant d'un entorn que és meravellós i singular. I per això ens va cridar un poc l'atenció que en la seua primera compareixença en estes Corts, en la present legislatura, vosté la paraula Albufera no la nomenara. Jo segons he pogut vore en el Diari de Sessions, zero vegades la va nomenar.

I si pensem que eixe debat, eixa compareixença, és la declaració d'intencions de tota una legislatura, doncs bé, anem a dir que és un error esmenable, és un error esmenable.

Mire, entenem que no va a ser fàcil compatibilitzar els valors ambientals i la gestió de l'aigua en un espai com l'Albufera, però, bé, també pensem que ha n'hi ha que posar-se a treballar. És a dir, ja han passat cent dies des de que estan en el govern, per a posar-se al dia, i n'hi ha que començar a prendre decisions. Vosté ja no és una diputada més, vosté ara representa el futur, els interessos de milers d'agricultors, de ramaders, de pescadors en la Comunitat Valenciana. En la seua mà estan les polítiques hídriques, ambientals, etcètera.

I respecte allò que es referix a l'Albufera, nosaltres el que li demanaríem és que, de veritat, que s'ho prenguen amb seriositat perquè la seua antecessora la va tindre prou oblidada. Ella es va comprometre en estes Corts a que en l'estiu del 2018 es tramitaria la candidatura per a reserva de la biosfera i encara estem esperant.

Com també es va comprometre a la revisió i aprovació del pla rector de gestió i d'usos. En matèria de nivells de l'aigua, l'únic que va fer -i va ser a instàncies de la fiscalia- és l'ordre que vosté ha citat.

I si em permet un consell, de veritat, en la gestió de l'Albufera -com en general- compten més amb els agricultors. Jo crec que el greu episodi de botulisme que s'ha patit este estiu en el tancat de la Pipa té que servir d'avís, perquè allí on gestionen els productors d'arròs no n'hi ha episodis de botulisme.

I alguns són proclius a menysvalorar el coneixement i el que poden aportar els agricultors. Jo crec que els millors assessors que pot tindre un conseller d'agricultura, en este cas, són els propis agricultors. I a més són assessors gratis no cobren per eixe assessorament. Per tant, comptar amb la seua experiència, més encara en el cas de l'Albufera.

Tots sabem que si no fora pels productors d'arròs en el seu moment, en el segle XV, l'Albufera no seria el que hui és. De tal manera que hui podríem estar parlant d'una altra cosa, potser d'un mar menor, però no podríem parlar de l'Albufera tal i conforme la coneguem.

No cometa els errors que va cometre la seua antecessora -i acabe, senyor president- de deixar-se assessorar només pels ecologistes. Compte de veritat també amb la resta de sectors que tenen interessos ahí com son no sols els agricultors, els pescadors, els caçadors, inclús hui ja el sector turístic.

I ja li dic, o siga, zero mencions a l'Albufera en la seua primera compareixença és un error esmenable. No comptar en la gestió de l'Albufera en l'opinió dels agricultors ja seria un error imperdonable.

Moltes gracies.

El senyor president:

Moltes gràcies, senyor Ciscar.

Bé, per temps de 3 minuts, té la paraula la senyora Gascó.

La senyora Gascó Verdier:

Gràcies, president.

Bona vesprada als companys i companyes amb qui compartirem esta aventura legislativa durant quatre anys.

Moltes gràcies a la senyora consellera de comparèixer hui per a donar les oportunes explicacions sobre un problema que, imagine, compartim la preocupació per un sector ja de per si difícil com és l'agrari. I aleshores ens congratulem que, davant una dificultat com la que es va patir este estiu, la resposta de la conselleria va ser immediata i vosté, damunt, haja acceptat vindre a estes Corts a donar explicacions específiques.

Hem entès que els nivells de l'Albufera els revisen diàriament i ens consta la diligència amb la qual es desenvolupen les tasques de control. En efecte, n'hi ha alguns casos en què puguen sobrevenir alguns problemes que minven el nivell.

Des del meu grup ens atrevim a fer unes propostes o suggeriments que transformem en pregunta, perquè tal volta ja s'estan fent algunes d'estes qüestions. I és que, donat que ja estan establides unes mesures per cadascuna de les temporades per part de la conselleria, si es podrien desenvolupar mecanismes d'alerta i coordinació més ràpids i eficaços. Així mateix, si es podria tipificar un règim sancionador d'acord amb els principis de proporcionalitat i responsabilitat, sempre que aquests problemes siguen reiterats i/o manifesten mala fe en la seua praxi.

D'igual forma suggerim -i li preguntem- si no és una cosa en la qual igual estan treballant, si es podria desenvolupar un pla necessari de modernització i eficiència en l'ús de l'aigua per al rec, que ens consta que la conselleria està ja implementant, però si ens pot dir alguna qüestió més.

I donat que tots sabem que l'estat actual de l'ecosistema de la zona ha millorat respecte als anys anteriors gràcies a la col·laboració de tots els agents implicats, també amb les organitzacions ecologistes a les quals volem agrair des d'ací el treball que fan en el llac, i els ajuntaments de la zona i els pescadors…, en fi tota la població que viu al voltant del llac.

Entenem que sí que s'ha millorat substancialment. Recorde que no fa molt va estar vosté netejant l'Albufera personalment amb un regidor de València i molta altra gent, amb la qual cosa vol dir que encara queda molt de treball que fer. I, per això, li volem preguntar també si no és obstacle per a ignorar la necessitat de continuar millorant en el respecte i cura de la nostra Albufera, ja que és un patrimoni molt valuós, no sols per a les valencianes i els valencianes sinó per al conjunt d'Espanya i d'Europa del sud ja que és un espai essencial en la migració d'aus, però no sols. És un ecosistema molt, molt, valuós.

I volem saber, aprofitar la seua compareixença hui ací per a que ens puga dir quin és el treball que s'està fent en la posada en valor d'este ecosistema i la millora d'aquest.

Moltes gràcies.

El senyor president:

Moltes gràcies, senyora Gascó, i també per l'exactitud en el temps dedicat.

Per temps de tres minuts, té la paraula la senyora Ferrer.

La senyora Ferrer Matvieychuc:

Moltes gràcies, senyor president.

Moltes gràcies, senyora consellera, per les explicacions succintes i clares respecte a aquest esdeveniment que vàrem viure en este estiu. Jo crec que és important posar de manifest la ràpida resposta, perquè hi ha un monitoratge continu d'eixos nivells que abans no existia.

En altres legislatures ni mos assabentàvem què passava o deixava de passar. I també el fet que en la junta de desguàs del llac hi ha una implicació per part de l'Ajuntament de València, en col·laboració amb la conselleria i també amb la supervisió de la Confederació Hidrogràfica del Xúquer.

Perquè no hem d'oblidar que qui té la competència respecte a la quantitat d'aigua que pot tindre o deixar de tindre l'Albufera de València és la Confederació Hidrogràfica del Xúquer.

I el principal problema que té l'Albufera de València és que no té prou aigua, i això està vinculat per una banda a la modernització de regadius que es va fer en la zona de la Ribera Alta, la sèquia reial. Els excedents d'aigua del reg a manta de la sèquia reial deixaren d'arribar per la modernització, perquè és un reg més eficient i per tant deixa d'arribar eixa aigua.

Però la Confederació Hidrogràfica del Xúquer en el seu moment, en lloc de garantir uns cabdals ecològics suficients del riu Xúquer per a l'Albufera, fent ús d'eixe estalvi d'aigua que s'estava fent per la millora en la gestió agrària, el que va fer va ser repartir eixa aigua cap a uns i cap a uns altres.

I el problema de fons és que l'Albufera de València no té un cabdal ecològic suficient d'aigües del Xúquer per a poder tirar endavant i tindre un futur de conservació millor.

En eixe sentit, tenim l'oportunitat de crear un gran consens per a defensar aigua de bona qualitat i en quantitat suficient en el procés que està obert d'elaboració del nou pla hidrològic de conca del Xúquer per a l'any 2021 al 2027.

I estic segura que des de la conselleria, de la mateixa manera que s'ha apostat per regular, per a optimitzar l'ús de l'aigua existent i garantir la conservació del llac amb aquesta ordre respecte als nivells, s'està treballant de valent per a aconseguir millorar la quantitat i la qualitat de l'aigua que arriba a l'Albufera.

Moltes gràcies.

El senyor president:

Gràcies, senyora Ferrer.

I ara, per tres minuts, té la paraula el senyor Pineda.

El senyor Pineda Cuenca:

A mí me gustaría, porque proponía de una serie de cuestiones, que usted las valorará, como era lo de las medidas coercitivas como multas a la junta de desagüe. O también hablaba de ejecución subsidiaria, qué piensa usted de ese tema, sustituyendo a la junta de desagüe.

El senyor president:

I ara, per a contestar a totes les qüestions plantejades, té la paraula la senyora consellera, per temps il·limitat.

La senyora consellera d'Agricultura, Desenvolupament Rural, Emergència Climàtica i Transició Ecològica:

Crec que començaré pel final.

La reunió més llarga que crec que he tingut des que sóc consellera ha sigut amb els representants de la junta de desguàs. He estat en tots els agricultors que estan ahí representats, lògicament. Vaig estar moltes, moltes, moltes hores.

I quan dic… Van ser més de quatre hores parlant, perquè en definitiva ells estan preocupats també, igual que nosaltres, igual que tots vostés, i ho han demostrat, que l'Albufera siga un espai que estiga protegit, que estiga salvaguardat, que els interessos que ahí estan se coordinen, dialoguen, consensuen.

I per tant, hi haja un futur de l'Albufera digne i cadascú faça l'aportació, des de les seues competències, la seua responsabilitat i cap a fora tots els esforços que puguen fer perquè estiga en perfectes condicions i tots els equilibris d'interessos fets.

Però li puc assegurar que ha sigut la reunió més llarga que he tingut de totes, per a bé. I, si vostés parlaren en els representants de la junta, crec que tindrien una bona opinió del resultat d'eixes reunions. Perquè crec que vam coincidir tots.

Una altra cosa que s'ha comentat i vull dir. Se parla de l'execució que podem fer, i s'ha plantejat en algun moment donat fer o multes coercitives, o emprendre accions.

Per començar a aclarir, nosaltres no vam ser denunciants. Nosaltres vam fer un seguiment, com hem de fer, igual que pot fer qualsevol, igual que és lògic que puga fer fiscalia, igual que ho pot fer la confederació, igual que ho poden seguir els regants, de quins eren els límits.

I en poc que vam vore que els límits van baixar, vam fer unes trucades per a comprovar si efectivament s'estava tenint en compte eixa situació. I en el moment que comencem a treballar amb la mateixa junta per a restablir la situació, les accions derivades de la fiscalia no van tindre efecte en la recomposició de la situació.

Perquè, com vostés voran, en juliol se van complir els límits que estableix l'ordre, que van ser quan van començar les comunicacions en fiscalia. Fiscalia se comunica, perquè veu que en juny efectivament, a finals, eixos últims dies de maig i durant juny, doncs sí que s'estava baixant sobre eixos límits.

I és la temporada en què nosaltres, junt amb la junta, treballem perquè la situació torne a la normalitat, en base als límits acordats en eixa ordre. Per tant, per això diguem que és puntual i perquè no tenim un altre antecedent que eixos límits no s'hagen complit.

Però el que nosaltres sí que podem fer, i això és el que li vam explicar a la mateixa junta, els marges que tenim en cas que siga una cosa reiterada i no puntual, i no hi haja una voluntat efectivament d'arribar als límits establerts, és agafar el comandament de la situació, perquè la llei ens ho permet.

No hem hagut d'arribar a eixe punt, i per tant, contemplar possibles multes o altres accions no és de moment una qüestió que en conselleria hagem contemplat. Perquè tenim l'oportunitat de fer una execució forçosa en cas que s'haguera d'agafar el control sobre les comportes.

Però és que no hem hagut d'arribar a eixa situació, la qual cosa jo vull agrair a tot el món. També als agricultors i agricultores que no han hagut d'arribar a ninguna situació d'estes. Per això, jo crec que encara se fa més evident que ha sigut un episodi puntual i per tant no hi ha hagut una voluntat d'alterar l'ordre i els límits establerts.

Això ho dic per a qui ha mostrat… Descartar que això en un futur poguera vindre. Jo, els futuribles, no sé, però crec que, com que no hi ha voluntat de ninguna de les parts de no tindre una sostenibilitat en el parc de l'Albufera, doncs a la millor no hauríem d'arribar a estos extrems, ni de bon tros.

Per tant, això per començar. Després, en açò contestava també al senyor Ciscar, que efectivament comptem amb els agricultors. Sí, però no sé tampoc hi ha obsessió de contraposar els agricultors amb ecologistes, etcètera.

Jo crec que tots tenen un interés comú, i en els seus discursos també, que és fer prevaldre l'atenció al parc i les condicions de sostenibilitat, de nivells, de qualitat, etcètera, que ha de tindre el parc. I, si volem, podem coadjuvar tots els interessos. Per tant, no estan contraposats.

I ja li dic que en mi van a tindre els agricultors i agricultores una persona completament aliada dels seus interessos, i comptant també i per descomptat també són gent que pot orientar. I les veritats absolutes i les respostes no les tenim nosaltres sempre.

Voldria contestar també a la senyora Ferrer i la senyora Gascó. Hi ha dos evidències. Una, que el parc està millor que fa molt de temps, i això fins i tot els mateixos membres de la junta de desguàs ho diuen. Fa molt de temps que el parc no estava en les condicions en què està ara, i ha sigut per una molt bona planificació, organització, diàleg, mesures, etcètera, que han fet tots, també conselleria.

Això és una evidència, i n'hi ha una altra, que és que tenim un problema de cabdal. I la conselleria també ha preparat per a obtindre fins a huit hectòmetres cúbics que estiguen no condicionats, efectivament, fora dels possibles estalvis de reg, que podria autoritzar demà mateix la Confederació Hidrogràfica del Xúquer.

En 2019 se'n rebran quatre, en 2020 ja en poden vindre huit. I és determinant. Això precisament, assegurar-nos de rebre este cabdal d'aigua és determinant per al bon estat de l'Albufera. I això depén que la confederació ho autoritze i done el vistiplau.

Igual que moltes de les inversions que estan pendents que fins i tot se resolguen qüestions contencioses del ministeri, però que són inversions que estan ahí i que en el moment que se resolguen faran millorar, i molt, la qualitat, l'estat actual de l'Albufera. Millorat, ja dic, sobre la situació d'uns anys enrere.

Però jo els puc assegurar, estic confiada, estic esperançada i vaig a treballar en això, que esta legislatura siga molt significativa per a l'estat de l'Albufera. Que hi haja un abans i un després. Ja dic, una posició que és molt millor que anys anteriors, però que no és la que desitgem, no és la situació perfecta, no és l'escenari perfecte.

I per això, necessitem la complicitat sobretot de l'estat en inversions que s'han d'escometre i altres que estan bloquejades, a falta que se resolguen en un àmbit administratiu. I altres que són d'acordar fer eixes aportacions de cabdals ecològics del Xúquer a l'Albufera.

I eixes són les línies de treball, al marge del dia a dia de la mateixa gestió, açò serà molt determinant. Per això, quan el senyor Del Pozo fa preguntes, jo li conteste… Per cert, nosaltres hem tret mig milió d'euros per a la reparació de motes este any. Vull dir, la conselleria invertix en això.

Igual que l'ajuntament ha d'invertir, igual que els regants, els agricultors han d'invertir. Açò és una comunió d'inversions.

Com ajudem a la bona gestió? Ja li ho he contestat. Si és que no solament fins ara ha sigut una molt bona gestió que ha millorat l'estat de l'Albufera, sinó que anem a treballar que hi haja un salt de qualitat enorme en esta legislatura.

Se supervisa la gestió de la junta de desguàs? No sé si el concepte supervisar és el més adequat. Però, vosté s'adona que si el 27 de maig és el dia que comencen a baixar els nivells i el 29 de maig és la primera trucada, efectivament estem implicats que l'ordre, els límits estiguen complint-se?

És evident, i ja dic que hi ha comunicació constant, i una bona comunicació amb la junta.

Vam donar lloc que la fiscalia actuara abans que la Generalitat? No. Si la primera actuació de la Generalitat és del 29 de maig, amb eixa comunicació, i fins al 3 de juliol no arriba l'escrit de fiscalia, és evident que no. I ja li dic que és que en juliol, quan hi ha està comunicació, en juliol ja s'han restablit els límits i, per tant, hi ha un treball previ que no l'ha fet fiscalia, ni l'hem fet nosaltres a reacció de fiscalia. L'hem fet per iniciativa pròpia de la conselleria.

¿Vostés acusen la junta de desaigüe o pensen que la junta de desaigüe ha fet una mala gestió? Nosaltres entenem que açò és un episodi puntual i, per tant, no hem de pensar que hi ha una mala gestió.

Diu: «I en el temps serà una cosa recorrent açò? » Jo espere que no. Perquè si és una cosa recorrent, aleshores sí que hi ha una mala gestió, però jo no puc afirmar que hi haja una mala gestió quan és un episodi que entenem que és puntual.

No té res a vore l'episodi de botulisme del Tancat de la Pipa amb el que estem parlant ara. No te res a vore i jo crec que la setmana passada en les Corts ho vaig aclarir. I, de fet, els informes tècnics el que diuen és el que el més segur és que fora un au que estiguera malalta i que morira en el tancat de la Pipa i produïra el brot de botulisme.

I, quines accions? Ja li vam explicar que segurament en eixa reunió que se faça tècnica d'ací a finals d'any és molt probable que se decidisca fer assecats durant uns quants anys, perquè aixina evitarem poder tindre repeticions d'episodis de botulisme i vostés, ja els dic, perquè crec que els interessa, seran informats de les decisions que prengam, i eixa és la part tècnica que assegura o que fa més… factible que no se reproduïsca cap brot de botulisme, llevat que siga una qüestió accidental.

És a dir, si nosaltres fem eixos assecats durant uns anys, probablement tres anys, això farà que puga haver una neteja de la zona, se condicionarà per tal que no hi haja a dia de hui cap resta que puga reproduir el brot.

I que, en tot cas, si en el futur poguera reproduir-se, no haja sigut perquè no hagem fet estes accions que tècnicament se recomanen, sinó perquè hi haja episodis accidentals, com el que ha passat ara i que no solament ha passat en el tancat de la Pipa, sinó que en altres espais naturals de la Comunitat Valenciana i en Espanya han hagut brots de botulisme i en alguns casos molt més greus que els que hem tingut ací.

I, efectivament, les inversions. Clar, les nostres pròpies i les que han de vindre. Anem a treballar perquè les pròpies les tingam i les de les altres administracions, sobretot les de l'estat, arriben a l'Albufera.

I acabe amb el representant de Vox amb una qüestió que estic d'acord. No se va a treballar en un bon estat de l'Albufera si se fa per imposició en volta de per acord. Estic d'acord. Efectivament, haurem de trobar acord, que, com ha dit el senyor Ciscar, és molt ample. Ell ahí ha introduït un element, també el sector turístic, ¿veritat? , doncs també és un sector que està present en l'Albufera i en el qual també haurem de vore com compaginar que l'Albufera siga un entorn que també se puga disfrutar des d'un àmbit turístic, però que l'àmbit turístic no s'interpose en el bon estat de l'Albufera.

Doncs bé, igual estem parlant de pescadors, que d'agricultors, que de caçadors, que d'ecologistes, que d'administracions, que xiquets i xiquetes, fills de vostés i de molts altres, que estic convençuda que gaudiran per molt de temps de l'Albufera i que cada any serà millor esta Albufera per als nostres xiquets i xiquetes.

El senyor president:

Moltes gràcies, senyora consellera.

No sé si algun grup vol fer… ¿Alguna pregunta más? ¿Algú més demana la paraula? Els tres de l'oposició. En teoria, és una qüestió excepcional per a fer repreguntes molt concretes de tot el que s'està parlant.

Si no tenen inconvenient, donem dos minuts per cada grup per fer estes preguntes concretes, començant pel Grup Ciutadans.

El senyor Del Pozo Querol:

El senyor president:

En qualsevol cas, la consellera ha de contestar del motiu de la compareixença perquè segurament no té la informació exacta, (veus) tota la informació que convindria donar en esta comissió. Aleshores, ho deixe al seu parer.

Té, per temps de dos minuts, la paraula el senyor Aguirre.

El senyor Aguirre Larrauri:

El senyor president:

Per dos minuts té la paraula el senyor Ciscar.

El senyor Ciscar Bolufer:

Gràcies, senyor president.

Jo el que he dit i, si no ho dit, era la meua intenció i, per tant, ho dic ara, és no comptar només, només en l'opinió dels ecologistes.

Jo no (inintel·ligible) … ningú. Simplement que l'opinió dels agricultors pot ser molt, molt, molt valuosa en la gestió. I, a més, sempre dic que els millors ecologistes de la Comunitat Valenciana són els agricultors de la Comunitat Valenciana.

I quan dic condemne als agricultors, doncs, per exemple, en el tema que li vindrà prompte de la crema de la palla de l'arròs procedent dels cultius de l'Albufera, ahí hi ha un problema que caldrà solucionar conjuntament amb ells. Jo sé que ells estan molestos per allò de haver d'eliminar vegetació perquè l'aigua circule, quan ells porten fent una gestió que crec que és bona durant molts anys, que se'ls escolte.

I és cert que l'Albufera està millor que en altres moments i jo ahí sí que m'agradaria dir que això és així des de l'any 2012. I, com jo he sigut conseller del ram, perquè no parega que ho dia, vull citar a Antoni Marzo, exdirector general de Medi Natural i Avaluació Ambiental en l'anterior govern del botànic, que en maig de 2019, en maig de 2019 ell va dir que el llac «acumula su séptimo año de mejora». Perquè el 2019 siga el séptimo año de mejora vol dir-se que ha començat set anys abans, és a dir, en el 2012. I amb açò vull reivindicar el que s'ha fet pels governs anteriors, perquè crec que és de justícia.

I ja per a acabar, a la senyora consellera, ja sé que no és objecte de hui, però per si té informació d'un tema que és molt important, que és el pla rector d'usos i de gestió: ¿quina previsió tindria? Només si té la informació.

Moltes gràcies.

El senyor president:

Moltes gràcies, senyor Ciscar.

Li he permés fer l'al·lusió al company perquè sabia que no tindria després més repercussió, però sí que agraïsc que els portaveus no facen referència a altres companys, perquè si no, podem obrir un debat que crec que no és l'objecte d'esta comissió i d'esta compareixença.

Té la paraula, senyora consellera, per a intentar contestar o per a contestar el que vullga respecte a tot el que s'ha plantejat.

La senyora consellera d'Agricultura, Desenvolupament Rural, Emergència Climàtica i Transició Ecològica:

Amb algunes preguntes que segur que podran vostés registrar per escrit i contestar-los sobre si ha sigut per una qüestió dels temps en els quals se registren les peticions per a les proves esportives o per les condicions en les quals se plantegen eixes proves esportives, que vostés saben de sobra que en molts paratges naturals, etcètera de la Comunitat Valenciana no solament és una qüestió de voluntat o no, sinó que se regix per informes tècnics, informes tècnics dels directors dels parcs, perquè la figura de directora del parc està ocupada, però hem de repassar esta història.

És a dir, antigament en els governs del Partit Popular se feien nomenaments d'eixos càrrecs i en el govern del botànic I se feu una modificació de la llei perquè eixes direccions dels parcs eixiren a concurs entre els funcionaris i se cobriren per lliure concurrència entre els funcionaris en eixos processos d'oposició. I, per tant, eixa és la qüestió. Eixos processos d'oposició han eixit i s'han cobert els que s'han pogut cobrir i els altres, si no s'han cobert, de manera interina estan i s'aniran cobrint quan eixos processos d'oposició tinguen qui se presente i, per tant, concórrega.

Però hem de partir de la història…, per tant, quan el senyor Aguirre dia allò de recuperar, no sé si se referia a recuperar les figures dels antics governs del Partit Popular o, efectivament, anar cobrint eixos processos. Però que sàpiguen vostés que hi ha un canvi substancial entre fer nomenaments o fer concurrència, oposicions, per a els directors dels parcs. I ara mateix hi ha una directora del parc.

El tema de la crema de la palla. Jo crec que el senyor Ciscar sap també que quan dic que el cabal és fonamental també és per a açò, eh? , amb la qual cosa eixos acords amb la confederació i eixes autoritzacions, per fi, de la confederació que puguen garantir major cabal també ajudaran a esta qüestió.

Però jo crec que el senyor Ciscar també sap que estos últims anys en esta qüestió s'ha treballat, i molt, per part de conselleria per a arribar a acords. I que han hagut acords que han sigut importants que s'estan executant, que se fan reunions constants, que, de fet, ahir mateix hagué una reunió de conselleria i per tant… I, a més, hi han mètodes que volem anar introduint per a ajudar als agricultors en esta qüestió. I és una cosa en la qual s'ha pres molt la iniciativa per part de la conselleria perquè no fóra un tema que s'enquistara i un problema recurrent, sinó intentar trobar solucions, lògicament des d'una visió, ja dic, de garantir el bon estat de l'Albufera i vetlar a la vegada perquè siga equilibrat en els interessos dels agricultors i agricultores.

Els entorns naturals del nostre territori, siga quina siga la seua catalogació, siguen parcs naturals o altres, han tingut una deficiència de programació en els seus plans d'usos, que esta conselleria va iniciar i que molts d'ells estan per culminar esta legislatura.

Però vostés saben que hi havia qui no tenia pla de gestió d'usos, qui en tenien obsolets i, per tant, tot eixe treball s'ha hagut de fer des d'una visió completament global. I això s'ha fet des de conselleria amb uns recursos humans bastant escassos per a la magnitud, i en l'Albufera s'està treballant en ell. Perquè precisament l'Albufera és un pla molt més complex que en altres entorns naturals que hi ha en el nostre territori que lògicament la seua gestió és molt més fàcil i els usos dels mateixos no són tan complicats, perquè són A, B i C. Però, en canvi, en l'Albufera precisament, i estem parlant de la quantitat d'usos que té, perquè té vinculació amb molts interessos, eixe pla de gestió equilibrat a més amb els usos, que no són el mateix que en un altre parc natural, com puga ser el Fondo d'Elx o altres, doncs és molt més complex.

Però que esta conselleria que jo herede diguérem del primer botànic al segon botànic ha fet un gran treball tècnic per a avançar sobre qüestions que eren, ja dic, o la falta d'eixos plans o la caducitat lògica perquè havien plans que són de 1997 o per ahí.

Per tant, home, vosté que ha estat en el govern jo crec que podria haver-se interessat més per esta qüestió, en tot cas, i haguera animat als anteriors consellers de medi ambient per haver pogut avançar.

Sobre els abocaments, etcètera, ens ajudarien molt les obres del col·lector oest, que és el que estem exigint també al ministeri. Estem treballant perquè es puguen fer eixes obres perquè, en definitiva, això ajudarà també i molt.

I acabe dient-los, miren, deien que es puga prendre decisions per part de conselleria que inclús no satisfacen totes les parts però que tingam en compte que tenim potestat sancionadora, de control, etcètera, i que a la vegada es vetle perquè n'hi haja un diàleg i un acord. Jo el que crec és que cal treballar, primer, pels acords, i, després, aplicar efectivament el que la llei ens permet, que és el que els he dit, agafar els comandaments de la situació quan la situació o estiga descontrolada o n'hi haja una intenció de vulnerar les normes.

Però, a dia d'avui, jo crec que hem pogut treballar -i aixina continuarem- des dels acords i que en els moments puntuals on n'hi ha hagut algun tipus de situació adversa, o puntual, o etcètera, des de l'acord hem recompost la situació, hem reconduït i hem fet, fins i tot, normes que garantixen el bon estat de la Albufera.

Aixina anem seguir; ara bé, en cap cas és una renúncia que la conselleria, i això ho sap la junta, ho saben vostés, ho sap qualsevol, no és una renúncia que en un moment donat la conselleria exercisca les accions que considere, perquè l'objectiu final és que l'Albufera mantinga el seu equilibri ambiental i puga garantir-se la biodiversitat d'este parc natural.

Gràcies.

El senyor president:

Doncs, moltíssimes gràcies, senyora consellera, per la seua compareixença.

Bé, com que als segons punts n'hi ha dues esmenes, i crec que algun grup ha demanat una miqueta de temps per a negociar a vore si s'arriba a acords, suspenem per deu minuts la comissió exactament i tornem a les 17:25, vinga, dotze minuts.

Gràcies.

(Se suspén la reunió a les 17 hores i 13 minuts)

(Es reprén la reunió a les 17 hores i 38 minuts)

Proposició no de llei sobre la posada en marxa de la infraestructura del transvasament Xúquer-Vinalopó, presentada pel Grup Parlamentari Popular (RE número 861, BOCV número 22)

El senyor president:

Estan tots els portaveus i les portaveus?

Reprenem en la primera PNL que s'havia de debatre. S'ha arribat a un acord de tots els grups, tenim un text transaccional, que vaig a passar a llegir perquè conste en acta. I hem acordat entre tots els grups que es farà un torn de tres minuts per a fixar la posició perquè cada grup diga el que vullga en l'explicació de vot. Gràcies, vicepresidenta. S'intervindrà de menor a major.

Procedisc a la lectura:

«Les Corts instan al Consell a instar al Gobierno de España:

Bien, por tiempo de tres minutos… ¡Ah! es verdad. Passem a votació. Vots a favor? Unanimitat.

Bé, té la paraula el senyor Aguirre, per Vox. (Veus) De menor a major, ah, correcte. (Veus) Molt bé, disculpen.

Té la paraula la senyora Gascó.

La senyora Gascó Verdier:

Gràcies, senyor president.

Sí, agraïm l'acceptació de l'esmena i l'aprovació de l'esmena transaccional perquè, efectivament, el plantejament inicial trobàvem que era incorrecte, ja que en la seua lectura semblava que hi havia, es pretenia eximir del pagament de les infraestructures del transvasament als usuaris, perquè s'ha dut a terme un canvi en el projecte de la presa d'aigua de Cortes a l'assut de la Marquesa. Això, efectivament, no és així, i per això s'ha presentat esta esmena que matisa l'afirmació.

I el que sí que estem tots d'acord és que cal exigir al Govern d'Espanya l'exempció del principi de recuperació de costos respecte a tota la inversió del transvasament Xúquer-Vinalopó, sobre la base del que es preveu fer en l'article 9 de la Directiva marc de l'aigua, i en la nostra llei d'aigües també.

Pel que sabem, la consellera va tractar ja este tema en la ministra, Teresa Ribera, el 27 d'agost en una reunió. I és una de les principals reivindicacions del Consell en matèria d'aigua, crec que a dia d'ara, d'avui, no hi ha hagut encara resposta. Però confiem que la consellera continue fent pressió sobre aquesta qüestió, perquè tots els grups ací presents som molts conscients de la necessitat, efectivament, com ha plantejat inicialment el Partit Popular, que esta qüestió es resolga el més prompte possible perquè té una repercussió en els costos enorme i insostenible per als llauradors del sud de la Comunitat Valenciana, entre d'altres de la comarca de la qual jo provinc, la Marina Baixa també, i sabem que és fonamental aconseguir… Jo crec que este posicionament unànime dels grups parlamentaris que estem ací mostra esta voluntat i esta preocupació per part de tots els representants de la ciutadania. Jo crec que ens podem alegrar de tindre una veu unànime front al ministeri. I crec que al final esta transaccional el que mostra també és esta reclamació al Govern d'Espanya per a resoldre el més aviat possible aquesta qüestió, de la qual depenen, ja no sols els llauradors, sinó que el futur de les comarques del sud de la Comunitat Valenciana. Perquè l'agricultura sabem que és un pilar en l'economia de les comarques que són dependents de l'efectivitat del transvasament. I el preu just per a poder arribar a regar els nostres cultius és una condició essencial perquè puguen ser viables estes explotacions.

Moltes gràcies.

El senyor president:

Gràcies, senyora Gascó.

Té la paraula el senyor Aguirre.

El senyor Aguirre Larrauri:

El senyor president:

La senyora Ferrer Matvieychuc:

Moltes gràcies, senyor president.

Bé, el transvasament Xúquer-Vinalopó és una infraestructura que ha de servir per a revertir la situació de sobreexplotació, del mal estat quantitatiu dels aqüífers, sobretot de l'Alt i Mitjà Vinalopó.

És una infraestructura que es va fer per part del Govern d'Espanya, que té una basa que està trencada des de 2010. En el 2012 se va buidar per vore on estava la rotura i com s'anava a arreglar. En el Pla hidrològic de conca del Xúquer de 2014 ni apareixia eixa obra de reparació. En 2015-2021 sí que apareix. Havien de començar-se les obres en el 2016. Estem quasi arribant a finals de 2019 i encara ni se li veu ni se li espera.

Per això considerem que, a més a més de fer assequible l'aigua del transvasament per a poder fer efectiva eixa substitució dels bombejos d'aigües subterrànies per a usos agraris per part d'aigües del transvasament, implica excloure els costos d'amortització de la infraestructura, del total de costos a repercutir als usuaris, als regants destinataris de les aigües transvasades, per fer efectiva eixa substitució. Això contemplat en la Directiva marc de l'aigua, en l'article 9. Està contemplat en l'article 111 de la llei d'aigües. Està contemplat en l'article 42 del Reglament de planificació hidrològica. Està contemplat en l'article 55 i l'apèndix 13 de la normativa del Pla hidrològic de conca del Xúquer 2015-2021. I la pregunta és: per què el Govern d'Espanya no ho ha fet?

Des de la conselleria, tant en la legislatura anterior com en aquesta legislatura, i concretament l'última reunió que va tindre la consellera amb la ministra de Transició Ecològica el 27 d'agost, li va tornar a traslladar la necessitat de fer viable l'ús de les aigües transvasades, però al mateix també de fer les inversions que pertoca perquè eixe emmagatzematge d'aigua transvasada es puga portar a terme. I a més a més s'ha d'aplicar el Pla de substitució d'extraccions perquè eixes aigües transvasades complisquen els fins mediambientals i de futur per a tota la comarca del Vinalopó.

Per tant, nosaltres en això hem estat d'acord, estem d'acord i estarem d'acord, i celebrem la unanimitat en aquesta iniciativa.

Moltes gràcies.

El senyor president:

Gràcies, senyora Ferrer.

Té la paraula la senyora García Guasp, per tres minuts.

La senyora García Guasp:

El senyor president:

El senyor Ciscar Bolufer:

Moltes gràcies, senyor president.

Yo quiero, en primer lugar, saludar a los representantes de la Junta Central de Usuarios del Vinalopó i l'Alacantí y Consorcio de Aguas de la Marina Baixa, que están aquí porque es un tema que les preocupa enormemente, porque es cuestión de vida o muerte que esto se pueda solucionar, de vida o muerte para muchos cultivos, para muchos agricultores.

El senyor president:

El senyor Pineda Cuenca:

El senyor president:

Proposició no de llei sobre la dignificació del sector cinegètic de la Comunitat Valenciana, presentada pel Grup Parlamentari Popular (RE número 863, BOCV número 22)

El senyor president:

A esta PNL s'ha presentat una esmena dels grups Socialista, Compromís i Unides Podem, la número 6. 010, que ha sigut acceptada pel grup proposant de la PNL.

Per tant, hem acordat que les intervencions siguen d'una… (Veus) Exactament. Farem votació i explicació de vot, de menor a major.

Bé. Estem totes i tots? Passem a votació. Vots a favor? Unanimitat. (Veus i rialles)

Molt bé. Doncs té la paraula, per temps de tres minuts, la senyora Gascó.

La senyora Gascó Verdier:

Moltes gràcies.

No sé si serà la tònica habitual en esta comissió, (veus) però em sembla que comencem bé l'activitat d'esta legislatura amb la unanimitat i, sobretot, la voluntat manifesta pels grups parlamentaris en esta comissió d'arribar a consensos. Consensos importants en l'avanç que afecta a un sector molt important de la població, com són els agricultors i les agricultores, i este que per a nosaltres ha d'enfocar-se sobretot cap al món rural, i una de les moltes formes de treball, però sobretot d'activitats que es poden dur en eixe món rural.

Ens alegrem també que el Partit Popular haja acceptat l'esmena que s'ha proposat des dels tres grups parlamentaris del Botànic, sobretot perquè des del nostre punt de vista, la moció original, presentada pel Partit Popular, mostrava un enfocament oposat al que defensem des del grup parlamentari, el que representa des d'Unides Podem, ja que per a nosaltres la pràctica de la caça i els seus efectes l'entenem com a una activitat lligada al desenvolupament tradicional en les zones rurals i no com un negoci a explotar.

És a dir, en lloc de tractar d'integrar en un tot qualsevol model caça, s'obviaven les implicacions que aquest tipus d'activitat enfocada al turisme d'explotació té sobre la desaparició d'espècies autòctones salvatges pràcticament a tota Espanya i, en concret, ací a la Comunitat Valenciana, sense obviar la implicació, la intoxicació d'aigües i la terra per substàncies com el plom, que pot provocar i que l'agència europea de productes químics, per exemple, ja ha qualificat de risc per a la salut de la població.

En tot cas, per a nosaltres el model destinat a l'explotació turística genera una tensió insuportable per a l'equilibri ecològic, com ha quedat demostrat en diversos estudis, tant europeus com espanyols.

Le soltes i la criança d'espècies per a la diversió d'un grapat de persones generen la invasió d'ecosistemes per part d'aquestes altres espècies invasores introduïdes de forma artificial per a l'explotació turística. I així mateix genera l'efecte de contaminació d'espècies autòctones o l'extensió de depredadors oportunistes en zones de caça menor.

Per a nosaltres…, vull insistir en la necessitat de veure la caça en un context més ample, com és el de l'equilibri dels ecosistemes. Insistim també en… Entenem que és una pràctica tradicional en el medi rural i no volem deslligar-la d'eixa visió del xicotet caçador dels pobles. I no ens veuríem… Per a nosaltres seria impossible el manteniment i el recolzament a iniciatives que donen encara més espai a una activitat industrial, que cada volta s'està industrialitzant més, com és la caça en altres dimensions, diguem-ne.

Moltes gràcies.

El senyor president:

Gràcies, senyora Gascó.

Té la paraula el senyor Aguirre.

El senyor Aguirre Larrauri:

El senyor president:

La senyora Ferrer Matvieychuc:

Moltes gràcies, senyor president.

Bé, l'esmena que finalment… Li agraïxc a la senyora Díaz l'acceptació de l'esmena que presentàrem. Bàsicament és el contingut de la resolució 1. 393, aprovada per esta comissió en maig de l'any passat. És a dir, que era un acord que teníem en la legislatura passada i que continuem tenint i que hem estat desenvolupant en el govern, fent cas del que estàvem dient ací en les Corts.

Per tant, els cinc punts que tenia aquella proposta de resolució són els mateixos que hem pràcticament esmenat perquè enteníem que si hi havia un acord ja no enteníem per què havíem de tornar a debatre i a discutir sobre el que ja n'hi havia un acord, que era una cosa prou òbvia.

Per una altra banda, sí és de veres que en la Llei 13/2004, la Llei de caça, es va modificar a través de la llei d'acompanyament dels pressupostos mitjançant, una altra vegada, una esmena transaccionada per tots els grups parlamentaris, i s'avança en la línia d'anar adaptant aquesta normativa a les necessitats ambientals actuals. Cal dir que s'han pres mesures d'agilització en tot el tema de la tramitació de llicències tant per la via on line -fins a un 90 % de les llicències es poden obtindre a través del mòbil-; també s'està treballant conjuntament amb la federació de caça en un sistema per a tramitar llicències en paquets de vint-i-cinc. Per tant, agilitzar la tramitació, tal com havien demanat. Se continua treballant amb la federació de caça amb el grup de treball sobre normativa. Les ordres que eren abans ordres anuals de veda, mitjançant la modificació que aprovàrem en la llei d'acompanyament als pressupostos de 2019, permet mantindre-la de manera indefinida i anar fent resolucions, amb la qual cosa es reduïx significativament el temps de tramitació de tots els anys de cadascuna de les ordres anuals.

Durant estos anys, i continuarà al llarg d'aquesta legislatura, hi ha hagut una comunicació contínua entre els serveis de la conselleria i entre la mateixa conselleria a través dels diversos espais de participació i també amb reunions ad hoc amb la federació de caça i, per tant, considerem que continuar avançant en este camí per a una gestió cinegètica ambiental i socialment sostenible és positiu, és el camí que cal anar anant i, per tant, hem presentat aquesta esmena en la qual, a més a més també es contempla que s'estudien aspectes que s'estaven plantejant de traçabilitat dels aliments provinents de la caça…

El senyor president:

Moltes gràcies.

La senyora Ferrer Matvieychuc:

…-acabe ja- i també poder fer convocatòries d'ajudes per a millorar els vedats quan siguen superiors a les mínimes exigides.

Res més i moltes gràcies, senyor president,…

El senyor president:

Gràcies…

La senyora Ferrer Matvieychuc:

…i disculpe per l'abús de temps.

El senyor president:

Disculpada però que no siga la norma, en qualsevol cas.

Gràcies.

Per temps de tres minuts té la paraula el senyor Del Pozo.

El senyor Del Pozo Querol:

El senyor president:

La senyora Díaz González:

De hecho, y quería añadir algo que creo que es fundamental, esa labor que hacen medioambiental y que siempre, siempre, no hace falta ponerlo pero, bueno, si lo quieren poner, lo ponemos, siempre es ambiental y socialmente sostenible, siempre, no es de ninguna otra manera, es importante saber que para que los animales estén bien deben de estar bien, es decir, hacer todo lo posible para que estén bien. Y tanto es malo el exceso como el defecto. Y hoy por hoy, en la Comunidad Valenciana, por ese defecto, no están bien los animales. Y eso hay que tenerlo también en cuenta. La superpoblación es muy perjudicial para nuestro ecosistema y para la biodiversidad y para esos animales. Y además de provocar, de poder provocar enfermedades que entre ellos les lleguen y, también, -y acabo ya, presidente- nos lleguen a los humanos, también saben ustedes que se provocan accidentes como el que sufrimos un compañero y yo hace unos años, y como desgraciadamente ha pasado en esta pasada madrugada en que un hombre de cincuenta y cinco años ha perdido la vida porque un jabalí se le cruzó en el camino cuando llevaba una moto.

El senyor president:

El senyor Gil García:

Bona vesprada, senyor president.

Senyories.

En la meua primera intervenció en aquesta cambra i en aquesta, evidentment, comissió, donar-vos les gràcies, donar les gràcies a totes les senyories per haver arribat a un acord. Jo considere que és fonamental treballar, la majoria de vegades, per consens, i bé, hui he tingut la sort que la meua primera assistència a una comissió, doncs les dos PNL s'han aprovat per consens.

Per tant, jo augure en aquesta comissió, i si és per part de la persona que els parla, que farem tot el possible sempre per a aconseguir els consensos necessaris.

Bé, nosaltres, crec que una de les consideracions que vam tindre en compte per a presentar una alternativa era que en l'exposició de motius que presentava el Partit Popular, era una còpia literal d'aquella que es va presentar el dia 29 de maig, paraula per paraula i lletra per lletra.

Per tant, consideràvem que havíem d'afegir alguna cosa més, és a dir…, i per això hem estat dispostos a millorar o addicionar allò que créiem que era convenient.

Sí que vull destacar també una cosa que crec que en este moment ja queda prou palés entre la classe política que som ací. I és que per descomptat que estem tots d'acord, i aixina consta en esta proposició de llei, estem tots d'acord amb totes les modalitats de caça tradicionals que la llei permet. Vull dir, això també assenta unes bases prou sensates per a un futur. És a dir, anem a intentar llevar també, tot en la mesura del possible, discussions i polèmiques que no mos duen a terme. Per tant, en eixe aspecte, també molt satisfet.

Després, també, evidentment, se podrà criticar o no el treball que ha fet la conselleria durant estos quatre últims anys, però sí que és veritat i és una qüestió evident -ja ho ha comentat la senyora Ferrer- que en este moment el tema de les llicències…, s'ha avançat moltíssim en la tramitació de les llicències i, de fet, com ella apuntava, ja pràcticament un 90 % d'eixes llicències se poden tramitar fins i tot a través del mòbil.

I també volia afegir que me semblava també molt encomiable l'enunciat de l'aprofitament d'eixos recursos cinegètics de cara a l'aprofitament per sectors socials però, evidentment, cal, i crec que queda també reflectit, un estudi previ de quina seria la inversió necessària per a dur a terme eixa mesura.

Per tant, en definitiva, jo crec que és un text millorat, consensuat i aprovat per tots i crec que és la millor manera de començar aquesta legislatura.

Moltíssimes gràcies.

El senyor president:

Doncs, moltíssimes gràcies, senyor Gil.

I, bé, com que s'ha acabat l'ordre del dia, doncs, s'alça la sessió.

Moltes gràcies.

(S'alça la reunió a les 18 hores i 24 minuts)

