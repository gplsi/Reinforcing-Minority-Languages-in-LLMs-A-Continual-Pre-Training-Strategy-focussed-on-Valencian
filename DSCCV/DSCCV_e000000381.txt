Comissió d'Educació i Cultura realitzada el dia 28 de febrer de 2022. Comença la reunió a les 10 hores i 41 minuts. Presideix el diputat senyor Jesús Pla Herrero. Reunió número 17.

El senyor president:

Bon dia a totes i a tots.

Anem a començar la comissió de hui.

En primer lloc, el secretari de la comissió passarà a llista per a vore si tenim quòrum.

El senyor secretari:

Gràcies, president. Bon dia.

(El secretari passa llista per tal de comprovar si hi ha quòrum)

Hi ha quòrum, president.

El senyor president:

Moltes gràcies.

A vore si Naiara. Ens escoltes, Naiara?

La senyora Davó Bernabeu:

El senyor president:

Val. Dons ho deixarem aixina.

Proposició no de llei sobre l'homenatge a Marià Benlliure, presentada pel Grup Parlamentari Compromís (RE número 36. 516, BOCV número 172)

El senyor president:

Aniríem, en primer lloc, en la primera de les PNL de la comissió, que és la presa en consideració de la Proposició no de llei sobre l'homenatge a Marià Benlliure, presentada pel Grup Parlamentari Compromís. La defensarà la il·lustre diputada Aitana Mas, que tindrà sis minuts per a la defensa de la PNL. Quan vullga, senyora diputada.

La senyora Mas Mas:

Gràcies, president.

Molt bon dia a totes i a tots. I agraïda perquè m'acolliu en la vostra Comissió de Cultura.

Com a crevillentina és un orgull a més defensar hui a les Corts Valencianes aquesta proposta, una iniciativa que busca rendir homenatge a un gran artista, que tenia una gran vinculació amb el meu poble, amb Crevillent, tot i haver nascut ací, a la ciutat de València.

Aquest any, al 2022, es complixen 75 anys de la mort del nostre artista, i pensem que és una bona ocasió per a continuar donant difusió de la seua obra. Parle evidentment de Mariano Benlliure. De fet, a Crevillent ja tenim previst, quan vam registrar aquesta proposta, fer un programa especial amb activitats pensades en la commemoració a la seua figura i a l'obra d'este artista, el qual rebrà el nom d'Infinites formes de l'ànima, en concret els detalle que en aquest programa s'inclouen activitats diverses, com concursos literaris, d'assaig i d'investigació, com també conferències d'experts, investigadors, que implicaran les reials acadèmies de San Fernando i San Carlos, com també diverses universitats.

També vos convide als ací presents, a totes les persones també que vullguen participar d'aquesta experiència enriquidora, que vinguen a Crevillent a participar en la propera Setmana Santa, declarada d'Interés Turístic Internacional ara fa deu anys i que visiten el museu que rep el nom d'aquest artista i que arreplega una part important de la seua producció. Ho comente breument per aquelles persones que no hagen tingut la sort de poder apropar-se a conéixer l'obra d'aquest artista que tenim la sort que ens deixara a tots els valencians i les valencianes una obra molt extensa, en especial estatuària, tot i tindre importants dedicacions en altres arts, com és la pintura. Amb posterioritat, Benlliure també va ocupar importants càrrecs de responsabilitat en galeries d'arts de diferents ciutats de l'Estat i europees també. A més, va ser director de l'Acadèmia d'Espanya a Roma, director general de Belles Arts i director del Museu d'Art Modern de Madrid, així com membre de diverses acadèmies de Belles Arts a Madrid, València, Saragossa, Màlaga, Milà, París, etcètera.

He intentat resumir molt breument en algunes pinzellades la seua trajectòria, però tampoc tinc la intenció de fer ací una classe d'història de l'art, la veritat. Així que espere que si els he aconseguit despertar interés, doncs se sumen a aquesta proposta i a més vinguen a Crevillent.

D'igual manera, el passat mes de gener la corporació municipal va aprovar per unanimitat declarar a Benlliure fill adoptiu del municipi de Crevillent i també la decisió de la Generalitat Valenciana de l'any 2022 com a Any Benlliure, comptant amb el suport de tots els grups polítics municipals.

Crevillent no entén la seua història i tradició sense Mariano Benlliure. I per això reitere que en el 75 aniversari de la mort se'ns presenta una bona ocasió per rendir un homenatge especial en el qual quede palés el reconeixement i l'estima, que no només els crevillentins i les crevillentines, sinó la totalitat del poble valencià li tenim al nostre artista, i fet pel qual presente aquesta iniciativa.

Moltes gràcies.

El senyor president:

Moltes gràcies.

I ara, comencem pels grups parlamentaris. Em sents Naiara? Em sents? (S'escolten sorolls deguts a la connexió de la videoconferència)

La senyora Davó Bernabeu:

He penjat perquè m'imagine que no se sent. Ara no sé el que esteu dient, pero tampoc m'hi veig. Vaig a començar…

El senyor president:

Tira-li, ahí va!

La senyora Davó Bernabeu:

Gràcies, president.

Vaja, en primer lloc, que des d'Unides Podem anem a donar suport a aquesta proposta perquè tot allò que supose donar a conèixer visibilitzar i posar en valor els nostres artistes valencians són propostes benvingudes.

Marià Benlliure i la resta dels seus germans foren uns grans artistes i pensem que hem de difondre la seua obra a través de les institucions públiques, perquè, quan una terra no posa en valor els seus referents, siguen culturals, científics o històrics, perd una bona part del que és i del que pot arribar a ser. I creiem que la nostra terra, el País Valencià, és una terra d'arts, amb majúscules, que ha vist nàixer a grans escriptors i escriptores, a poetes, a dramaturgs, a cantants, a músics i a directors, a actors i a actrius, a escultors, a pintors, que se'ls ha de nomenar perquè cal reconèixer-los, sobretot perquè malauradament encara molts i moltes no són bastant coneguts i reconeguts per la gran majoria de públic.

Per tant, des de les administracions públiques tenim una tasca a fer envers la difusió i la promoció dels nostres artistes. Que eixa ha sigut l'aposta d'aquest govern i, en particular, de la Conselleria d'Educació i Cultura, que és evident, tant pel que fa a l'increment de les partides destinades a les arts com als projectes i programes, i tot això ho veiem augmentat any rere any en el pressupost en Cultura.

I bé, com deia, donarem suport a aquesta iniciativa perquè tenim clar que als artistes doncs ni se'ls borra ni se'ls veta, perquè un món sense art seria molt trist. I ja vam veure al llarg del confinament com allò que més vam seguir i més vam demanar des de les nostres cases va ser tot allò relacionat amb l'art, des de la música fins a visites virtuals als grans museus, perquè al final doncs són moments durs i l'art ens oferix les possibilitats d'evadir-nos i de relaxar-nos, i en moments feliços doncs sempre està present.

I, per tant, bé, aquelles i aquells que dibuixen, que escriuen, que interpreten, que representen el món i les seues realitats amb les seues pintures, les seues escultures, com feia Marià Benlliure, per a emocionar-nos i, en general, per fer-nos sentir, mereixen el nostre reconeixement en el seu poble i la col·laboració institucional.

Gràcies. I espere que m'hàgeu escoltat. (Veus)

El senyor president:

Moltes gràcies, Naiara Davó.

I ara continuarem amb el grup Vox Comunidad Valenciana, la il·lustre diputada Míriam Turiel. Quan vullga, senyora diputada.

La senyora Turiel Mollá:

El senyor president:

Disculpe. És que estan els tècnics parlant amb ella.

Val, quan vullga.

La senyora Turiel Mollá:

El senyor president:

Moltes gràcies, senyora Turiel.

I ara continuarem amb el grup Ciudadanos. Il·lustre diputada Mercedes Ventura, quan vullga vosté.

La senyora Ventura Campos:

Gràcies, president.

El senyor president:

Moltes gràcies.

Continuarem ara amb el grup parlamentari del Partit Popular. Qui defensarà la…, el senyor Martínez?

El senyor Martínez Fuentes:

Moltes gràcies, president.

Molt breument, perquè crec que en les intervencions que s'han dit, s'han fet ja, s'ha dit quasi tot sobre Marià Benlliure. No utilitzaré els tres minuts, però sí manifestaré el nostre sentit de vot, que lògicament va a ser favorable per a que la Generalitat Valenciana s'unixca a esta commemoració d'este escultor ‒escultor, pintor‒, però bé, escultor bàsicament, majoritàriament, valencià, espanyol i…, però, sobretot, internacional perquè n'hi han obres arreu del món.

Estem a favor, per descomptat, i ens unim a esta celebració que es promou des de l'Ajuntament de Crevillent i on es troba, com bé ha referit la senyora Mas, una gran part d'eixa obra religiosa. Estem a favor que mos unim com a Generalitat Valenciana a este…, als actes que hi ha organitzats i que de forma unànime se van aprovar també ja a l'Ajuntament de Crevillent. Sabem també i som conscients que des de la Diputació d'Alacant crec que també van a unir-se a esta commemoració; no pot ser d'una altra manera. I és just, com dia, és just este reconeixement que es farà d'un artista valencià universal. Un escultor que, com dia, té la seua obra per tot el món i, per tant, la Generalitat…, i estem a favor i reitere el nostre vot favorable per a unir-mos a esta commemoració.

Moltes gràcies.

El senyor president:

Moltes gràcies, senyor Martínez.

I ara acabaríem la ronda d'intervencions amb el Grup Parlamentari Socialista. Intervindrà la il·lustre diputada… Quan vullgues.

La senyora Castelló Cervera:

Sí. Moltes gràcies, president.

Senyories, el grup Socialista, evidentment, també votarem a favor d'esta proposta. I parlar de Marià Benlliure per a persones, en el meu cas, que no som especialistes d'art, doncs resulta un poc complicat, no?

Però tampoc vullc caure en les generalitats, no? , que tots segurament hem trobat en els milers i milers d'entrades que trobem a internet per informar-nos sobre este personatge, per este valencià reconegut internacionalment, no?

Jo crec que en estos dies que he llegit i m'he enterat de moltíssimes coses que no sabia d'este artiste tan internacional, doncs m'agradaria ressaltar dos coses importants. Una, que la primera idea és que va alliberar l'escultura dels aspectes idealistes del romanticisme i va dotar la seua obra d'un sentit més realista, més narratiu i minuciós. I esta minuciositat el va portar al màxim detall en les seues obres, preocupant-se per captar el moviment i la dinàmica de la vida. Va aconseguir renovar el concepte d'un monument públic pensat ja més en particular, amb la gent que passejava, que podia gaudir de la seua obra i reconéixer els valors i els missatges que també tenien la seua obra.

I la segona idea que m'agradaria destacar…, he pensat ‒vos ho reconec‒ portar una esmena a la proposició, però volia respectar-la tal com estava i, a més, venint de Compromís i de Crevillent, però crec que devem pensar també que este autor és l'escultor que més obres té a la ciutat de Madrid. Madrid és pràcticament un museu obert de Benlliure, on hi han quatre obres al Retiro; n'hi han moltíssimes obres per tota la ciutat i, no obstant, la ciutat de Madrid ni tan sols té un bust o una escultura de Mariano Benlliure. Ell ha donat molt a la ciutat i sols té una, una làpida de ceràmica en una tàpia d'una plaça de bous que li dedicaren els aficionats als bous.

Per tant, considere que és molt poc record i un pagament molt fluixet de Madrid, a un autor que ha donat tantes obres tan sublims i tan importants. I estaria bé, a la millor, plantejar-mos en un futur que reclamem que també tinga la seua escultura a la ciutat.

Té una llarga llista de reconeixements oficials i acadèmics per tota la seua trajectòria, però crec que el més important que podem donar-li els valencians i valencianes és conéixer més la seua obra i donar-li difusió i, per damunt de tot, que enguany acudim tots a Crevillent.

Així que moltes gràcies.

El senyor president:

Moltes gràcies, senyora Castelló.

I, bé, coneguts els posicionaments de tots els grups parlamentaris, doncs, quedaria que votàrem la proposició no de llei.

Per tant, vots a favor d'aprovar esta proposició no de llei? S'aprova per unanimitat.

Moltes gràcies. (Remors i rialles)

La senyora Davó Bernabeu:

President? (So per interferència d'un mòbil) No, simplement és que quan poseu el telèfon perquè vos puga sentir, hi ha algunes diputades i diputats que no els escolte bé, sobretot els que estan més lluny. Per si hi havia possibilitat de poder apropar-lo. La primera fila la solc escoltar, però la segona ja no tant.

El senyor president:

Perdona, apropar-lo ací al… Ah! , al de cada diputat. D'acord. Doncs, mos passem el mòbil, no?

La senyora Davó Bernabeu:

El senyor president:

Espera, espera. No sé com anem a fer açò. (Remors) Un momentet. (Pausa) Sí, clar, que ho he escoltat. (Remors)

Proposició no de llei sobre el programa «Bo esportiu» com a ajuda al sector dels centres esportius i gimnasos, presentada pel Grup Parlamentari Popular (RE número 36. 672, BOCV número 172)

El senyor president:

Continuem amb el segon punt de l'ordre del dia, que és la presa en consideració de la Proposició no de llei sobre el programa «Bo esportiu», com ajuda al sector dels centres esportius i gimnasos, presentada pel Grup Parlamentari Popular.

Hauran vist vostés en la bústia d'incidències que hi ha una autoesmena del Grup Parlamentari Popular, que ara ens explicarà i ens comentarà el senyor Martínez, que tindrà sis minuts per a explicar-nos la seua PNL.

Quan vullga, senyor Martínez.

El senyor Martínez Fuentes:

Molt bé. Moltes gràcies, president.

El senyor president:

Moltes gràcies, senyor Martínez.

I ara aniríem amb les intervencions dels grups parlamentaris i començaríem amb el grup d'Unides Podem. Em sents, Naiara? (Pausa) Gràcies. Naiara, em sents? Sí?

La senyora Davó Bernabeu:

El senyor president:

Val. Quan vullgues, tens tres minuts.

La senyora Davó Bernabeu:

Gràcies, president. (S'escolten sorolls deguts a la connexió de la videoconferència) A vore ara? Sí.

Estava intentant deixar sense veu el meu telèfon però veig que no funciona. Ho farem aixina.

Bé, pel que respecta a la PNL, el que cita el senyor Martínez és la creació d'un bo esportiu amb l'objectiu de tornar a fidelitzar les persones que utilitzaven les instal·lacions i que per por al contagi van deixar d'assistir-hi. I vostés demanen plasmar-ho de la següent forma: crear un bo per als socis amb modalitat anual o que s'adscriguen al pla, o siga, bàsicament tots els socis, i pagar el 50 %, fins 200 euros, i fan un càlcul inicial de 10 milions que, bé, que ara passen a 5 milions.

Jo crec que l'objectiu d'ajudar el sector esportiu, que ho ha passat molt malament al llarg de la pandèmia, és cert, i fomentar a la vegada l'activitat esportiva, ho compartim i que, per això, aquest govern ha aprovat molts paquets diferents d'ajudes als quals s'han pogut acollir també gimnasos i centres esportius, a la vegada que s'està incrementant la promoció de l'esport entre totes les edats i, sobretot, entre els més joves.

Ara bé, nosaltres pensem que sempre que l'administració presenta ajudes, subvencions, programes, s'ha de fer d'una forma molt acurada i molt treballada, tenint en compte la vessant econòmica, no obstant els estudis que ens diguen quina seria la quantitat real per a l'objectiu que volem, com també els criteris de repartiment. I, en el cas de les subvencions, bé, doncs, la seua fiscalització.

I parlant d'aquesta proposta que vostés fan, doncs, ens fa sorgir alguns dubtes, no? , respecte a la quantitat de la subvenció; per què aquesta i no una altra. De fet, vostés mateixos han fet una autoesmena per reduir-la res més que al 50 %. Igual que respecte a la fiscalització no hi ha cap tipus de proposta tampoc i són molts diners públics per no saber-ne l'ús, l'ús real i, al final, respecte als criteris de repartiment tenim els mateixos dubtes, no? Al ser beneficiari tothom que faça ús d'un gimnàs entrem en desenes de situacions diferents tant de necessitat de fer pràctica esportiva com de situació econòmica de l'usuari.

Per tant, jo crec que compartim que el foment de la pràctica esportiva ha de ser una prioritat i més sent conscients (so d'un mòbil) de la relació inseparable que té amb la salut i que per això hem incorporat aquest any allò que tant de temps fa que reclamen els professionals de la salut, que és eixa recepta esportiva, que sí que és un programa que està estudiat i que està basat en uns criteris concrets, en aquest cas de salut i que es fa en col·laboració entre l'administració i els professionals i que, a més, no suposa el 50 % del cost per al pacient sinó que neix totalment de forma gratuïta, que a més estem veient en les compareixences de la llei de les professions de l'esport, com els diferents professionals de la salut no han parlat de la seua necessitat i, per tant, bé, creiem que eixe és el camí, no? , de la col·laboració entre l'administració pública i els sectors esportius, que és el que ja estem fent, que es tracta, doncs, de recepta esportiva, de regulació de les professions perquè hi haja major seguretat i garanties per als usuaris i de (inintel·ligible) … unes, en aquest cas concret i que no ens deixen tant de marge obert.

Moltes gràcies.

El senyor president:

Moltes gràcies, senyora Davó.

I ara tindrem, per tres minuts, el senyor Martínez. Si encén la senyora Davó… Sí? Va. Perfecte.

El senyor Martínez Fuentes:

Molt bé. Gràcies, president.

Bé, m'alegre que compartim…, que compartim, com a mínim, l'esperit de la proposta. El que no m'alegra és que vosté no la recolze, senyora Davó.

Mire, el fet de portar esta proposta és com a conseqüència del diàleg, de conéixer la realitat de la societat civil, en este cas, dels empresaris i de les gents que estan gestionant els centres esportius i els gimnasos.

Com dia, vosté parlava de la quantitat. Mire, la quantitat que vam ficar en un principi era una quantitat que estava, també parlada en els càlculs que havíem fet des del sector. Per això no és una xifra que nosaltres pintem, sinó que és una xifra que se fa basant-nos en eixe diàleg, com li dia.

Fa un temps, també vam continuar tenint…, en eixe diàleg que tenim permanent, mos comentaven, i per això jo he dit en la meua intervenció que és cert que hi ha hagut un increment en les inscripcions de tornada, però no la suficient, i s'estimava que encara s'havia d'estimular. Haguera sigut molt més fàcil per a mi no modificar eixa quantia, però he volgut intentar acoblar-la al que realment està ocorrent en estos moments. Per això és eixa modificació.

El mateix Juan Carlos Gómez Pantoja, quan replegava el Premi al Mèrit Esportiu de la ciutat de València, fa a penes tres, quatre mesos, bé, feia esta mateixa demanda de forma pública. I el problema de tot açò és que ha ocorregut una qüestió que és, bé, poc, poc agradable i poc saludable per al sector esportiu. I és que durant esta època s'han ficat tota una sèrie de plataformes tecnològiques en marxa, unes plataformes tecnològiques que moltes vegades són promogudes per multinacionals, que estan fent una competència als mateixos gimnasos i que no garantixen, doncs, el que poden donar professionals de l'activitat física, com és, per exemple, fer activitat física però intentant també evitar lesions, cosa que no…, i per un altre costat, a més, que estes plataformes tecnològiques no estan instal·lades en la Comunitat Valenciana i, per tant, tampoc tributen en la Comunitat Valenciana però estan fent eixa competència.

Per tant, com deia, el que estem fent és intentar donar, fer campanyes que estimulen eixa tornada, perquè és bo per a la salut dels valencians. N'hi havia una dada, jo, llegint estos dies, se parlava que el sedentarisme provoca a l'any en Espanya 50. 000 morts; n'hi han moltes menys morts que se donen en…, que se donen per tràfic i se fan moltíssimes més campanyes. Per tant, jo entenc que esta és una bona campanya per a estimular salut i per a evitar, intentar evitar eixes morts que se produïxen, com dic, com a conseqüència del sedentarisme.

El senyor president:

Moltes gràcies, senyor Martínez.

I, ara, la senyora Davó tindrà tres minuts per a replicar la intervenció del senyor Martínez.

Naiara, quan vullgues. Naiara, em sents? Sí? Doncs, quan vullgues, tens tres minuts per a la rèplica.

La senyora Davó Bernabeu:

Gràcies, president.

Senyor Martínez, sí, compartim l'esperit de la proposta i, és més, crec que l'altre dia ho vam veure a la comissió de la llei de les professions com, bé, moltes de les inquietuds, dels dubtes, de les preguntes que els féiem als compareixents anaven en el mateix sentit i que allò que ens transmetien ells també ho feien.

Però en aquesta proposta en concret, nosaltres tenim cert dubtes i, aixina els he exposat, respecte a la seua plasmació real, no? , començant pel tema econòmic de la partida que hem vist que l'han reduït vostés en un 50 %, que ens pareix una diferència molt gran entre la seua primera proposta i la segona i, per tant, pensem que caldrien, bé, més estudis, si volguérem fer aquest tipus de proposta que, a més, és molt àmplia, perquè com deia, també genera dubtes respecte als criteris, perquè és evident que quan atorguem una ajuda, els beneficiaris han de complir certs requisits i que no poden ser simplement, en aquest cas, ser usuaris d'un gimnàs, a més, sabent que en el cas concret de la pràctica esportiva en centres esportius o en gimnasos, moltes vegades és irregular o inestable al llarg dels mesos.

Per tant, com deia, des del nostre grup parlamentari no donarem suport a aquesta proposta perquè pensem que el camí per fer el foment de l'activitat esportiva, és el que estem duent en marxa, no? , des d'edats primerenques fent el foment del multiesport, amb la regulació d'eixes professions esportives, que seria interessant veure com podríem expandir-ho també a tot allò que suposen les plataformes digitals per, bé, per les conseqüències negatives del que vosté acaba d'exposar.

I amb allò que ve relacionat amb el tema de la salut, a més de la regulació de les professions, també amb eixe nou programa que s'engega de forma genèrica aquest any, de la recepta esportiva i que, per tant, ve en la prosperitat i la salut dels usuaris, a la vegada que continuar, bé, tenint les ajudes a les quals també s'han pogut acollir els diferents centres esportius i gimnasos. Aixina que, tot i compartir la necessitat del foment i de la potenciació de l'esport per a la nostra terra i l'ajuda, tant als centres com als usuaris, pensem que hi han altres formes de fer-ho.

Moltes gràcies.

El senyor president:

Moltes gràcies, senyora Davó.

I ara continuaríem amb el posicionament dels grups parlamentaris, amb el grup Vox Comunidad Valenciana. Té la paraula la senyora Turiel per tres minuts.

La senyora Turiel Mollá:

El senyor president:

Moltes gràcies, senyora Turiel.

I ara continuarem amb el posicionament del Grup Parlamentari Ciudadanos. Té la paraula, per tres minuts, la il·lustre diputada Rosa Menor. Quan vullga.

La senyora Menor Lucas:

El senyor president:

Moltes gràcies, senyora Menor.

I ara continuem amb el Grup Parlamentari Compromís. La senyora Torres tindrà tres minuts també per a posicionar-se.

La senyora Torres Garcia:

Gràcies, president.

Bé, senyor Martínez, jo crec que primer que res cal posar en context la seua iniciativa, i em remunte a la data de registre de la seua proposta, que és el 24 d'abril de 2021.

En aquell moment s'acabaven d'aprovar una sèrie de mesures, com era que en casa es podien reunir dos grups de convivents, que en l'àmbit públic es permetia a l'aire lliure la reunió encara només de sis persones, que als bars en les taules podien estar sis persones, que es podia practicar esport a l'aire lliure en grup, però només de sis persones. Es van flexibilitzar les visites als majors residents, però continuava la limitació de l'entrada i l'eixida del territori valencià i continuava la limitació de la circulació entre les deu de la nit i les sis de la matinada.

Sí que es podien fer desplaçaments d'esportistes federats, precisament per a practicar activitats esportives federades de competicions oficials. I encara estàvem un poquet lluny d'arribar al 9 de maig, en què va decaure ja l'estat d'alarma.

Ho dic perquè vosté diu en l'exposició de motius: «Hoy en día, como consecuencia de la prohibición de las autoridades al uso de esas instalaciones, más de la mitad de los socios y usuarios de los centros deportivos han dejado de asistir». Però eixes eren les circumstàncies reals que hi havia en aquell moment.

I, després, diu vosté… Vull dir, remarque açò, senyor Martínez, perquè crec que és important posar de relleu que la prohibició de les autoritats de l'ús de les instal·lacions esportives no era un caprici qualsevol, sinó que estava emmarcada en eixe estat d'alarma i en una situació pandèmica que encara era molt delicada perquè la vacunació no havia arribat als nivells en què, per exemple, estem ara.

Després diu vosté: «Si la administración ha implantado las restricciones también ha de ser la administración la que apoye y dé soluciones al sector». I, per eixe motiu, en els pressupostos de 2022, tal com ja li ha indicat la diputada Naiara Davó, es va crear una línia d'ajudes anomenada precisament «recepta esportiva», dotada amb 500. 000 euros.

Com vosté sap, perquè estic segura que ho sap, està dirigida als ajuntaments amb la finalitat de finançar les seues instal·lacions esportives, tant les públiques com les privades, per a la realització d'esport, com a mesura de foment de la salut, en els casos en què es recomane des dels centres d'atenció primària.

I acabe ara i després continuaré, perquè estic segura que vosté em farà la rèplica, citant-lo a vosté mateix quan ha dit que «una de las mejores medicinas es estar en forma». I això és, precisament, el que recull la recepta esportiva.

Gràcies president.

El senyor president:

Moltes gràcies, senyora Torres.

I, ara, per tres minuts, també el senyor Martínez podrà continuar amb el debat.

El senyor Martínez Fuentes:

Gràcies, president.

Efectivament, vosté dia que no va ser un capritx tancar. Lògicament, en aquell moment no va ser…, era necessari, això està clar. Ahí no anem a entrar en cap tipus de discussió. Estava clar que n'hi havien restriccions. Està també clar que van fer un gran esforç tots els empresaris i les persones responsables de les instal·lacions esportives en la limitació d'aforaments, en implementar més neteja i més desinfeccions… Totes eixes limitacions. Però això va provocar que no hi haguera…, que hi haguera molta gent que no…, que abandonara i que hui en dia no han tornat. Per això dia que en abril del 2021, que és quan nosaltres presentem, està una situació i hui en dia afortunadament ha millorat, però no tot el que hauria de millorar.

Respecte al que vosté diu la recepta esportiva, doncs sí, ja fa uns anys que està la recepta esportiva. Només s'ha aplicat en huit, deu municipis de tota la comunitat. O siga, és nou que enguany s'hagen ficat 500. 000 euros, però la recepta esportiva ja fa uns anys que va en marxa. Que me pareix bé, que és una cosa que també ajuda a millorar la salut i ajuda a l'activitat física. Per descomptat, ahí estem d'acord, val.

Però pense que esta proposta que portem nosaltres, no estem dient res desgavellat; vull dir, per un costat, jo parlava dels bons que s'han implementat en altres sectors com era «el éxito del Bono viaje que genera una lista de espera de 60. 000 turistas». Ho dic perquè, clar, quan des de la Generalitat també se parlava abans de quin era el càlcul que s'havia fet, jo dia, el càlcul que s'ha fet ha segut de la mà del sector.

Però la Generalitat, quan ha de fer els seus càlculs, diu, «el éxito del Bono viaje genera una lista de espera de 60. 000 turistas». Només se'n van beneficiar 25. 000. M'imagine que després s'ha fet algun tipus de modificació, ampliació de partides o de línies pressupostàries, conforme se fa en un ajuntament o se fa en una altra administració, que és el que diem. Si esta partida o esta línia pressupostària, que diem nosaltres, no és suficient, se pot ampliar. Eixa, per un costat.

I, després, també creem que no estem dient res extraordinari perquè n'hi han…, bé, doncs, administracions, per exemple en Castella i Lleó, diu: «Las empresas deportivas de Castilla y León dispondrán de una subvención de la junta para tener liquidez y mantener empleo». Vull dir, n'hi han línies d'eixe estil.

Però no vaig a anar-me'n ni a Castella i Lleó. Vaig a anar-me'n ací a València, València ciutat. València ciutat, diu: «Los polideportivos recibirán un millón de euros por el cierre forzoso en pandemia». Vull dir, en definitiva és una ajuda que s'està donant des de l'administració a instal·lacions esportives. Vull dir, el que estem dient nosaltres és una altra línia que se pot implementar, que va directament a l'usuari i que el que fa és, a l'usuari, li baixa un poc el que és…, un 50 %, el que és la seua inscripció al centre esportiu, i, per un altre costat, està ajudant al funcionament, millora i que puguen ser viables estos gimnasos que han patit tant i tant. Fins a quan? Doncs, vorem fins a quan ha de ser, però creem que és una bona línia i per això l'hem portat i la defensem.

El senyor president:

Moltes gràcies, senyor Martínez.

I, ara, per tres minuts també, la senyora Torres té torn de rèplica. Quan vullga.

La senyora Torres Garcia:

Espere, president, que em porte el telèfon. Açò és un poc complicat hui.

Bé, doncs, mire, senyor Martínez, precisament al fil del que acaba de dir vosté, nosaltres considerem que la seua proposta té un objecte finalista, que és la subvenció de centres esportius. És una proposta legítima ‒això per descomptat, eh? , vaja això per davant‒, però presenta, des del nostre punt de vista, l'objecció d'un control un poc difícil de dur a terme respecte de l'assistència o no dels usuaris al servei subvencionat. I, clar, això podria provocar un resultat un poc indesitjat d'una acció que té un determinat cost econòmic, però del qual no se sap ben bé quin pot ser el seu…, o no se sabrà el seu impacte social.

A mi el que m'ha cridat un poc l'atenció és que no ha citat vosté cap estudi o, si no vol cap estudi, algunes dades econòmiques que fonamentaren, per exemple, en primera instància, 10 milions i, en segona instància, 5 milions d'euros. Vull dir que no ens ha oferit una mínima garantia perquè eixe import…, que justifique que eixe import seria suficient per a subvencionar el 50 % d'eixos serveis.

Jo repetisc que si el que pretenia en el moment de presentar la PNL era ajudar econòmicament els gimnasos per la situació en què es trobaven fa un any i alguns d'ells encara deuen arrossegar problemes greus, cosa que, li repetisc, em sembla legítima i plausible, jo crec que no és a esta conselleria a la qual hauria d'haver adreçat vosté la seua iniciativa i per això nosaltres votarem en contra de la seua proposta, senyor Martínez.

Gràcies, president.

El senyor president:

Moltes gràcies, senyora Torres.

I, ara, per acabar amb el torn de les intervencions, continuarem amb el Grup Parlamentari Socialista, l'il·lustre diputat José Chulvi. Quan vullga vosté.

El senyor Chulvi Español:

Moltes gràcies, president.

Bon dia, senyor…, bé, bon dia a tots els companys i companyes de la comissió i, al senyor Martínez, que ha sigut el que ha portat ací esta proposta.

Bé, moltes voltes, quan un veu una proposta d'este tipus aïlladament, doncs, clar, ací tot el món, doncs, podria dir, «doncs, clar que sí, això i molt més, tot el que faça falta». Però trobe que hem d'abordar este tipus de qüestions amb claredat i amb serietat. Per què? Doncs, perquè el fet de dotar d'un bo d'este tipus l'activitat esportiva ‒ho acaba de comentar ara mateixa i era un dels arguments que jo volia plantejar ací‒ és que té un difícil control respecte al bo Comerç o al bo Viatge, perquè ahí sí que és una qüestió molt clara d'un ha comprat una cosa, hi ha un tiquet, hi ha una factura o ha anat un cap de setmana a determinat lloc, determinat hotel… És molt senzill, no? El fet de subvencionar una activitat que, després, qui ha de fer eixe control? I si eixe usuari beneficiari no acaba anant o va el primer mes, que a voltes passa, els que sou de l'esport sabeu molt bé que la gent fa arrancada de cavall i parada de burro… Doncs, com actuem?

Jo trobe que queda tot molt en l'aire, no? I jo trobe que el que s'està fent des de la conselleria i des del govern del Botànic és una cosa que pense que és més interessant, no? Que és tindre una estratègia global que va primer que res en la qüestió més important i es veu reflectida en el pressupost. El pressupost anual de la partida específica d'esports, ha anat incrementant-se. De fet, enguany ha sigut un 2,55 % respecte a l'anterior, 36 milions d'euros, no? , en diferents mesures que estan relacionades en el foment de la pràctica esportiva. Una pràctica esportiva que entenem com una eina de cohesió social i de promoció d'hàbits saludables. També és cert que ara s'incorporaran 5,5 milions d'euros més dins del pla de recuperació, transformació i resiliència.

El que queda clar és que totes les línies que n'hi ha, totes, totes, s'han incrementat, totes. I jo trobe que eixa és la millor estratègia que podem tindre. També s'ha comentat ja ací el fet que el programa de recepta esportiva, per fi també tinga ja una partida, una dotació pressupostària que ajude a poder implementar-la, no? , que eixos diners, acompanyats del treball que estem fent en el projecte de llei de regulació de les professions esportives, trobe que pot ajudar.

Eixa conscienciació en la necessitat de foment de la pràctica esportiva fa que més gent faja esport. Per tant, que més gimnasos, més centres esportius tinguen usuaris. I jo trobe que eixa és la gran tasca que tenim per davant, no? , la conscienciació i el foment, no? , i la informació perquè la gent cada vegada vullga fer…, cada vegada hi haja més gent que vullga fer esport i que li pugam oferir una bona oferta, no?

I per acabar dir que…, simplement dir que el govern del Botànic ha estat ahí en els moments més durs perquè en tots els programes que hi ha hagut, les entitats, les instal·lacions esportives i activitats dels clubs i tal, han tingut, s'han pogut acollir també al gran paquet d'ajudes que hi ha hagut en determinats moments.

Després, si de cas, en la rèplica, ja comentaré alguna cosa més. Gràcies.

El senyor president:

Moltes gràcies, senyor Chulvi.

I, ara, per tres minuts també, el senyor Martínez. Quan vullga, senyor Martínez.

El senyor Martínez Fuentes:

Esperem el telèfon. Estem en la mig technology. (Rient)

El senyor president:

Ahí va. Quan vullga vosté.

El senyor Martínez Fuentes:

Gràcies, president.

Mire, senyor Chulvi, parlaven…, dos intervencions han parlat del control. Entenc que el que fem nosaltres ací, en una comissió, és una proposta política en una línia d'una proposta política. Vosté sap que totes estes propostes polítiques i, quan parlem de diners, de vegades no, sempre després hi ha, s'ha de portar a la conselleria determinada on se marcaran i se crearan unes bases que marcaran tots eixos criteris de com se donen, com es controlen, inclús quan qui s'ha inscrit després se li pot retirar o no se li pot donar, en funció d'eixa assistència que podria ser un dels criteris, val? Però això serien eixes bases que s'haurien de concretar. Per tant, entenem que és una proposta, com dia, política per a dur-la endavant.

També dir que la recepta esportiva fa uns anys estava en sanitat i ara està en esports. Vull dir, ho dic perquè, clar, també seria, és que esta proposta no s'hauria de dur ací, a la millor a una altra conselleria. Precisament la recepta esportiva de sanitat s'ha passat ací.

I, mire, jo sí que volia recordar-li, perquè, com dia, estem parlant d'uns incentius econòmics, jo estic parlant lògicament d'incentius econòmics, que els beneficiaris són els usuaris, però que repercutixen en l'empresa.

I, mire, jo vaig a llegir-li un document, que és el document d'Alcem-nos, que va eixir, i era per a eixir de la crisi per part del Botànic. I precisament el punt 181 dia: «Crear bonos deportivos. Al objeto de priorizar la recuperación de la práctica por parte de la ciudadanía de la actividad física y el deporte, la creación de bonos deportivos para la práctica de la actividad física, tanto en instalaciones municipales como privadas». Alcem-nos, una proposta del Botànic. Jo pensava, senyor Chulvi, que anaven a recolzar-ho, de veritat.

Però és que me'n puc anar també a la seua PNL, que va presentar el Partit Socialista quan va parlar de la activitat física com a activitat essencial, que van votar per unanimitat. I, clar, una cosa és el que aprovem i el que estem tots d'acord, però després cal ficar-la en marxa. I hi ha moltes mesures. Esta podia ser una.

I mire, vosté dia en la seua exposició de motius, d'eixa PNL sobre l'activitat física essencial, dia: «Desde el grupo Socialista creemos que ahora es el momento de crear una economía impulsada por el bienestar, que facilite a las personas de todas las comunidades y naciones optimizar la salud y bienestar y disfrutar de una mejor calidad de vida después de la pandemia -perfecte-. Para ello será necesario incentivar económicamente estas actividades». I dia ja en el que és la resolució, dia, en el punt c dia: «Facilitar ayudas e incentivos económicos a aquellas entidades públicas, privadas y profesionales que, ante determinados niveles de alerta, hayan visto reducida su actividad para que puedan seguir prestando sus servicios en condiciones de seguridad». És a dir, esta s'alinea perfectament, la proposta que hem presentat des del Partit Popular, en tot el que vostés estan dient, tant en Alcem-nos com en la proposta que vosté va presentar ací. Per tant, entenc i entenia que era una proposta molt calibrada, que estava d'acord amb el que demana el sector. Com dic, podia no haver canviat la proposta econòmica des de l'any passat, però sí que és veritat que, parlant amb el sector i vist que ha hagut un increment d'usuaris, se podia reduir un tant per a poder acoblar-ho a la realitat existent.

Per tant -i amb açò ja acabe, president-, lamente que no la recolzen sent una proposta que beneficia a empresaris, a usuaris, en definitiva a la població en general valenciana, i que creiem que estava molt ajustada i que podia beneficiar a moltíssima població de la Comunitat Valenciana.

El senyor president:

Moltes gràcies, senyor Martínez.

I ara, per tres minuts, per acabar este debat, el senyor Chulvi. Quan vosté vullga.

El senyor Chulvi Español:

Gràcies, president.

Bé, senyor Martínez, anem a vore, aquí n'hi ha unes qüestions que, clar, que vosté llig. Una volta quan es presentà una PNL exactament igual que esta, es presentà en un context, i el context en què es va presentar, en aquell moment, era la necessitat de declarar l'activitat física com a activitat essencial i que hi haguera incentius i ajudes econòmiques per al desenvolupament d'eixes activitats físiques. I es va fer. Jo en la meua intervenció d'abans ja li ho he dit, si és que s'ha fet, s'ha fet. Clar que s'incentiva a l'activitat física, clar que s'incentiva. Clar que s'han destinat ajudes al sector perquè poguera eixir d'eixe moment de dificultat que estava passant. O siga, dins de les ajudes de parèntesi els sectors esportius estaven inclosos. Dins d'ajudes que anaven per al tema d'autònoms sense treballadors o per cada treballador que tenien, és a dir, totes les empreses de gestió esportiva estaven com altres, han tingut accés a eixes ajudes que reclamaven en un moment de verdadera dificultat, en un moment que estaven tancades les instal·lacions i, lògicament, eixa activitat econòmica, eixa activitat econòmica, com una altra, havia de tindre accés a les ajudes. Per això era important que es declarara activitat essencial també, perquè poguera tindre més accés, i de fet es va fer.

Per això li he dit que al final, quan es parla d'incentivar, d'ajudar, d'aportar al desenvolupament de l'activitat esportiva, és que el document on es reflectix millor és en el pressupost. I en el pressupost per a 2022 l'increment ja li he dit quin és. Per tant, el govern del Botànic clar que està apostant per a incentivar eixa activitat física i esportiva, clar que està fent-ho, i està fent-ho des d'on toca fer-ho, que és des del pressupost de la Generalitat valenciana, des d'ahí és d'on s'ha de fer, i està quedant reflectit. També jo li he dit, ja li ho he dit, és que és un poc repetir-me un poc en els arguments, perquè efectivament en el Pla de recuperació i resiliència també es destinaran 5,5 milions d'euros a eixes qüestions.

I jo trobe que sí, que haurem de continuar treballant per a determinar clarament en quin punt es pot ajudar, en quin punt es pot incidir directament en eixe tipus d'ajudes.

I sí que m'agradaria dir-li, vosté ha fet un apunt també respecte a l'Ajuntament de València i segur que tenim molts exemples de moltíssims ajuntaments al llarg de tota la Comunitat Valenciana que han apostat, clar, dins del seu àmbit de responsabilitat, perquè molts ajuntaments, jo en conec a molts, però li puc dir que lògicament hem tingut clar que havíem, dins del nostre àmbit de competència, també determinar accions que ajudaren al foment de l'activitat física esportiva, pel que respecta a les pròpies instal·lacions municipals, pel que respecta també a complementar eixes ajudes a les que a la millor no podien accedir determinades empreses esportives, perquè ja saben els problemes que hem tingut en els CNAE i en les coses estes, doncs anar complementant-ho un poc i que tot el món poguera accedir, inclús els clubs esportius, que fan una tasca important i que també tinguérem accés.

Jo trobe que caminem en la línia eixa, en la línia d'incentivar l'activitat física i l'esport, no únicament en el tema de, lògicament que ha de ser, en el tema que es veja reflectit en partides econòmiques, sinó també en la necessitat d'informar, de conscienciar i sobretot de fomentar eixe hàbit de realització d'esports.

I disculpe, president, perquè m'he passat. Gràcies, senyor Martínez.

El senyor president:

Moltes gràcies, senyor Chulvi.

Acabat el debat, passaríem a votació aquesta PNL, amb l'esmena d'autocorrecció del Partit Popular.

M'escoltes, Naiara? Val.

Vots a favor d'esta PNL? No m'he escolta. Perdoneu. A vore, m'escoltes ara? M'escoltes, Naiara? Anem a votar, val? No m'escolta.

Naiara, anem a votar. Val?

La senyora Davó Bernabeu:

Val, però m'escolteu sense el telèfon?

El senyor president:

La senyora Davó Bernabeu:

Doncs ara jo sí que vos escolte a vosaltres sense telèfon.

El senyor president:

Val. (Rient) Anem a votar. Val?

Vots a favor de la PNL? 5 vots a favor. Vots en contra d'esta PNL? 7 vots en contra. Per tant, no s'aprova esta PNL.

El senyor president:

Passaríem a la següent. (Pausa)

(Ocupa la presidència vicepresidenta de la comissió, senyora Rosa María Menor Lucas)

La senyora vicepresidenta:

Hola! M'escoltes, Naiara?

La senyora Davó Bernabeu:

A vore, jo ara he obert el meu micro. No m'escolteu, veritat?

La senyora vicepresidenta:

La senyora Davó Bernabeu:

Ah! Bé, val, doncs arreglat. M'escolteu, eh?

La senyora vicepresidenta:

La senyora Davó Bernabeu:

Val. Jo també a vosaltres. Què bé! Gràcies. (Pausa)

Proposició no de llei sobre la consolidació i l'impuls de la iniciativa Escena Erasmus, presentada pel Grup Parlamentari Socialista (RE número 40. 644, BOCV número 190)

La senyora vicepresidenta:

La senyora Castelló Cervera:

Moltes gràcies, presidenta.

Senyories, jo crec que molts de vostés coneixen el projecte teatral europeu Escena Erasmus, que és un projecte fantàstic, perquè és pioner, cultural, universitari, naix a la Universitat de València l'any 2009 a partir de les propostes de Crit Teatre, de Daniel Tormo, d'Anna Marí, de Josep Valero i dels vicerectorats de Cultura i Internalització.

Saben vostés segur que este projecte està basat en les arts escèniques, en el qual participen estudiants tant locals, de la Universitat de València, com els Erasmus que vénen ací, que se fan uns tallers d'interpretació i de formació teatral i acaba en una producció i exhibició teatral també.

Però no sols es tracta d'esta formació, de la producció i de l'exhibició, jo crec que el més important són els valors d'este projecte que s'incardinen en una estratègia cultural europea, com són la innovació educativa, l'aprenentatge lingüístic, la integració social i fins i tot laboral, els valors de la multiculturalitat i també del desenvolupament econòmic.

Es tracta que un grup d'estudiants de diferents països -han participat 13, 14, 15 nacionalitats diferents- es convertixen en protagonistes culturals d'un territori, d'allà de tots aquells pobles on se fan estes exhibicions.

Escena Erasmus és també una altaveu i un focus de conscienciació sobre els drets, els deures i les possibilitats que dóna la ciutadania europea. Saben, hem dit que es va crear en 2009, i en 2010, 2011 i 2012, durant tres anys consecutius, ja van guanyar el concurs Las huellas de La Barraca, del Govern d'Espanya, que és un programa cultural de teatre universitari. En 2011 guanyen el Premi Europeu de la Joventut Carlemany. I en 2012, a partir del 2012, comencen a crear seus transnacionals fora dependents de la Universitat de València, en estos moments crec que ja n'hi ha sis o set triades, a la Universitat de Marbourg, d'Alemanya, en Pàdua, en Itàlia. L'any 2014 també es crea ja la tercera escola d'art dramàtic a Cagliari, a Sardenya, Itàlia. En 2019 signen en convenis amb la Universitat de Lodz, en Polònia, i en Sofia, de Bulgària. I totes elles depenen de la Universitat de València.

Han rebut molts premis. Jo, per destacar dels últims, la Distinció Lluís Vives de la Generalitat valenciana dels Premis Nou d'Octubre.

En l'any 2021 més de sis mil persones veuen l'últim espectacle que han muntat, El viatge impossible. I el que més vull destacar, el més positiu de tot este programa, la seua repercussió social, és perquè de veres afavorix una integració europea amb un paper actiu i protagonista dels jóvens estudiants que, a través d'estes produccions, prenen consciència dels reptes i dels problemes europeus: les migracions, el canvi climàtic, el despoblament, la igualtat, i tot des d'una perspectiva jove europeista.

Promou també la convivència i el diàleg entre els col·lectius, el que ells denominen «la cultura immersiva», perquè es tracta d'ajuntar-se amb la gent del poble, participar de les seues festes. No sols fan estes produccions teatrals, també se fan performances, per exemple en Falles, que varen ser vistes per més de cinc mil persones. I, sobretot, posen en valor la cultura com un motor de desenvolupament local de pobles i de les comarques.

Esta PNL, què pretén, senyories? Ajudar-los a l'ampliació i consolidació d'este projecte, que permet la creació i l'intercanvi d'experiències culturals realitzades pels grups d'estudiants Erasmus amb estudiants locals. És una oportunitat per a pensar quina Europa volem continuar construint i més en estos moments en què tenim fins a guerres en el nostre territori, i com afrontar els reptes que es presenten.

Erasmus, Escena Erasmus, ajuda a construir Europa des de la universitat i a reforçar els seus valors. Per això, senyories, jo els demane que recolzen esta iniciativa perquè és positiva per a la Universitat de València, per al grup que l'impulsa, per a la ciutadania valenciana, la dels nostres pobles, i per a la ciutadania europea.

Per això els demane que recolzen esta iniciativa. I, a més vullc que quede constància l'agraïment a les persones que posaren en marxa este projecte i que devem ajudar-les que es consolide en tota Europa perquè és positiu per a tota Europa.

Moltes gràcies.

La senyora vicepresidenta:

La senyora Davó Bernabeu:

Gràcies, presidenta.

En primer lloc, agrair-li a la senyora Castelló la iniciativa que ens porta hui, perquè la construcció d'una cultura per a la convivència pacífica és una preocupació estratègica de les nostres societats i també de les nostres institucions i que, tristament, ara estem veient com més present que mai la seua necessitat, perquè l'art en general i el teatre en particular és una ferramenta de transformació social molt potent i és relativament senzilla de posar en marxa, que és una forma de fomentar la reflexió, l'esperit crític, però també la participació en la societat i que, per tant, ens ajuda a assolir valors com la solidaritat, el respecte i, en aquest cas en concret, el diàleg intercultural.

I just per això aquest programa, no? , és una forma també de conéixer millor el món en què vivim, per a ajudar a transformar-lo de la millor manera possible. I el que fa realment és oferir a les estudiantes les ferramentes i les estratègies per a analitzar eixa realitat i els conflictes que poden trobar i encontrar les solucions pròpies en la creació d'eixe entorn que volem sempre amb les millors possibilitats. I, a la vegada, ho fa fent gaudir les estudiantes i els estudiants de les seves estades internacionals.

Jo crec que, sabedores de les bondats i de les potencialitats del teatre, doncs considerem totalment adient aquesta proposta que pretén ja no sols encaminar, perquè ja porta anys i reconeixement, sinó assentar en eixa direcció, no? , eixa xarxa d'universitats europees que permeta la creació i l'intercanvi d'experiències culturals i que ens ajude, no? , a la construcció comunitària.

Crec que en general els programes Erasmus van ser un gran encert respecte a les possibilitats que oferien a la gent jove de conéixer noves formes de viure i de relacionar-se i que, dins d'eixe marc, el programa Escena Erasmus és un pas més enllà que fomenta la interrelació entre els estudiants dels diferents països i, el que és més important, no? , amb el propi territori on desenvolupen la seva estada. I, per tant, estan afavorint el respecte i el reconeixement respecte a diferents cultures i diferents formes de fer i de ser.

Per tant, bé, doncs creem que és importantíssim poder assentar i consolidar programes com aquells que permeten la gent jove dels nostres països no sols conéixer altres persones sinó també conéixer els seus orígens, els seus entorns, les seues formes de viure, i fer partícips la societat en ells i, per tant, des d'Unides Podem votarem a favor d'aquesta proposta.

La senyora vicepresidenta:

Gràcies, senyora Davó.

La senyora Turiel Mollá:

La libertad académica incluye la libertad de los profesores, estudiantes e instituciones académicas de tener como meta la búsqueda desinteresada de la verdad y del conocimiento, sin importar hacia dónde conduzca y sin interferencia de (inintel·ligible) …

La senyora vicepresidenta:

La senyora Castelló Cervera:

Moltes gràcies, presidenta.

Senyora Turiel, vosté no creu que insulta, insulta la universitat, però no sols la universitat quan vosté parla d'adoctrinament, imposició i de llibertat educativa en un projecte com este? I no sols en un projecte… És que sap vosté que el 47 % dels estudiants Erasmus que venen ací, que es presenten a les proves Erasmus, trien la Universitat de València, precisament perquè té este programa? Estos, què venen, adoctrinats ja de fora també?

Sap vosté que el 26 % dels estudiants locals de la universitat valenciana que es presenten a les proves d'Escena Erasmus trien aquesta universitat, precisament per l'existència d'estos projectes? Estos, què venen, adoctrinats i imposats des de sa casa, no? , perquè s'apunten també? Sap vosté qui està insultant i tirant per terra vint-i-quatre obres originals inscrites i dirigides per l'equip d'Escena Erasmus Universitat Valenciana? Que han fet 327 representacions realitzades per tota la geografia valenciana, espanyola i europea? Tots eixos, tots són adoctrinats, imposats, no tenen llibertat?

Sap vosté que han tingut presència en festivals internacionals de teatre d'Almagro, d'Olite, d'Olmedo, d'Elx, de Granada, de València, d'un fum? Que quasi dos-centes mil persones de públic han vist els espectacles d'Escena Erasmus? Vosté sap tot això, senyora Turiel?

Vosté sap que més de cinc mil huit-cents alumnes Erasmus de la Universitat de València s'han presentat a les proves de selecció? Que tenen cinc prestigiosos premis europeus i valencians que han aconseguit en aquests anys? Que tenen sis seus transnacionals, com hem dit abans?

Jo crec, senyora Turiel, d'alguna manera quasi que m'alegra que no se sume a esta iniciativa. M'alegra… i queden vostés a soles i vagen contra el món, perquè vostés estan contra el món, contra el raciocini, contra la llibertat. Eixa llibertat que defensen, què pensen vostés que és este projecte? Vosté sap de veres este projecte el que és? Dir que este projecte és adoctrinament i imposició…, això és insultar milers d'estudiants, milers de públic, els professionals, la Universitat de València. Mire, m'alegre que vote en contra.

Moltes gràcies, presidenta.

La senyora vicepresidenta:

Gràcies, senyora Castelló.

La senyora Turiel Mollá:

La senyora vicepresidenta:

La senyora Ventura Campos:

La senyora vicepresidenta:

El senyor Pla Herrero:

Moltes gràcies, presidenta.

I, moltes gràcies, senyora Castelló, per haver portat tan oportunament esta iniciativa a esta comissió de cultura.

Deia Daniel Tormo, uns dels directors de la companyia Escena Erasmus, a una entrevista, que el valor principal d'Escena Erasmus és que difon i amplia els valors fundacionals de la Unió Europea, crea ciutadania i és un altaveu i focus de conscienciació sobre els drets, deures i possibilitats d'integració lingüística, sociocultural i inclús laboral.

Aquestes qualitats, com s'ha remarcat, han fet que Escena Erasmus rebera diferents premis de diferents institucions, tant autonòmiques com europees. S'ha de destacar també que aquest projecte europeu amb seu a València i dirigit per la companyia de teatre Crit, pretenga aprofitar el potencial creatiu dels estudiants Erasmus que passen un any a diferents ciutats europees i fomentar la seua participació a la vida cultural d'aquestes ciutats. Així mateix, que oferixca als estudiants els tallers d'interpretació, de formació teatral, de creació, inclús de muntatge d'un espectacle final, fomentant la cooperació europea a l'àmbit de la joventut, tot millorar el nivell de competència comunicativa i capacitat dels estudiants.

Més de deu anys d'existència del projecte, més de dos-cents cinquanta alumnes de vint-i-huit nacionalitats diferents que han passat per aquest, diverses gires de la companyia ‒Les Europes Menudes, M'importa, Avant, Europa a Escena‒ no sols han acostat el teatre als nostres pobles i ciutats, sinó que han acostat els joves europeus a la nostra realitat cultural i social.

Es tracta d'un projecte ambiciós, amb una clara missió: difondre els valors europeus, promoure la diversitat i la integració social, oferir una reflexió constant sobre la nostra societat, ajudar també a la descentralització de la cultura i facilitar estímuls culturals en aquells municipis amb risc de despoblament.

Volem destacar l'oportunitat de dur hui esta PNL i de la seua aprovació en esta comissió de cultura, perquè, en definitiva, posa en valor els valors europeus de la integració, la cooperació i la interculturalitat, precisament, hui, ara, en uns moments en què dissortadament la guerra assola novament el cor de la vella Europa.

Voldríem que el nostre vot favorable a l'aprovació d'aquesta iniciativa mostrara clarament el nostre rebuig i el rebuig de tots a aquesta i a totes les guerres, i l'aposta del nostre poble pel diàleg com a mitjà per a la resolució de conflictes.

Moltes gràcies.

La senyora vicepresidenta:

El senyor Martínez Fuentes:

La senyora vicepresidenta:

El senyor Martínez Fuentes:

Bé, la postura del nostre grup parlamentari va a ser favorable a esta PNL i, si m'ho permeten, per un costat, a nivell de grup parlamentari, pel convenciment que som un partit europeista, amb un tarannà europeista. I també ho dic, i si m'ho permeten, com dia, des d'un punt de vista personal. Jo vaig tindre el privilegi, diria, de poder coordinar projectes europeus, educatius, des de…, bé, dos projectes educatius europeus. Eren els Comenius ‒abans dels Erasmus n'hi havien uns Comenius‒ i dos projectes, un era relatiu a la coeducació en l'àrea d'educació física i, un altre, que se denominava «arcoíris de culturas». Ve un poc a determinar…

I a banda de les qüestions educatives pròpies, educatives, que era la finalitat del projecte, n'hi havia una qüestió per damunt que era la finalitat que tenien estos projectes i que continuen tenint-la, que és eixa creació d'eixes xarxes, però eixa creació també de sentiment de ciutadania europea, que és importantíssim. Jo crec que este projecte que hui ens presenten, per descomptat, ho té i que, com dia, des del punt de vista europeista que té el nostre partit, el Partit Popular, i des del punt de vista personal com a vivència, recolzem esta iniciativa.

Creem que en el moment que estem vivint, on, com ja s'ha dit abans, però no podem obviar-ho, on un dictador està tocant les portes del que és el cor d'Europa, no podem quedar-mos quiets, i projectes com este, que donen eixe sentiment de ciutadania europea, ens fa forts davant d'estes postures dictatorials, no?

Per tant, recolzar este tipus de projectes, en concret este, teatral, des d'un punt de vista cultural, crec que és bo. És bo perquè estem donant suport a una iniciativa que ja arreplega cinc premis a nivell internacional, però que, lògicament, el que volem és que tinga més premis i, evidentment, donant suport a esta PNL anem a ajudar-los i que, per tant, bé, doncs, el nostre grup va a estar ahí.

També m'agradaria, perquè, clar, els Erasmus Plus n'hi han en moltes universitats i m'agradaria també reconéixer tot el que estan fent totes les universitats. Estem parlant de la Universitat de València, per descomptat, però totes les universitats. L'altre dia, només fent aixina, a correcuita, només en la universitat, en la politècnica n'hi ha 33 de projectes d'Erasmus Plus. Vull dir, que són molts els que estan fent-se i, per tant, en les universitats estan ajudant a esta creació.

Per tant, i ja acabe, se m'acaba el temps… Finalitze, doncs, donant este suport per a que el projecte Escena Erasmus puga establir-se de forma permanent ací en València, perquè crec que és una fortalesa per a la ciutat de València, per a també la Comunitat Valenciana. I com dia, tot el que veem són qüestions positives, tant en l'àmbit europeista com en l'àmbit cultural.

La senyora vicepresidenta:

(Se suspén la reunió durant uns minuts)

Proposició no de llei sobre defensa de la llibertat creativa i la llibertat d'expressió de les Falles i altres festes de la Comunitat Valenciana, presentada pel Grup Parlamentari Vox Comunidad Valenciana (RE número 41. 771, BOCV número 196)

La senyora vicepresidenta:

La senyora Turiel Mollá:

En España han sido condenados activistas por delitos de enaltecimiento del terrorismo, injurias contra la Corona, a las instituciones del estado y ofensa contra los sentimientos religiosos, cuyos delitos sí encuentran el respaldo de algunos políticos que se muestran incapaces, a su vez, de defender la sátira de nuestros monumentos falleros, que les podrán gustar más o menos, pero no están creados con la intención de ofender ni politizar, simplemente lanzan sus críticas a todos los sectores de la sociedad y no dejan títere con cabeza.

La senyora vicepresidenta:

La senyora Davó Bernabeu:

Gràcies, presidenta.

Senyora Turiel, començaré dient-li que aquesta proposta és exactament igual que la que ens vam presentar al ple fa tres setmanes. Les propostes de resolució són les mateixes, encara que han canviat l'exposició de motius. I, per tant, vaig a dir-li el mateix que li vaig dir allí, que vostés no han defensat mai ni la cultura valenciana ni els seus artistes; és més, la seua història envers la cultura és una història d'assenyalaments constants i d'intents de censura. Ni han defensat mai els nostres artistes, no ho van fer amb Enric Valor ni ho van fer amb Miguel Hernández, ni els han promocionat, no ho han fet amb Estellés, no ho han fet amb Francisco Brines. I, com li deia, el que fan constantment és assenyalar els nostres artistes, els valencians i, en general, els espanyols i a tots aquells que no els agraden. De fet, no deixa de ser paradoxal que vostés sempre que ens interpel·len sobre la llibertat artística o educativa ho fagen assenyalant gent.

I n'hi ha una part en la seua proposta que ens diuen, literalment: «La llibertat d'expressió és un dret fonamental que ha permés i emparat la creació artística sense censura i sense por a patir represàlies». A mi em sembla que…, la postura per al seu grup més cínica no pot ser, perquè qual algú fa crítica sobre vostés el primer que fan és assenyalar-lo i incitar a patir represàlies. I li ho dic aixina. Què van fer vostés amb l'editor de la revista El Jueves quan van publicar les famoses vinyetes satíriques de la Pandilla Voxura? Què van fer?

Doncs, des de les xarxes socials van publicar la seva foto, el seu nou i van incitar a anar a buscar-lo al seu lloc de feina. Això és una autèntica barbaritat. És que és aixina com vostés intenten acovardir al final els nostres artistes. És que a on queda ahí la llibertat de crítica i la llibertat de sàtira, que vostés estan dient ara defensar? A més, és que vostés han votat sistemàticament en contra, sistemàticament en contra de totes les ajudes a la cultura, i de la seua realitat i de les seues necessitats en saben ben poc o res. I ho demostren en les exposicions de motius que fan i en les propostes de resolució.

En aquesta, per exemple, ens demanen que els Moros i Cristians estiguen englobats en aquesta proposta, quan els Moros i Cristians, una festa, per cert, molt bonica que aconseguirem celebrar després de dos anys de no poder-la fer, doncs no, no es basen en la crítica i en la sàtira, sinó en una recreació històrica i, per tant, no té cap sentit englobar-ho dins d'aquesta proposta.

Miren, senyora Turiel, em pareix molt greu el que vostés fan amb la cultura, el que vostés fan amb els artistes que a vostés no els agraden i, com li deia, la seua història envers la cultura és una història d'assenyalaments i de menyspreu. I, per tant, els diem que des del nostre grup parlamentari votarem que no a aquesta proposta.

La senyora vicepresidenta:

La senyora Turiel Mollá:

Entonces, es verdad que a ustedes les puede gustar o no una iniciativa…, o sea, les puede gustar una falla o no les puede gustar. No, no tiene por qué gustarles, pero yo creo que si ustedes están en el Botànic, en el gobierno, y ustedes son diputados, qué menos, ¿no? , que no ofender al pueblo valenciano. Es decir, hay cosas que no hay que rebasar.

La senyora vicepresidenta:

La senyora Davó Bernabeu:

Gràcies, presidenta.

A vore, senyora Turiel. Sí que assenyalen, sí que assenyalen artistes. De fet, van assenyalar dos joves cantants valencianes molt de moda entre la població jove perquè participaven en projectes en centres escolars. I la seua portaveu adjunta, en la tribuna de les Corts, va assenyalar eixes artistes perquè considerava que no li agradava allò que transmetia la lletra de les seves cançons.

Però és que, a més, han demanat cancel·lar obres de teatre que es fan, per exemple, al Teatre Principal de València, i cartells promocionals. Li he posat un exemple concret, que és el de l'editor de la revista El Jueves, a qui vostés van assenyalar, a més, d'una forma completament directa i pública.

I si vostés consideren que hi ha un delicte, per exemple, d'atemptat contra l'honor, que ha parlat vosté, doncs, això, es denuncia, però no s'incita a l'odi contra els nostres artistes. I eixa és la política cultural que vostés tenen.

La política cultural que vostés fan es resumix en dos frases: eliminar el ministeri de cultura i assenyalar a tots aquells que no coincidixen amb la seva ideologia. I, a més, és que vostés parlen que vostés el que volen és no traspassar, no? , que no es traspassen els límits que hi ha entre la llibertat d'expressió i la crítica artística. Però no són vostés els que diuen on estan els límits; no són vostés i, a més, és que no té massa sentit que m'estiga parlant d'eixos límits quan després apel·len que la llibertat d'expressió és el dret fonamental que permet, justament, i que empara la creació artística.

Per tant, jo crec que el que deixen clar sempre que parlen de cultura és aquella màxima que van fer en aquell tuit de «España puede vivir sin sus titiriteros y sin su mundo de la cultura».

Nosaltres, mai, mai anem a estar del costat d'aquells que assenyalen i demanen censura per als nostre artistes.

Gràcies.

La senyora vicepresidenta:

La senyora Ventura Campos:

La senyora vicepresidenta:

El senyor Pla Herrero:

Moltes gràcies, presidenta.

Sí, hui, vostés ens presenten una proposta en defensa de la llibertat d'expressió i de la llibertat a la creació artística. Drets, com ha dit vosté, no sols reconeguts en la Constitució espanyola sinó a les declaracions universals de drets humans.

Efectivament, d'aquests drets fonamentals haurien de gaudir tots els ciutadans i ciutadanes de l'estat. També, els diputats i diputades, els representants d'organitzacions polítiques i sindicals, els i les artistes plàstics, evidentment els fallers inclosos; també els músics, però tots, cantautors, grups de rock, rapers, i també les companyies de teatre i titellaires.

Dia Noam Chomsky que si no creiem en la llibertat d'expressió d'aquells a qui menyspreem, no creiem en ella en absolut. I és que la llibertat d'expressió i la creació artística també és un dret dels qui no pensen com vostés i no sols dels que comparteixen la seua ideologia, la seua religió i la seua manera de veure el món, en definitiva.

Sorprén que un partit com el seu, que si per una cosa es caracteritza és justetament per atacar directament o a través del seu entorn la llibertat d'expressió i la de creació, insistixca, una vegada més, en erigir-se en adalil de la llibertat, però pels seus fets els coneixereu.

Són vostés el mateix partit que posava a la picota, com ha dit la companya Naiara Davó, l'editor de la revista El Jueves a les seues xarxes socials, perquè no els agradaven les caricatures que de vostés i dels seus líders realitzava la revista satírica?

Són vostés els qui feien circular llistes negres de mitjans de comunicació, perquè la seua línia editorial no era del seu gust i deien que no eren mitjans de comunicació ni periodistes sinó activistes, i els titlaven dels seus enemics?

Són vostés els que posen negre sobre blanc la seua voluntat d'il·legalitzar partits polítics i sindicats que no creuen en la seua unidad de destino en lo universal?

Amb aquesta iniciativa, vostés no pretenen defensar la llibertat d'expressió ni la de creació en la qual, evidentment, vostés no creuen.

Amb aquesta iniciativa, vostés el que pretenen és, com sempre, instrumentalitzar el món fester valencià i intentar llançar-lo en contra de representants polítics i, el que és més greu, de minories religioses. I açò últim em sembla francament perillós i irresponsable.

Però, desafortunadament per a vostés, el món faller, dels moros i cristians o de les fogueres, el món fester, en general, valencià és tan divers i plural com la nostra societat. I fracassaran vostés amb l'intent de monopolitzar la seua veu i de polititzar-lo.

Moltes gràcies.

La senyora vicepresidenta:

Gràcies, senyor Pla.

La senyora Turiel Mollá:

La senyora vicepresidenta:

El senyor Pla Herrero:

Gràcies, presidenta.

Mire, senyora Turiel, precisament en la defensa que ha fet vosté de la llibertat d'expressió, ha desmuntat vosté els seus propis arguments. Vosté no pot vindre a defensar la llibertat d'expressió i dir-nos ací, als diputats, el que a vosté li pareix bé o li pareix malament. I ens mostra unes caricatures que a vosté no li pareixen bé i unes altres que a vosté li pareixen bé. Vosté no veu com introduir elements subjectius en l'apreciació de la llibertat d'expressió desvirtua eixa llibertat d'expressió? És que això no pot ser.

Mire, abans li he citat Noam Chomsky. I ara li'l torne a citar. Noam Chomsky deia que Goebbels i Stalin també estaven a favor de la llibertat d'expressió. I diu: «Sí, de la llibertat d'expressió dels que pensaren com ells». O siga, vosté… (Remors) Eh? (La senyora Turiel, amb el micròfon desconnectat, diu: «Eso no es libertad de expresión. Libertad de expresión es cuando toleras lo que dice…») Efectivament, però és que el que ha fet vosté és precisament anar en contra d'això.

Vosté ha dit, sí, sí, llibertat d'expressió, «pero esto me parece bien y esto me parece mal». No, llibertat d'expressió serà tot. I la llibertat d'expressió la tindrà tot el món; la tindran els artistes; la tindran els espectadors dels artistes i podran opinar sobre eixa obra. Per tant…

Però és que el que ha fet vosté ací és, com sempre, és, ara que venen Falles, molt bé, ara agarre el món faller i l'aboque contra uns representants polítics, unes minories religioses… Això és molt perillós.

Vosté en la seua PNL assenyala, assenyala gent que viu amb nosaltres i que té una altra cultura i que té una altra religió. Per què no assenyala vosté en la seua PNL les pressions o els comentaris que diuen membres d'altres religions quan se'ls critica? No. Vosté assenyala la minoria musulmana, la minoria hindú… Això és molt perillós, perquè això trenca la convivència del nostre poble. Això no es pot fer aixina, perquè això és trencar la convivència d'un poble que és plural, que és divers, a pesar del que vostés volgueren, i que continuarà sent-ho. I no es pot assenyalar ni polítics ni minories religioses, perquè això ens du a un escenari que nosaltres pensem que ja s'havia oblidat. I ens du a cent anys arrere.

I per això, evidentment, nosaltres anem a votar en contra de la seua PNL.

La senyora vicepresidenta:

El senyor Martínez Fuentes:

Vamos a votar a favor porque estamos a favor de la libertad, que es ese concepto, libertad con letras mayúsculas, porque es cierto que para el tripartido nacionalista el concepto de libertad varía en función de cuándo y cómo se aplique. Esta mañana mismo oíamos…, en algunas de las intervenciones anteriores hemos oído que a los artistas «ni se'ls esborra ni se'ls veta». Curioso cuando básicamente la motivación de esta PNL se produjo ante las palabras del diputado del Congreso, Joan Baldoví, cuando criticó a los artistas falleros precisamente por ejercer su libertad y representar en uno de los monumentos falleros a líderes independentistas catalanes, lo que produjo palabras de censura por parte de Baldoví.

La senyora vicepresidenta:

La senyora Castelló Cervera:

Moltes gràcies, presidenta.

Miren, senyories, ja ho han repetit moltes de les persones que han parlat davant de mi. Estem davant un tema que fa quatre dies estàvem parlant d'ell i que de manera recurrent, doncs, i jo crec que interessada, porten a la palestra debats que baix el nostre punt de vista no tenen cap de sentit.

En el punt anterior estàvem parlant de llibertat creativa, de teatre, d'estudiants, i Vox estava totalment en contra i es posiciona en contra. I ara venen ací a dir que estan recolzant la llibertat creativa dels artistes fallers!

Senyoria, que qui està en contra de la llibertat creativa dels artistes fallers? És que n'hi ha algú que estiga en contra? És que el senyor Pla li ho ha explicat millor del que jo li ho vaig a tornar a dir. És que jo puc vore un monument i me pot paréixer mal, bé, agradable, desagradable, i fer el comentari que considere. És que pot fer-ho TV3, com diu vosté ací en la seua moció; és que pot fer-ho un exmembre del Consell Rector d'À Punt; és que pot fer-ho el senyor Baldoví i pot fer-ho vosté mateixa, amb absoluta llibertat. I no passa absolutament res.

A vostés només els pica quan se senten agredits, quan les seues opinions, quan les opinions dels altres no coincidixen amb les de vostés, perquè voldrien que tot lo món fórem uniformes, unicolor i amb la mateixa opinió, amb la que tenen vostés. Les altres, no valen, senyora Turiel. I per això cauen vostés en les contradiccions de dur-nos ací debats que no tenen cap sentit.

Anem al fons d'esta PNL, al fet en concret, que es retiren d'una falla uns ninots, que això se fa tots els anys. Tots els anys s'indulten monuments i moltes vegades per la pròpia voluntat dels mateixos veïns que ho demanen, o perquè la fallera major n'agarra un, o perquè n'hi ha un col·lectiu… On estan les paraules de l'artista faller d'eixa falla, Vicent Llácer, en què s'haja sentit agredit o que haja dit o fet alguna manifestació contra la seua llibertat creativa?

Diuen en la premsa, els fallers, que açò s'ha resolt… «El que podía haberse interpretado ‒per alguns, deuen ser vostés‒ como una historia de xenofobia o islamofobia ha resultado ser una historia de diálogo social y ejemplar por parte del mundo fallero y la comunidad islámica. No nos hemos sentido en ningún momento presionados. Ha sido un año muy complicado a nivel económico y hemos querido aprovechar parte del decorado». Que vostés interpreten altres coses és la seua interpretació, però és el mateix món faller el que diu que açò ha sigut una història de diàleg social i exemplar i que vostés han volgut incendiar a través del seu europarlamentari, que va ser el que ficà el tuit.

Però d'això a la realitat no hi ha res. No hi ha hagut ninguna problemàtica. És la que vostés s'inventen, que pareix que siga el seu divertiment oficial.

Moltes gràcies, presidenta.

La senyora vicepresidenta:

La senyora Turiel Mollá:

La senyora vicepresidenta:

La senyora Castelló Cervera:

Moltes gràcies, presidenta.

Sí, moltes gràcies.

Mire, senyoria, vaig a ser molt breu, perquè en el seu discurs, senyora Turiel, malauradament, vosté diu una cosa i la contrària, una cosa i la contrària i, al final, ja té molt difícil justificar dur endavant, doncs, propostes que baix en el meu punt de vista, no tenen ningun sentit.

Si jo li dic, no n'hi ha ninguna paraula per part de l'artista faller de la falla en concret que els motiva tot açò, que és l'artista Vicent Llácer. Han trobat vostés alguna declaració d'este artista? Perquè estan parlant… ‒doncs, ara me l'ensenya‒ de la…, no, no, a vore l'artista on s'ha sentit ell agredit en la seua creació, creació, si després la falla ha decidit el que ha decidit amb consens i ho han decidit ells, qui són vostés per a crear ningun malestar i inventar polèmiques a on no n'hi han? Quina polèmica hi ha hagut? L'única polèmica és la que porten vostés ací als papers, però en la realitat, hi ha hagut alguna polèmica en este món de les Falles, senyoria? Si les Falles tenen més anys que vosté i que jo i continuaran tenint molts més anys i la seua essència principal és la sàtira i la crítica! On està la polèmica?

I això ho té assumit absolutament tot lo món. Quina necessitat n'hi ha de dir que s'ha de defensar la llibertat creativa dels artistes… Doncs, clar que sí, senyoria.

Mire, jo li dic el que digué la falla esta, que açò era una història de diàleg social, exemplar, el que se va fer. Crec que ja no hem de dir ningú de tots res més. Que vostés, jo, demanar-los que siguen un poquet més coherents; i tot açò que fiquen en els papers i reclamen i demanen en PNL, doncs que, després, en la seua actuació, per no repetir-li el que li han dit ja tots els companys dels altres grups, doncs que siguen coherents i ho porten a la pràctica també.

Moltes gràcies, presidenta.

La senyora vicepresidenta:

(Ocupa la presidència el president de la comissió, senyor Jesús Pla Herrero)

Proposició no de llei sobre la prevenció d'abusos en l'àmbit esportiu, presentada pel Grup Parlamentari Ciudadanos (RE número 44. 415, BOCV número 214)

El senyor president:

Bé, continuem i anirem amb l'últim punt de l'ordre del dia, que és la presa en consideració de la Proposició no de llei sobre prevenció d'abusos en l'àmbit esportiu, presentada pel Grup Parlamentari Ciudadanos.

Hauran vist vostés a la bústia que hi ha una esmena presentada pels grups del Botànic. Per tant, n'hi haurà sis minuts per a la presentació i exposició de la PNL per part del Grup Parlamentari Ciudadanos. I després hi haurà un torn del grup del Botànic, que ara em diran qui la defensarà, l'esmena. La defensarà…

La senyora Torres Garcia:

President, volem repartir-nos els sis minuts a dos minuts per portaveu en esta PNL.

Gràcies.

El senyor president:

I ens explicaran l'esmena i, després, el grup Ciudadanos ens explicarà el seu criteri respecte a l'acceptació o no acceptació d'eixa esmena.

Per tant, comencem amb sis minuts, la il·lustre diputada Rosa Menor, perquè defense la proposició no de llei. Quan vullga, senyoria.

La senyora Menor Lucas:

No podemos obviar el hecho de que muchas víctimas de estos abusos no se atreven a denunciar por miedo, por vergüenza o, incluso, en algunas ocasiones, porque no son siquiera conscientes de estar sufriendo dichos abusos. Sin embargo, es una realidad que en la actualidad se está produciendo un incremento de las denuncias gracias a la mayor sensibilización y concienciación.

Estos aterradores relatos han vuelto a reabrir el debate de la prevención de los abusos y de las vejaciones en el deporte, una lacra que han sufrido numerosos deportistas que vieron cómo, de repente, sus sueños se convertían en pesadillas. Ya es hora, señorías, de que la vergüenza cambie de lado.

El senyor president:

Moltes gràcies, senyora Menor.

I, ara, per a explicar-nos l'esmena presentada pels grups del Botànic, començarem amb dos minuts, amb la il·lustre diputada Naiara Davó, que espere que em senca bé. Ai…! Sí, em sents, Naiara? Sí. Doncs, quan vullgues. Tens dos minuts.

La senyora Davó Bernabeu:

Gràcies, president.

Bé, respecte a aquesta proposta, senyora Menor, dir-li que en la protecció enfront dels abusos tota proposta que ens ajude a millorar i a incrementar eixa protecció és benvinguda en un àmbit, a més, com l'esportiu on, desafortunadament, afecta els més joves i que és notícia massa vegades.

Crec que és important recalcar que ha sigut gràcies també a esportistes famoses que han denunciat els abusos al llarg de les seues carreres esportives que hem sigut més conscients i que s'ha posat en l'agenda pública aquest greu problema social, i ja també avança la nostra legislació dotant-nos de més ferramentes que ara ens cal usar amb la major eficàcia possible.

Per tant, compartint l'esperit de la seua proposta i les seues demandes sobre les que ja treballa aquest Consell, doncs, hem fet una esmena per matisar o acotar alguns dels punts.

Parlaré dels dos primers perquè les meues companyes puguen parlar del següents. Al primer hem vullgut establir formes concretes per a l'impuls de la formació, que és el que demanen, la formació dels professionals i a través de jornades formatives. Eixa és la matisació que li fem per concretar de quina forma es podria fer eixe impuls a la formació. I, en el segon, respecte als protocols, matisar que en aquest cas la tasca de l'administració seria dirigir-se a les entitats perquè desenvolupen els protocols més que desenvolupar-los des de la mateixa administració, perquè els objectius i les ajudes ja estan regulades en les diferents lleis, i el que cal fer és plasmar-los de forma concreta, depenent de cada modalitat. I, per tant, això ho han de fer les entitats.

Eixe seria el sentit en el que faríem aquestes xicotetes matisacions en els dos primers punts.

Gràcies.

El senyor president:

La il·lustre diputada Nathalie Torres tindrà dos minuts també.

La senyora Torres Garcia:

Gràcies, president.

Bé. Jo, en primer lloc, senyora Menor, vull felicitar-la per la presentació d'esta proposició no de llei, perquè jo sé que esta és una proposició que a vosté li ix del cor, perquè l'esport ha sigut la seua vida i la seua passió. I la vull felicitar també per com l'ha defensada, amb eixa honestedat que la caracteritza i amb eixa passió que la caracteritza també.

Nosaltres hem presentat esta esmena i jo li diré els tres motius pels quals, des del meu punt de vista, es justifica la presentació d'esta esmena.

En primer lloc, vull deixar ben clar que el text original és ja en si mateix una bona proposta i nosaltres hem fet algunes consideracions. En primer lloc, pensem que concreta la temporització de les possibles accions formatives sobre prevenció d'abusos sexuals en l'esport.

En segon lloc, en els punts 2 i 3, implica la conselleria, que no perdem de vista que és la interlocutora primera, amb les entitats, amb eixes accions formatives i en l'elaboració d'eixos protocols, perquè les entitats poden necessitar assessorament perquè pensem que, al remat, estos tipus de protocol són sempre textos molt tècnics.

I, per últim, perquè establix una vinculació normativa, és a dir, legislativa, entre una iniciativa propositiva com és esta i la futura llei de professions de l'esport.

Gràcies, president.

El senyor president:

Moltes gràcies.

I, per dos minuts, entenc que el senyor Chulvi farà la defensa de l'esmena. Quan vullga, senyor Chulvi.

El senyor Chulvi Español:

Moltes gràcies, president.

El senyor president:

Moltes gràcies, senyor Chulvi.

I, ara, per tres minuts, la proponent de la proposició no de llei, comunicarà si accepta o no accepta l'esmena i els motius pels quals ho fa. Quan vullga, senyora Menor.

La senyora Menor Lucas:

El senyor president:

Moltes gràcies, senyora Menor.

I ara continuarem amb el posicionament dels grups que no han intervingut fins ara. En primer lloc, li correspondria al Grup Parlamentari Vox Comunidad Valenciana. La il·lustre diputada Miriam Turiel tindrà tres minuts per a fixar posició. Quan vullga.

La senyora Turiel Mollá:

Los niños y los jóvenes pertenecen a un segmento de la población especialmente vulnerable en el ámbito deportivo, donde existen evidencias de que la violencia o abuso sexual tienen lugar y hay que poner todos los medios para erradicarlo. La banalización, (so d'un mòbil) el estigma o el hecho de ignorar… que se está sufriendo…

El senyor president:

Disculpe, disculpe, senyora Turiel.

A vore, perquè s'ha connectat ara el telèfon… No sé si… Val.

La senyora Turiel Mollá:

El senyor president:

Moltes gràcies, senyora Turiel.

Vol vosté replicar? No? Doncs, passem al Grup Parlamentari Popular, que tindrà tres minuts la il·lustre diputada Marisa Gayo. Tindrà tres minuts per a fixar posició.

Quan vosté vullga.

La senyora Gayo Madera:

El senyor president:

Moltes gràcies.

I amb aquesta intervenció, entenc que no n'hi ha rèplica perquè li van a votar a favor, per tant, passaríem a la votació. Vots a favor d'esta proposició no de llei? Vots en contra? Abstencions? Queda aprovada la proposició no de llei.

Moltes gràcies. (Veus) No, 10 vots a favor i 1 abstenció, Nathalie.

Perdoneu, perdoneu, un moment, un moment, recordeu: demà comissió, 10. 40. Val?

Moltes gràcies i és closa la sessió.

(S'alça la reunió a les 13 hores i 36 minuts)

