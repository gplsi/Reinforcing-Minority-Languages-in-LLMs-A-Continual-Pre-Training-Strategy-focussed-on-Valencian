Comissió de Coordinació, Organització i Règim de les institucions de la Generalitat Valenciana realitzada el dia 15 de juny de 2004. Comença la reunió a les 16 hores i 43 minuts. Presidix l'Il·lustre Diputat Senyor Rafael Maluenda Verdú. Reunió número 5.

Elecció del secretari o de la secretària de la comissió

El senyor president:

Senyories, s'obri la sessió.

Pregue a la senyora secretària comprove el quòrum.

(La senyora secretària passa llista per tal de comprovar l'existència de quòrum)

Bé, l'ordre el dia, com les seues senyories saben, és, en primer lloc, lectura i aprovació, si s'escau, de l'acta de la reunió anterior. És el moment, si tenen alguna observació a fer. O, pel contrari, entenem que s'aprova per assentiment? Moltíssimes gràcies. Queda aprovada l'acta.

El segon punt és: elecció de la secretària de la comissió, perquè la senyora secretària, el seu grup li ha encomanat altres labors, s'ha vist obligada a dimitir i correspon elegir un nou secretari o secretària.

Per a l'elecció cal basar-se en l'article 39. 3 del Reglament de les Corts. Cadascuna de les seues senyories posarà un nom. Normalment s'elegeix alhora el vicepresident i el secretari, però, com és una substitució, només s'ha de posar el nom de la persona que haja de ser elegida com a secretari o secretària. Per tant, es farà la crida de tots els diputats i entregaran a la presidència la papereta amb el nom de la persona elegida per a substituir a la senyora Andrés.

Per tant, senyora secretària, si us plau, pot començar a cridar.

(La senyora secretària crida per ordre alfabètic les diputades i els diputats perquè depositen la papereta en l'urna)

Alguna senyoria queda per votar? Procedim a l'escrutini.

(El senyor president procedix a l'escrutini)

Finalitzat l'escrutini, per 6 vots a favor i 9 en blanc, queda proclamat secretari de la comissió el senyor Vicent Sarrià Morell, que pregue prenga possessió. (Alguns aplaudiments).

Acabat l'ordre del dia, s'alça la sessió. Moltes gràcies.

(S'alça la reunió a les 16 hores i 50 minuts)

