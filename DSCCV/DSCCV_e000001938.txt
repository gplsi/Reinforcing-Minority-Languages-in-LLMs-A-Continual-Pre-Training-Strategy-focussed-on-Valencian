Comissió especial d'estudi sobre els usos de temps per a impulsar polítiques concretes basades en la racionalització dels horaris, realitzada el dia 5 d'octubre de 2020. Comença la reunió a les 11 hores i 34 minuts. Presideix la diputada senyora Nathalie Torres Garcia. Reunió número 6.

La senyora presidenta:

…la secretària passarà llista.

Secretària, quan vulga vosté.

La senyora secretària:

(La senyora secretària passa llista per tal de comprovar si hi ha quòrum)

N'hi ha quòrum, senyora presidenta.

La senyora presidenta:

Gràcies, secretària.

Bé, jo procure complir la meua paraula. I si vostés recorden, en l'última sessió em vaig comprometre amb el representant del Partit Popular que en la pròxima sessió que celebràrem -perquè es va queixar que sempre li tocava la segona fila-… I li vaig dir: doncs jo, com a presidenta, em compromet que en la pròxima sessió vosté seurà en primera fila.

És que m'agrada explicar les coses. Per a que quede tot clar. I ara resulta que tenim els dos representants de Ciudadanos a l'última fila perquè els representants del grup Popular no han vingut ni un ni l'altre.

Per tant, vicepresident i membre de la comissió, si vol ocupar vosté la primera fila per mi cap inconvenient. I, si no, la deixem buida per a les pujades i baixades. (Veus) D'acord?

Bé, en tot cas. Hui tenim tres compareixents. Hem anat informant-los, hi ha tres persones que han escusat la seua presència hui, la seua participació en esta (riu)… Tinc una secretària que val milions, que em fa d'apuntadora molt subtilment. És veritat, secretària. Hem d'aprovar primer l'acta de la sessió anterior, que és el que toca abans d'abordar esta sessió.

Doncs hauríem d'aprovar l'acta de la sessió anterior. Entenc que ho fem per assentiment i unanimitat. (Adreçant-se a la senyora secretària) Gràcies, secretària. Baixa vosté ja?

Bé, la qüestió. Teníem sis compareixences, que és més o menys el ritme que estem seguint de treball en estes sessions. Tres de les persones que estaven cridades a participar en la comissió d'usos del temps han excusat la seua presència hui en esta comissió.

Dos d'elles ens insistixen en el seu interès per esta comissió i, per tant, ens demanen que, si és possible més endavant, que voldrien assistir personalment a alguna de les sessions. La tercera persona diu que estaran atentes.

En qualsevol cas, han enviat els correus electrònics preceptius per a excusar la seua presència hui ací. Això ens va permetre reorganitzar una miqueta el temps i canviar l'hora de la convocatòria. D'acord? Jo, a més a més, en este cas també tinc present les persones que veniu de més lluny. D'acord?

Bé, doncs dit tot això, jo crec que podem cridar la primera compareixent del matí, que és la senyora Eva Blasco… No. Ai! Açò és encara la versió anterior. Estes són les persones que han escusat.

Val. La primera persona que intervindrà és Lola Ruiz Ladrón, que és secretària d'acció social de la Unió General de Treballadors del País Valencià. Ara quan passe la senyora Ruiz… (La senyora Ruiz Ladrón entra a la sala i saluda) Bon dia. Li explicaré de quina manera anem a procedir. D'acord?

Compareixença de la senyora Lola Ruiz Ladrón, secretària d'Acció Social de la Unió General de Treballadors del País Valencià

La senyora presidenta:

Bé. Senyora Ruiz, benvinguda a esta comissió de les Corts. (Veus) Supose que ja deu estar assabentada però jo li ho recorde.

Disposa vosté de 10 minuts en la seua primera intervenció. A continuació, intervindran els representants dels grups parlamentaris que li plantejaran dubtes, qüestions… I, després, vosté tornarà a tindre 10 minuts per a conclusions o, fins i tot, respondre a les preguntes que li puguen plantejar els membres de la comissió.

En qualsevol cas, si vosté ens vol fer arribar algun informe addicional, documentació que vosté considere que pot ajudar a la comissió en els seus treballs -i sobretot en el dictamen final-, doncs li ho agrairíem.

Així que, sense més preàmbul… A vore… El temps comença a comptar ja.

La senyora secretària d'Acció Social de la Unió General de Treballadors del País Valencià:

Pero, como todo en la vida, algo bueno tenía que traer. Y, bueno, pues en este caso creo que ha habido un cambio de mentalidad, sobre todo a nivel empresarial, en el cual… Bueno, y a nivel general porque, bueno, yo, por ejemplo, que pertenezco a la Unión General de Trabajadores pues hemos optimizado con las videoconferencias -y supongo que a ustedes también les habrá pasado, ¿no?

(Adreçant-se a la senyora presidenta) ¿Me he pasado un poquito?

La senyora presidenta:

No, no, no; m'ha deixat sorpresa, perquè jo anava a indicar-li que…

La senyora secretària d'Acció Social de la Unió General de Treballadors del País Valencià

La senyora presidenta:

Sí, apague vosté ara el micro i.

Bé, doncs, molt bé, senyora Ruiz. Doncs ara intervindran els grups parlamentaris, d'acord?

I vosté tindrà temps també de descansar un poc perquè l'he vista ja al final anar un poquet contrarellotge. Després té 10 minuts més, d'acord? (Veus)

Val. Comencem pel Grup Parlamentari d'Unides Podem. Cristina Cabedo té la paraula durant 3 minuts.

La senyora Cabedo Laborda:

Gràcies, senyora presidenta.

Senyora Ruiz, benvinguda a esta comissió.

Crec que seria interessant, si vosté ens volguera explicar un poc, què significa eixe concepte d'indústria 4. 0, com haurien de ser les relacions laborals que s'implementaren d'una forma més eficaç en relació a esta indústria -que vostés parlen que és de futur-, sobretot quant als usos del temps i la racionalització dels horaris.

Després, també he vist en la seua trajectòria que ha assumit responsabilitats relacionades amb el departament nacional de la dona de la UGT. I en eixe sentit voldria preguntar-li… Vosté sabrà que recentment es va modificar la llei d'igualtat, de tal forma que les empreses de més de cinquanta treballadors -no sé si de cinquanta o de més de cinquanta, ara no recorde si cinquanta també estan incloses- han de tindre ja els plans d'igualtat.

M'agradaria… Ah! És que m'estaven senyalant quelcom des d'informàtica.

M'agradaria si ens poguera explicar l'impacte que ha pogut tindre açò. És a dir, si a dia de hui, a nivell de País Valencià, quin tant per cent de les empreses estan comptat ja amb un pla d'igualtat.

I si encara no hi han suficients -per dir-ho d'alguna manera-, tenint en compte que ja ha hagut una modificació legislativa, quins altres mecanismes de competència autonòmica podríem implementar per a que encara hi hagueren més plans d'igualtat implementats en aquestes empreses.

I també voldria preguntar-li… Vosté ha parlat de reforçar encara més la negociació col·lectiva, però si ens poguera dir mecanismes en concrets sobre com reforçar-la.

I, per últim, quina és la seua opinió sobre totes aquestes mesures complementar-les també amb rendes. Si és incompatible la implementació de rendes per a alliberar el temps més allà de polítiques purament de conciliació.

Gràcies.

La senyora presidenta:

Gràcies, senyora diputada.

Bé. A continuació té la paraula la diputada Rebeca Serna en nom del Grup Parlamentari Vox.

La senyora Serna Rosell:

La senyora presidenta:

Gràcies, diputada.

Bé. A continuació te la paraula la senyora Mònica Àlvaro en nom del Grup Parlamentari Compromís.

La senyora Àlvaro Cerezo:

Bon dia i gràcies per la seua compareixença, senyora Ruiz.

Mire, jo crec que esta comissió, la d'usos del temps, ha arribat en un moment en pandèmia on justament els horaris i els usos del temps s'han tornat més d'actualitat que mai. O bé perquè no han pogut conciliar o bé perquè em inclòs el teletreball, que fins ara no l'havíem inclòs en les nostres vides majoritàriament.

Però la veritat és que esta comissió hui per hui està molt d'actualitat. I sobretot en aquests temes que tractem. Vosté dona com una de les solucions per a una millor corresponsabilitat en usos dels temps la negociació col·lectiva. Gairebé rebaixada per la reforma laboral.

Creu vosté que per a uns millors usos dels temps la negociació col·lectiva ha de tindre un paper i una prioritat major que inclús la tenia abans de la reforma laboral?

Per altra banda, des de Compromís no ens agradaria que es normalitzaren certes pràctiques que hem vist en el teletreball que pogueren perjudicar a les dones. Ja que tenim totes les paperetes -enguany ha eixit una noticia que ho pronostiquen els experts- d'incrementar l'escletxa salarial per raó de gènere.

I en eixe sentit voldria preguntar-li quines són les mesures urgents que considera haurien de prendre les administracions i, en especial, les administracions autonòmiques per a afavorir la corresponsabilitat a l'hora de legislar.

A més -i com indicava la meua companya de Podemos-, la ministra va anunciar la setmana passada una llei per la igualtat salarial. Què creu que hauria d'incloure eixa futura llei d'igualtat salarial que ja s'ha anunciat?

Per últim, pel que fa als joves, quan s'utilitza el terme de conciliació familiar i laboral, doncs ells -jo he pogut mantindre diverses conversacions amb el Consell Jove, etcètera- sempre tenen eixa impressió de que els estem deixant fora. Els estem deixant fora perquè no són responsables en una família o inclús perquè encara no tenen un treball laboral a jornada completa.

Per això a mi m'agrada, personalment, parlar de corresponsabilitat de la vida familiar, personal, laboral… Perquè els joves també tenen dret a uns usos raonables del temps i a poder desenvolupar un projecte de vida propi.

Per això, sí que m'agradaria preguntar-li com podem incloure una perspectiva generacional, transversal, en les polítiques d'usos dels temps.

I res més, agrair-li novament la seua compareixença i desitjar-li un bon dia.

Gràcies.

La senyora presidenta:

Gràcies, diputada.

Bé. Seguim. A continuació té la paraula el diputat Carlos Gracia, que parlarà en nom del Grup Parlamentari Ciudadanos.

El senyor Gracia Calandín:

Moltes gràcies, presidenta.

Moltes gràcies, presidenta.

La senyora presidenta:

Gràcies a vosté, diputat.

Bé. A continuació té la paraula el senyor Juan Carlos Caballero, que parlarà en representació del grup Popular.

Quan vosté vulga.

El senyor Caballero Montañés:

La senyora presidenta:

Gràcies, diputat.

Per últim té la paraula Rosa Peris, que parlarà… (Veus)

Ah! No m'ho havieu dit i… Val.

Doncs, per últim, té la paraula Rosa de Falastín Mustafá, que parlarà en representació del Grup Parlamentari Socialista. Quan vosté vulga.

La senyora Mustafá Ávila:

Gràcies, senyora presidenta.

Gràcies, senyora Ruiz, per la seua intervenció.

I benvinguda de nou a les Corts, perquè una dona sindicalista té molt que aportar a esta comissió.

Com vosté ha comentat, en el nostre país passem més hores en la faena que en els països del nord d'Europa -per exemple-. I, no obstant això, la nostra productivitat és més baixa. I és cert que sembla que la pandèmia, a la força, ha canviat eixa idea que s'ha d'estar present físicament sí o sí a l'empresa per a treballar.

A mi m'agradaria preguntar-li per què creu vosté que existix ací eixa mentalitat presencialista -per dir-ho d'alguna manera- i si pensa que eixe canvi que en les formes de treballar ens ha portat la COVID-19 serà durable en el temps i no serà una cosa passatgera.

D'altra banda, ha dit vosté també que la negociació col·lectiva és vital per a l'ús i la racionalització del temps. Com creu vosté que es pot instrumentalitzar?

I, per últim, ha dit vosté també que l'acord per a la regulació de teletreball és fruit de la taula de diàleg i que eixe acord ha sigut satisfactori per a l'UGT. Però que, evidentment, en un procés de negociació sempre n'hi han coses que es deixen o que es queden fora. Ens agradaria saber quines són eixes coses, que ens les explicara en detall.

Gràcies.

La senyora presidenta:

Gràcies, diputada.

Bé, doncs, senyora Ruiz, tal com li he explicat, disposa vosté ara de 10 minuts més per a respondre les moltes qüestions que li han plantejat.

Aleshores… Espere que pose el temps… (Veus) Sí. Ja.

La senyora secretària d'Acció Social de la Unió General de Treballadors del País Valencià:

Y yo no sé si a ustedes les pasa, pero yo a primera hora de la mañana tengo una lucidez que, cuando llegan las siete, las ocho de la tarde, mi lucidez mental -porque no tengo un trabajo físico-… Pues mi lucidez mental, que es la que necesito para trabajar, no es la misma.

¿Esto qué significa? Que no estamos… Creo que, desde el diálogo social, como el gobierno en sí mismo, no quiere dejar a nadie atrás. Que no es la panacea, que habrá gente que se va a caer por el camino, incluso con ayudas. Porque la situación es muy caótica en algunos sectores y, si no hay servicios o no hay producción, al final, a la larga esto es muy complicado. Pero la inyección constante tampoco podría ser -a lo mejor, a largo plazo- la solución.

La senyora presidenta:

Ho lamente, però és que si no… (Veus) Els altres compareixents també començaran més tard.

La senyora secretària d'Acció Social de la Unió General de Treballadors del País Valencià:

La senyora presidenta:

Bé, com li he dit, si vosté vol fer-nos arribar algun informe que acabe de completar la seua compareixença…

La senyora secretària d'Acció Social de la Unió General de Treballadors del País Valencià:

La senyora presidenta:

Ací, en comissió, nosaltres estarem encantats d'incorporar-lo a la documentació.

Moltíssimes gràcies.

La senyora secretària d'Acció Social de la Unió General de Treballadors del País Valencià:

(Ocupa la presidencia el vicepresident de la comissió, senyor José Antonio Martínez Ortega)

Compareixença del senyor Adrián Todolí Signes, doctor en Dret i professor de la Universitat de València

El senyor vicepresident:

(Inoïble) … doctor en Derecho y profesor de la Universidad de València.

El senyor Todolí Signes:

En primer lloc, moltes gràcies per contar amb mi en esta comissió. La veritat que és un plaer tornar, ja he estat en anteriors i la veritat és que sempre és molt bon lloc d'estudi i d'intercanvi d'idees.

I bé, jo efectivament vinc a parlar dels usos del temps de treball, i com a economista i com a professor de Dret del Treball. No obstant això, malgrat que efectivament vinc a parlar de temps de treball i racionalització -com és la comissió-, el primer que m'agradaria senyalar és que no es pot parlar sols de temps de treball o aïlladament d'altres variables.

És a dir, no es pot parlar sols de jornada de treball, sinó que hem de parlar conforme a altres variables que estan molt relacionades, que serien -les quatre que jo crec que és molt important sempre tindre en consideració-… Que és el tema de la productivitat, el tema del salari, el tema del temps de treball -efectivament- i de la intensitat del treball.

Per ficar un exemple… El que jo crec és que cal parlar d'eixes quatre, perquè si no van les quatre en la mateixa direcció, els efectes acaben sent contraproduents.

Per exemple, si reduírem la jornada de treball o si es reduïx la jornada de treball, però s'augmenta la intensitat del treball, probablement les malalties i les baixes laborals augmentarien, no disminuirien. És a dir, no es pot parlar d'una sola de les variables sense parlar de les altres.

Per exemple, això ho veiem en el tema de les kellys. És a dir, elles -i parlant amb elles, jo que he fet estudis en estos temes-, el seu temps de treball no ha augmentat, però sí la intensitat.

Quan abans havien de fer deu habitacions en una hora, ara n'han de fer vint. I eixe ha sigut part del problema, la intensitat, no un tema de temps de treball. I açò va molt junt.

Però, també, si no s'analitzen totes juntes no porten informació suficient per a prendre decisions. Per exemple, si parlem de -una vegada més- reduir la jornada de treball, però no diguem si açò va acompanyat d'una reducció del salari o d'un manteniment del salari, ni tan sols podem ficar-nos si estem a favor o en contra. No és possible.

Aleshores, sempre que es parla de jornada de treball, s'ha de parlar amb el salari conjuntament. Al menys, simplement, per a ser seriosos, per a després poder prendre decisions.

Aleshores, ja -repetisc- amb estes quatre variables, productivitat, salari, jornada de treball i intensitat de treball, vaig a intentar donar algunes dades per a centrar el tema.

S'ha de dir que la productivitat per hora treballada a l'estat espanyol està un poquet per baix de la mitjana europea. I això és una realitat que hem de ser conscients. No obstant això, també s'ha de dir que si comparem la productivitat general és aixina, però si la comparem per sectors ja no estem per baix de la mitjana.

És a dir, si comparem un treballador espanyol de la indústria i un treballador alemany de la indústria, ahí les productivitats són molt similars. I el mateix si parlem d'un treballador del sector serveis espanyol i un alemany del sector serveis. Ahí la productivitat està molt similar.

Per tant, per què estem per baix de la mitjana? Perquè tenim més sectors serveis que Alemanya, que té més sector industrial. I la productivitat -així, en general-, tant espanyola com alemanya, en el sector industrial està per damunt.

Aleshores, si no n'hi ha diferències, on sí que hi ha diferències? Per exemple, al tema del salari. El cost-hora en Alemanya, estem parlant de 39 euros per treballador i hora de treball de mitjana, mentre que en Espanya estem parlant de 21,8 euros per hora de treball.

Aleshores, estem parlant de la mitat, pràcticament. Mentres que la productivitat és molt similar, sí que el salari -junt a la seguretat social- està per pràcticament la mitat.

Després, respecte a la jornada de treball. Ahí també n'hi han moltes diferències. Segons l'OCDE, en Espanya es treballa una mitjana de 1. 700 hores -això segur que ja ho haureu sentit-, mentres que en Alemanya es treballa 1. 368 i en França 1. 500.

I, de fet, el mateix si ho mirem en setmana de treball. Mentres que en Holanda la mitjana és de 30 hores, en Dinamarca és de 32, en Alemanya és de 35 i en Espanya estem en quasi 38 hores de mitjana.

Per tant, mentres que la productivitat sí que és similar, la realitat és que el salari està quasi per la mitat i les hores de treball estan per damunt.

I, per tant, jo per això volia començar parlant de productivitat. I és que jo volia deixar clar que aquestes jornades maratonianes que tenim ací, a l'estat espanyol, que fem ací, no estan justificades per una disminució de productivitat.

És a dir, jo el que vull dir és que si realment Espanya tinguera una productivitat per hora treballada inferior que Alemanya o que altres països, sí que estaria, per exemple, tal volta justificat -més o menys- el fet que es treballaren més hores, perquè s'hauria de compensar.

Si els treballadors espanyols foren menys productius, aleshores diríem: té sentit que es treballen més hores perquè cal compensar eixa baixa productivitat.

Però si realment tenim una productivitat similar, estes jornades tan grans -que ja dic, són dades, no són meues. Ho diu l'OCDE, ho diu Eurostat- la veritat és que no tenen massa sentit.

Aleshores, clar… I el mateix: i si una possible reducció de jornada deuria vindre acompanyada d'una reducció de salari, una vegada més pareix -mirant les dades- que, amb similar productivitat i molt menor salari a Espanya, tenim prou de marge per a poder actuar d'una manera o d'una altra, però la qüestió és que ahí estan les dades.

Molts -no sé si em coneixeu- sabreu que la meua tesis doctoral va anar precisament sobre salari i productivitat. És a dir, jo crec realment que els salaris han d'anar acompanyats amb la productivitat. No poden anar d'una altra manera, perquè si no pot portar problemes econòmics, com això ho defensa la CEOE, ho defensa la CEF. I jo estic d'acord amb eixe plantejament.

El problema és que ací, a Espanya, la productivitat ha augmentat molt i els salaris no. Si anaren acompanyats, estaríem amb salaris alemanys. Però no és aixina. Per què? Perquè la productivitat ha augmentat però no ha augmentat el salari.

Per tant, hi ha marge. O bé per a pujar els salaris o bé per a reduir la jornada. I entre estes dos opcions jo em decante per la segona. Crec que és millor, amb eixe marge, poder reduir la jornada.

Per què? Perquè porta tres beneficis, que és, primer, el benefici per a la salut. Jo no vaig a parlar molt d'este tema, perquè crec que esta comissió ja ho ha sentit.

El segon, per temes de conciliació. Jo crec que tots ja sabem que, efectivament, una jornada de 40 hores es plantejà en un moment -fa més de cent anys-, en un moment en el que, efectivament, el model familiar era molt diferent, en el que una de les dos persones es quedava en casa i s'ocupava de tot el treball de la casa i, a més a més, de totes les gestions, etcètera, que porta una família, i l'altra persona era la que es dedicava 40 hores a la setmana a treballar.

Però hui en dia ja no tenim eixe model. Però seguim amb eixa idea de 40 hores de treball. I això, efectivament, jo crec que és una cosa, igual que com el model de família d'una persona treballa, l'altra s'encarrega de tot, és antiquat i ara cal anar a la corresponsabilitat, el mateix crec que ocorre amb el tema de les hores de treball.

I, per últim, per una qüestió de repartiment del treball. I ací volia parlar un poc del tema del futur. Perquè clar, no soles és qüestió de parlar què passa ara, què és el que he fet, parlar de les dades, el que tenim ara, sinó d'un tema del futur del treball.

No sé si ho sabeu, però dirigisc a la Universitat de València la càtedra d'Economia Col·laborativa i Transformació Digital, i jo m'encarregue d'estudiar el tema de com la digitalització afecta al tema del treball.

Aleshores, en molt poquet de temps, simplement comentar -com estic segur que ho haveu sentit-, l'automatització és un fet. Cada vegada que la intel·ligència artificial és més capaç de fer coses, i que no va a fer desaparèixer, com diuen alguns, llocs de treball però si que van a reduir les tasques.

I l'exemple és molt clar. En els propis advocats, abans feien falta deu advocats per a buscar una jurisprudència, una sentència en els manuals d'Aranzadi -que eren aixina de grans (gesticula amb les mans)-, i que anaves per l'índex i ho buscaven si feia falta deu treballadors. Ara, les bases de dades intel·ligents, és que una persona fa el treball de deu.

Aleshores, no vol dir que la professió d'advocat vaja a desaparèixer, però el que està clar és que ja no faran falta deu advocats, sinó que sols un. Això què va a implicar?

En principi, pareix que desocupació. És de veres que hi ha dos plantejaments entre els economistes. Uns diuen que, efectivament, açò provocarà desocupació i altres diuen: «No, com va dir Schumpeter en el seu moment: destrucció creativa».

Efectivament, de deu treballadors treballarà sols un, però apareixeran noves ocupacions que substituiran açò, apareixeran noves professions, etcètera. I açò és possible. És molt difícil dir què passarà d'ací trenta anys amb la intel·ligència artificial i la reducció.

El que sí que és de veres és que, per exemple, els que argumenten açò de la destrucció creativa i que no s'ha de tindre por a l'automatització, senyalen, per exemple, exemples com Alemanya. Perquè, diuen, els països amb més robots i amb més automatització -com és Alemanya i com és Japó-, també són els països amb menor taxa de desocupació.

I això és de veres i no pareix que hi haja una relació directa. Entre, efectivament, l'automatització -o la intel·ligència artificial i els robots- i la desocupació.

Però el que també és cert i s'ha de vore -per això jo sempre crec que cal vore totes les dades-, Alemanya, el sector industrial, altament robotitzat, tenen una mitjana de la jornada laboral de 28 hores de treball.

Aleshores, clar, què vol dir? Que -efectivament-, a Alemanya, un sector industrialitzat, on allí hi ha tres treballadors, ací a Espanya hi ha dos, perquè la mitjana està en 38 hores. Què vol dir? Que és lògic que en Alemanya n'hi haja menys desocupació, precisament per aquesta raó.

Al final, com jo volia dir, açò és una forma del repartiment del treball davant del repte que implica l'automatització que, a més de reduir la desocupació, millora la salut, i també reduïx l'absentisme i les incapacitats i el cost laboral.

I amb açò acabe. Moltes gràcies.

El senyor vicepresident:

La senyora Cabedo Laborda:

Gràcies, senyor president.

Senyor Todolí, benvingut. Gràcies per la seua explicació. Crec que ha estat molt eloqüent, estructurada i una visió integral.

Vosté ha comentat que reduir la jornada tindria un impacte en la salut, en la reconciliació i el repartiment del treball. Volia detendre'm un moment en el tema de la conciliació perquè també he llegit un article seu en premsa, que m'ha paregut molt interessant, on indica que «configurar el derecho a solicitar el teletrabajo debe hacerse desvinculándolo de la alegación de conciliación».

És a dir, crec que seria interessant aportar aquesta reflexió. Una cosa és l'impacte positiu que, per exemple -bé, açò és teletreball-, podria tindre en la conciliació, però que no únicament el teletreball ha d'estar vinculat o el dret al teletreball ha de ser per una qüestió de conciliació.

Pel qual, si volguera aportar esta reflexió a la comissió, com dic em pareixeria interessant.

Després, vosté parla de reduir la jornada. Crec que s'ha centrat en aquesta qüestió, que és fonamental. Però si després ens podria parlar de mecanismes de flexibilitat horària, perquè també entenc que són dos qüestions diferents.

Com a més ha quedat patent que vosté té un bon estudi de legislació comparada, supose que als països europeus hi hauran diferents models de flexibilitat. Perquè es veuen que n'hi ha des de bons de temps a borses d'hores, entrar o eixir amb major flexibilitat… Quins serien els mecanismes que vosté creu que a Espanya podríem implementar-los amb major eficàcia i eficiència?

I ho deixaria en eixes dos qüestions perquè sé que la resta de companys tindran moltes preguntes i vosté el temps limitat.

Gràcies.

El senyor vicepresident:

La senyora Serna Rosell:

El senyor vicepresident:

La senyora Torres Garcia:

Gràcies, president.

Senyor Todolí, benvingut a esta comissió sobre l'estudi dels usos del temps.

En ple confinament va participar vosté en una webinar en què s'abordava la dicotomia -encara sobre la taula- entre l'oportunitat o el risc que representa esta nova modalitat a distància que és el teletreball.

Encara que en la seua intervenció de hui -certament il·lustrativa, li felicite- ha quedat ben clara la seua opinió al respecte, m'agradaria plantejar-li algunes qüestions que ens permeteren a nosaltres, com a membres d'esta comissió, abordar este tema amb major coneixement de causa.

Alguns agents socials -com vosté deu saber-, afirmen que el teletreball ha vingut per a quedar-se. En el supòsit que fora així, li plantege dues preguntes.

Quina valoració fa de l'acord assolit entre el Ministeri de Treball i els agents socials en relació amb el teletreball? Que sap que ha sigut fa poc aprovat. I, en la seua aplicació al sector públic, creu que el teletreball pot contribuir a millorar els serveis públics? I de quina manera?

Abans de la pandèmia ja ens qüestionàvem els usos del temps que fem en l'actualitat. De fet, esta comissió va nàixer d'eixa preocupació que han corroborat especialistes de branques molt diverses. Els usos actuals del temps no són gens saludables ni rendibles, per dir-ho d'una manera breu.

L'oportunitat -no solament entesa com a ocasió, sinó sobretot en el sentit de ser convenient- d'una reforma horària va prenent cos al si de la societat, que és cada dia més crítica amb uns horaris extensos i perjudicials per a la salut i el benestar en general, però també per a la conciliació entre la vida personal i laboral, per al gaudi d'activitats d'oci, i, fins i tot, per a participar d'una manera activa en la vida social i en l'acció política.

Per tot això, des del meu grup li plantege dues preguntes més. D'una banda, quines tres mesures considera vosté indefugibles per a millorar els usos dels temps? I, de l'altra, quins efectes opina vosté que podria comportar una reforma horària en la nostra vida quotidiana?

Li agraïsc novament que haja acceptat la invitació a participar en esta comissió i, per descomptat, el felicite i li agraïsc tot el treball que realitza per a millorar, en definitiva, la vida de les persones.

Gràcies.

El senyor vicepresident:

El senyor Gracia Calandín:

Muchas gracias, presidente. Gràcies, senyor Todolí.

El senyor vicepresident:

El senyor Caballero Montañés:

El senyor vicepresident:

La senyora Peris Cervera:

Senyor Todolí, benvingut a esta comissió. Qualificaria de gran intensitat la seua compareixença i, a més, li la agraïm per l'interessant i també per la novetat de molts dels elements que vosté ha aportat.

En l'àmbit de la jornada, un dubte. Un dels elements que diferencien les jornades a Espanya, en referència al conjunt d'Europa, és la jornada partida, que no existix en el conjunt de la Unió Europea.

Per tant, es podria al nostre país, tenint en compte com està conformat la realitat de les empreses espanyoles, podríem avançar cap a una jornada continua?

Permetria, sense tocar la jornada, alliberar -al menys en determinades franges horàries- temps que permeteixen la conciliació i la corresponsabilitat.

I la segona proposta, que és a la que vosté fa referència, és la reducció de la jornada. Però no s'ha d'oblidar -jo també ho compartisc amb vostés- que és molt difícil hui plantejar una reducció de jornada sense increments de la productivitat o sense tindre en compte la productivitat.

Sols una pregunta: vosté quan parla de la productivitat ens ha dit -si jo no m'he equivocat- que la nostra productivitat, en comparació amb Alemanya per hora treballada, és similar, però a diferència nosaltres tenim uns costos laborals més baixos. Salaris més baixos. On està la diferència?

Si tenim índex de productivitat igual amb costos laborals més baixos, està dient-nos que el benefici empresarial a Espanya és molt més alt que en el conjunt d'Europa? Perquè en algun lloc està la diferència.

Jo també crec -en relació, per exemple, a Alemanya o altres països- que té a vore el pes de l'economia en cada sector productiu. Clar, en Alemanya al voltant del 30 % del PIB és el producte industrial, la indústria. Cosa que no ocorre en Espanya.

Per tant, també compartisc amb vostés que per a un nou model, necessitem més tecnificació i, per descomptat, necessitem més indústria que, encara hui, és el sector productiu que genera més valor afegit, més productivitat i també la possibilitat de marges.

Vosté creu que amb la realitat empresarial -i esta és l'última pregunta que tinc- del nostre país, amb moltes microempreses, autònoms, empreses de menys de deu treballadors, vinculades -bàsicament- a sector servicis i sector primari i encara molt allunyats en l'índex d'indústria, creu que en el curt i en el mitjà termini és podria -amb la realitat empresarial del nostre país- avançar cap a una reducció horària?

Moltes gràcies.

El senyor vicepresident:

El senyor Todolí Signes:

Per exemple, un dels temes que ha eixit ha sigut el teletreball, la conciliació… I, de fet, això molt vinculat també, fins i tot, a parlar del tema de la distribució de la jornada.

I jo crec que ahí està la qüestió. Per exemple, quan es parla de teletreball… I, de fet, abans de la pandèmia es parlava molt del teletreball com a fórmula d'obtenir una millor conciliació.

Arribà la pandèmia i ens vam adonar que això no era aixina, perquè el que vol dir és treballar doble. És a dir, si tu estàs amb els xiquets a casa i, a més a més, estàs treballant les mateixes hores -o fins i tot més-, el que estàs és treballant el doble.

Aleshores, ens hem adonat que no funciona. És a dir, ahí crec que és un poc paregut al tema de la distribució. Si volem solucionar els problemes de conciliació millorant, per exemple, una jornada continua, mos acabarem trobant que, si seguim treballant huit hores al dia, no hi ha temps en el dia.

Òbviament, pitjor és tindre -efectivament- dos hores de paró a migdia i acabar a las huit de la nit. Això és pitjor, sens dubte. Però si, encara que ho ajuntàrem en jornada continua, si seguim treballant huit hores al dia amb un tema de… A més, per exemple, en el sector serveis estar a disposició dels clients. Que els clients tal volta et toquen a les nou de la nit o et toquen a les huit de la vesprada.

Aleshores, vull dir, soles la distribució jo crec que no ho soluciona. Per això jo no he volgut parlar en la meua intervenció inicial de distribució, perquè sí, pot solucionar coses. Però crec que canviar la distribució no solucionaria el verdader problema, i és que a la gent li falta temps per a poder estar amb els seus fills, per a poder fer els seus hobbies, etcètera.

És a dir, que no és un tema soles de distribució, sinó que és un tema de tindre més temps. Això, per exemple, la norma de… Que també se m'ha preguntat per possibilitats, de com es podria millorar eixa conciliació.

Jo, de fet, quan ho explique als meus alumnes m'ho plantege, perquè la norma que es va fer en 2019 sobre conciliació, que és un dret d'adaptació de la jornada, que alguns periòdics el van traure com «la jornada laboral a la carta».

Ací n'hi ha un problema i és que es parla de que hi ha dret a la conciliació, excepte que l'empresa et plantege problemes econòmics per a poder adaptar-te a la teua sol·licitud d'horari.

Val, té tot el sentit. No es pot… Efectivament, com ha dit el diputat del PP, no és el mateix una empresa gran que una empresa menuda. I eixa norma això ho va tindre molt en compte.

Perquè el que va dir… Anem a vore, el treballador o treballadora té dret a sol·licitar els canvis d'horari per raons de conciliació. Però, al final, això s'haurà de debatre en el si de l'empresa, perquè si és una empresa que no té altres treballadors, doncs no serà possible.

És a dir, si no es poden canviar els torns… Tu demanes treballar per la vesprada, però si per la vesprada l'empresa no obri o si per la vesprada a l'empresa no hi ha ningun treballador i estàs soles tu, doncs eixe dret en eixa concreta empresa no es pot realitzar. Encara que és un dret que tots tenen, però cal vore l'empresa concreta.

Val. Quin és el problema que veig jo ací -que ja dic, explique jo als meus alumnes-? És que no tenim ni tan sols clar que és conciliació. Perquè, clar, imagina't que l'empresa et diu… Tu em demanes canvi d'horari de no vindre els dissabtes, perquè els dissabtes jo he d'anar a portar el meu xiquet al futbol o a on siga -és a dir, això és el de menys.

La qüestió està en què si l'empresa et diu: «No, no; no et preocupes perquè anem a ficar-te els dissabtes una guarderia…» Això és conciliació? Simplement que tu pots treballar perquè algú t'aguanta el xiquet o xiqueta… És a dir, això és conciliació? O la conciliació és: «No, no; jo vull ser el que estiga… Una guarderia no em soluciona el tema».

És a dir, eixe debat és el debat entre: canviem la distribució horària o reduïm la jornada? Perquè si soles la canviem per raons de conciliació, moltes vegades l'únic que estem fent és… En un moment donat sí que tens temps, però la realitat és que això li ho hauràs de llevar a la teua parella, a les teues aficions d'un altre moment.

Per això jo he posat l'accent sobretot en el tema de la reducció. Perquè soles modificar la distribució pot ajudar, però en el fons no és -jo crec- el que la gent reclama. És a dir, el fet de…

I també per una altra raó -i, bé, supose que també ho haureu sentit-. En 1929 Keynes va dir: «No, d'ací cent anys treballarem 15 hores a l'any». Això per què ho va dir? Perquè la productivitat augmentaria tant que no faria falta treballar tantes hores, treballaríem soles 15 hores.

I va acertar Keynes dient que la productivitat augmentaria tant. Això ha passat. El que no s'ha vist és una contraprestació en reduir la jornada. Ha augmentat molt la productivitat i això no s'ha canviat amb un tema de reducció de jornada.

Aleshores, crec que n'hi ha marge -repetisc, com ja he dit abans- en fer això.

Pero, en general, la realidad es que esta norma dice muy poco. Habrá que ver cómo se desarrolla aquí -que supongo que, pues eso, aquí les Corts Valencianes tendrán que hacerlo-. Y ahí veremos si, efectivamente, es buena o no, cuando salga la ley que se va a aplicar aquí.

I, segon, amb manteniment -jo crec- de la intensitat. Perquè un dels problemes per a la salut principal… I hi han molts estudis ergonòmics, de serveis de prevenció de riscos laborals, etcètera -i ocupacionals-, que parlen de que ha hagut un increment. Un increment en l'estrés.

És a dir, que els treballadors treballen les mateixes hores però estan molt més estressades, que han de fer moltes més tasques en el mateix temps. I això és un problema.

Reduint la jornada se soluciona, però si, a la vegada, s'està augmentat la intensitat, tindrem encara més problemes. Perquè el que farem és això, més estrés encara.

Perquè si el que fan és que abans tenies huit hores per a fer alguna cosa i acabaves fent-ho en nou -que és el que passa ací, tenim un problema també amb el tema de les hores extres, les hores extres no pagades també és un tema molt important-. Si ara el que et diuen és: «No, has de fer-ho en sis, però has de fer exactament el mateix».

En compte de fer-ho en nou, ara has de fer-ho en sis i has de fer exactament el mateix. També serà un problema. Perquè, de fet, augmentarà l'estrés i augmentarà males postures ergonòmiques quan és un treball manual, etcètera.

Sobre si tot açò que estem parlant de la jornada es pot aplicar ací, amb la realitat econòmica que tenim. Jo crec que en part el dret també canvia la realitat, i això cal tindre-ho en compte.

És a dir, perquè, efectivament… En el sector, per exemple, de l'hostaleria és molt difícil parlar d'una jornada continua. Bé, perquè les persones van a menjar a les hores que van a menjar. I a les sis de la vesprada, a un bar un cambrer no li val per a res, perquè moltes vegades a les sis de la vesprada no hi ha ningú en el restaurant i està tancat. Aleshores, ahí, per exemple, és molt complicat.

Però ahí, per exemple, tornem al mateix. La reducció de jornada sí pot aplicar-se, mentres que la distribució… Fer jornada continua en un restaurant és molt més complicat, sí que es pot reduir la jornada i que, simplement, després un altre cambrer vaja a la nit o el que siga. I, aleshores, n'hi haja una millora de la distribució.

I una altra de les qüestions molt importants -per a acabar ja amb el tema de les mesures- seria el tema de la previsibilitat. Jo crec que un problema que estan tenint molts treballadors i que jo ho veig en els meus alumnes… Estem parlant d'això, díhuit, dènou anys que treballen en Zara, que treballen en diferents… Això, en el comerç, etcètera.

Que diuen que els avisen d'un dia per a l'altre si han d'anar a treballar o no. I això és un problema… Bé, a mi m'ho diuen: «Mira, no puc anar a la teua classe perquè de sobte m'han ficat…» I jo: «I no t'ho han dit amb una setmana d'antelació? » Perquè l'Estatut dels treballadors parla de cinc dies com a mínim de preavís.

Flexibilitat, sí, però amb límits. Quin és el límit? Que al menys et preavisen amb cinc dies d'antelació. Ahí ja estem parlant d'un tema que la legislació ja ho controla, però que faria falta més efectivitat.

I no és fàcil. Per a això fa falta agents socials i inspecció de treball. És a dir, que els sindicats, efectivament, ho controlen i també que la inspecció de treball controle.

Perquè què menys poder controlar què vas a fer demà… És a dir, amb un mínim d'antelació, fer plans amb una setmana d'antelació… Cinc dies no crec que siga un marge massa complicat.

Bé, i amb açò acabaria, perquè el meu temps s'ha acabat.

El senyor vicepresident:

El senyor Todolí Signes:

El senyor vicepresident:

(Ocupa la presidència la presidenta de la comissió, senyora Nathalie Torres Garcia)

Compareixença, per videoconferència, del senyor Vicent Josep Martínez García, catedràtic d'Astronomia i Astrofísica de la Universitat de València

La senyora presidenta:

Gràcies per acceptar la nostra invitació a participar en esta comissió d'estudi sobre els usos del temps.

Disposarà vosté -quan jo li ho indique- de 10 minuts per a fer la seua exposició. Després, cada grup parlamentari compta amb 3 minuts per a… (Soroll de telèfon. Veus) Ja?

El senyor catedràtic d'Astronomia i Astrofísica de la Universitat de València:

La senyora presidenta:

Val.

Després, els grups parlamentaris tindran 3 minuts cadascun d'ells per a plantejar-li a vosté preguntes o fer-li algun tipus d'observació. I, després, vosté disposarà de 10 minuts novament per a concloure i per a respondre les preguntes que li puguen plantejar, en la mesura del possible.

De totes maneres, ja li ho dic i així avancem. Si vosté vol fer-nos arribar algun informe o algun estudi que considere que esta comissió doncs pot incorporar a la documentació de què ja disposem, doncs li ho agrairíem molt. Val?

El senyor catedràtic d'Astronomia i Astrofísica de la Universitat de València:

Per descomptat.

La senyora presidenta:

…com no el tinc ací al meu costat i vosté tampoc té el cronòmetre, quan falten un parell de minuts per a eixos 10 minuts, jo l'avisaré. D'acord?

El senyor catedràtic d'Astronomia i Astrofísica de la Universitat de València:

La senyora presidenta:

Doncs el temps comença a comptar ja.

El senyor catedràtic d'Astronomia i Astrofísica de la Universitat de València:

(Inoïble per raons tècniques)

La senyora presidenta:

Espere, senyor Martínez, per favor. És que no estem escoltant-lo. Espere's. És que no estem escoltant-lo. (Veus)

Senyor Martínez… Val. Estem veient el power point, però en el moment en què vosté el compartix amb nosaltres no el sentim a vosté. Aleshores, no sé si és millor que ens el faça arribar i que vosté ens l'explique… Perquè nosaltres el que volem és escoltar-lo a vosté. D'acord?

No sé si està sentint-me… (Veus) Val. Aleshores, tanque la finestra del power point, faça el favor.

Val. Tornem? (El senyor Martínez García diu: «Sí, tornem…») Ja està.

El senyor catedràtic d'Astronomia i Astrofísica de la Universitat de València:

(Inoïble per raons tècniques)

La senyora presidenta:

Sí. Sí que sentim, sí. (Veus) Vosté no ens sent perquè tenim tots els micròfons apagats…

El senyor catedràtic d'Astronomia i Astrofísica de la Universitat de València:

Els micros…

La senyora presidenta:

Això és.

El senyor catedràtic d'Astronomia i Astrofísica de la Universitat de València:

Vaig a intentar, al compartir… Perquè en principi no tindria perquè (inintel·ligible) … Vaig a estar parlant i si hi ha algun problema m'ho tornen a dir.

La senyora presidenta:

D'acord.

El senyor catedràtic d'Astronomia i Astrofísica de la Universitat de València:

Jo a vostés sí que els estic sentint.

La senyora presidenta:

El senyor catedràtic d'Astronomia i Astrofísica de la Universitat de València:

Val. Sí que seria important… A vore, un segon…

La senyora presidenta:

Estos són els problemes de… (Veus)

El senyor catedràtic d'Astronomia i Astrofísica de la Universitat de València:

Vaig a intentar-ho perquè sembla que abans hem perdut el so. Si el tonem a perdre, doncs ho farem d'una altra manera.

La senyora presidenta:

Val, d'acord. Vinga, intente-ho.

El senyor catedràtic d'Astronomia i Astrofísica de la Universitat de València:

Vaig a intentar-ho compartir… Perquè en principi no té per què perdre's el so. Val?

La senyora presidenta:

El senyor catedràtic d'Astronomia i Astrofísica de la Universitat de València:

La senyora presidenta:

(Inoïble per raons tècniques)

La senyora presidenta:

Ja no el sentim, senyor Martínez. No el sentim. No, no el sentim. Estic vegent… (Veus)

Ah, a vore? Torne's a tocar amb… (Riu. Veus) No, no, no. No el sentim. Em sap mal, però és que no. No. (Veus)

(Sospira) No. No. És que és una llàstima… però no el sentim.

El senyor catedràtic d'Astronomia i Astrofísica de la Universitat de València:

M'estan sentint ara?

La senyora presidenta:

El senyor catedràtic d'Astronomia i Astrofísica de la Universitat de València:

La senyora presidenta:

El senyor catedràtic d'Astronomia i Astrofísica de la Universitat de València:

És que he llevat el power point. Val.

La senyora presidenta:

Jo havia parat el temps, eh?

El senyor catedràtic d'Astronomia i Astrofísica de la Universitat de València:

Sí, sí. Ja m'imagine. És que estos problemes hem de solucionar-los.

Ara m'estan sentint?

La senyora presidenta:

Perfectament.

El senyor catedràtic d'Astronomia i Astrofísica de la Universitat de València:

D'acord? Val. En principi, jo m'he llevat el pinganillo, que tal volta era la font del problema. Val?

La senyora presidenta:

A vore, senyor Martínez, parle? No, no el sentim. No el sentim.

Em sap mal dir-li-ho, però no pot tirar mà d'altres recursos? Perquè és que, si no, a vosté no el sentim. I a nosaltres ens interessa més sentir-lo a vosté.

El senyor catedràtic d'Astronomia i Astrofísica de la Universitat de València:

La senyora presidenta:

El senyor catedràtic d'Astronomia i Astrofísica de la Universitat de València:

D'acord?

La senyora presidenta:

Aleshores, tornem a un mètode un poc més tradicional però més efectiu…

El senyor catedràtic d'Astronomia i Astrofísica de la Universitat de València:

La senyora presidenta:

Val? Per tant, li torne a posar en marxa el rellotge, que se l'havia parat en els 8 minuts. D'acord?

El senyor catedràtic d'Astronomia i Astrofísica de la Universitat de València:

Val. Perfecte.

La senyora presidenta:

Val. Doncs vinga, té la paraula.

El senyor catedràtic d'Astronomia i Astrofísica de la Universitat de València:

(Inoïble per raons tècniques. Part de la intervenció no s'ha enregistrat)

…ara estan defensant un (inintel·ligible) … que són, òbviament, les posicions extremes en el debat social.

I, a més a més, caldria dir que al 2018, la proposta de Compromís amb un recolzament majoritari de tota la cambra, es va demanar també que es llevara el canvi estacional que ara a finals d'octubre tenim.

Bé, les qüestions que jo tractava d'esbrinar ací és els avantatges i els inconvenients de cada cosa i quina seria, diguem-ne, la posició des del punt de vista de l'astronomia. I, aleshores, l'aspecte que m'interessa comentar fonamentalment és que, certament, el fus horari en el que cau Castelló -per exemple- i la Comunitat Valenciana és el fus horari que passa per Greenwich. I teòricament un podria dir: doncs és el que ens correspon.

Però, la Terra… Els fusos horaris s'acceptaren a finals del segle XIX per posar un poc d'ordre. Perquè, abans, cada ciutat gairebé tenia la seua hora. Per cert, eixa història que conten vostés en eixe document és un bulo.

El fus horari que nosaltres tenim correspon, certament, a una decisió que es va fer el 1940 pel dictador Franco. Però, per a que vostés sàpiguen, era el mateix fus horari en el que acabà la república. I el propi Franco, quan va entrar a València, va decidir que eixe fus horari desapareguera i es va alinear al fus horari d'Anglaterra. Els canvis de fusos han sigut molt llargs, molt… I sobretot en èpoques bèl·liques.

Per tant, el que convé és saber quin és el problema. Nosaltres ara estem compartint fus horari amb gairebé tota Europa central, els països escandinaus, Itàlia… És un fus horari, diguem-ne, molt europeu. I això és important que se sàpiga.

En eixe fus horari caldria ara considerar quina és la il·luminació de la Terra al llarg de l'any. Això és el que s'instava en la presentació que si (inintel·ligible) … meu mòbil. Aleshores, és diferent eixa il·luminació quan estem en els equinoccis -és a dir, pròxims al 21 de març o al 21 de setembre- i en els solsticis.

En els solsticis, ja siga d'estiu o d'hivern, la inclinació, els raigs solars a la superfície de la Terra, a l'hemisferi nord, és molt diferent. És molt més vertical quan comença l'estiu, en el solstici d'estiu -a principi de juny- i molt més obliqua el 21 de desembre.

Per això tenim estacions, perquè l'eix de rotació de la terra està inclinat respecte a l'eix que seria perpendicular al pla de la seua òrbita al voltant del sol. I, al llarg de l'any, la incidència solar va canviant sobre els territoris que hi ha a la Terra.

I això és molt important. De manera que, en les proximitats del solstici d'estiu, quan comença l'estiu, els rajos cauen amb molta més verticalitat… No cauen mai verticals. Sí que cauen verticals, per exemple, al tròpic de càncer el dia 21 de juny o en el tròpic de capricorn el 21 de desembre. Però, en les zones no tropicals sempre venen amb una certa inclinació, que és major quan estem en estiu.

I això cal considerar-ho perquè si nosaltres parlàrem -i vostés ho voran després en la presentació- del terminador que separa el dia de la nit, veuen que, per exemple, si nosaltres pensem en eixe terminador en termes dels equinoccis, eixe terminador és paral·lel.

El terminador seria com quan vostés veuen la lluna, la part que separa la part il·luminada de la lluna de la part fosca. Doncs això mateixa passa en la Terra. Amb eixe terminador separaríem el dia de la nit. I eixe terminador és paral·lel als lineals en els equinoccis, però és oblic en els solsticis.

I, per exemple, en particular, eixe paral·lel al capvespre en estiu ens unix clarament en Europa. Vosaltres veureu que es fa de nit a la mateixa hora -pràcticament- en València que en Berlín, per posar-ho aixina, com a exemple. I això també passa a l'alba de l'hivern.

Per tant, nosaltres estem units en la manera en què està il·luminada la Terra en Europa, sobretot a l'alba de l'hivern i al capvespre de l'estiu. I això és bona cosa, com vostés sabran.

Aleshores, l'objectiu que jo tinc -i que després vostés tindran en la presentació, quan vos la envie- és intentar que l'interval horari que va des de les huit del matí a les sis de la vesprada transcórrega amb il·luminació solar. És a dir, siga de dia la major part de l'any.

De huit del matí a sis de la vesprada és una decisió arbitrària, però és l'hora -fonamentalment- de l'horari escolar, tenint en compte el transport escolar. Per tant, per temes de seguretat, per temes… Convé anar a classe, per exemple, de dia. I eixir de classe de dia i que t'arrepleguen els autobusos amb il·luminació.

Això a què ens obligaria des del punt de vista del fus horari? Doncs bàsicament a quedar-mos com estem. És un bon horari, l'actual. Perquè vostés veuran que, certament, durant el període -que és majoritari al llarg de l'any- que gaudim d'horari d'estiu -no és una diferència de sis mesos-sis mesos, n'hi han més mesos amb horari d'estiu- el dia és molt llarg.

I, efectivament, eixe interval de huit hores a sis hores de la vesprada, de huit del matí a sis de la vesprada cau plenament de dia, excepte algun dia del final d'octubre, d'estos dies, pel matí. Val? Això…

La senyora presidenta:

Senyor Martínez. Senyor… (Parlen alhora)

El senyor catedràtic d'Astronomia i Astrofísica de la Universitat de València:

…quan arribem al solstici, que el dia és més curt, doncs queda molt centrat el dia, però sí que n'hi ha aproximadament vint minuts d'eixe interval que és de nit tant pel matí com per la nit, perquè queda molt ben centrat.

Si nosaltres canviàrem d'horari, de fus d'horari…

La senyora presidenta:

Senyor Martínez. (Parlen alhora) No em sent…

El senyor catedràtic d'Astronomia i Astrofísica de la Universitat de València:

…i anàrem amb horari de Greenwich, que bàsicament mantenim per canvi. És a dir… Bé, vaig a simplificar-ho.

Si féssem un horari en el qual nosaltres apostàrem per tindre tot l'any el fus horari de Greenwich, què passaria? És la postura que molta gent defensa i que estava escrita en la constitució d'esta comissió. Doncs passaria, per exemple, que en desembre estaria de nit a les quatre de la vesprada en València.

Clar, contra això, què és el que advoquen, per exemple, des de les illes Balears o sobretot en funció de l'hostaleria? Vore l'altre extrem. Fixe-se'n, intenten (inintel·ligible) … Estem parlant de Greenwich. Greenwich és UTC tot l'any…

La senyora presidenta:

Senyor Martínez… (Parlen alhora)

El senyor catedràtic d'Astronomia i Astrofísica de la Universitat de València:

…perquè es faria de nit a les 4 de la vesprada. Si se n'anem a l'altre extrem…

La senyora presidenta:

(Parlen alhora) Senyor Martínez…

El senyor catedràtic d'Astronomia i Astrofísica de la Universitat de València:

…declaració de 2016, que seria UTC+2 tot l'any…

La senyora presidenta:

Senyor Martínez, senyor Martínez… És que no em sent (rient)…

(Algú diu: «S'ha quedat congelat. ») Ai! , s'ha quedat la imatge congelada, per favor. I s'ha perdut la connexió.

Açò és molt més apassionant que qualsevol directe de la televisió, no? (Veus)

Senyor Martínez, per si vosté està sentint-me a mi, el que intentava dir-li -però vosté no em sentia- és que se li havia acabat el temps de la primera intervenció.

Per tant, ara quan reprenem la connexió, passarem a les qüestions dels grups parlamentaris i, després, disposarà vosté de 10 minuts més. Val?

Jo crec que amb el que vosté ja ha explicat els membres de la comissió es poden fer una idea sobre quin és el seu posicionament en esta qüestió i que li poden plantejar ja preguntes. Espere que estiga escoltant-me, perquè si no serà com una espècie de monòleg. (Veus) Ací tinc destinataris, però, clar, no m'adrece a ells, m'adrece a vosté, senyor Martínez.

Aleshores… Vaig a parar el… (Veus) Estem intentant… Bé, clar… (Veus)

(Pausa. Tracten de solucionar la incidència tècnica)

Em pareix que haurem de convidar el senyor Martínez al final del tot. Primer que ens envie el… No? (Veus) Que ens envie el power… Jo vaig parlant per si de cas ell a mi m'escoltara. (Veus) Sí? Aleshores… (Veus)

Senyores i senyors membres de la comissió. Hem de prendre una decisió… A vore? (Algú diu: «Estan intentant-ho, estan a punt. » Veus) Val, d'acord. Aleshores…

(Pausa. Tracten de prendre una decisió entre tots els presents)

Disculpeu-me. (Veus) Val. Aleshores, repetisc. Li demanarem al senyor Martínez el seu power point i li escriurem plantejant-li preguntes, d'acord? (Veus) Val.

Les respostes que ens puga donar, si vos sembla bé -José Antonio i Carlos-, si vos sembla bé després les podem bolcar en la documentació compartida. Perquè així tot el món estarà sabedor de les preguntes i de les respostes. D'acord? Vos pareix bé? (Veus)

Val. Això per un costat. De totes maneres… Això independentment que ara el diputat Ruiz em passe el contacte i jo, doncs, mira… Li demane disculpes per este incident tècnic.

I, per un altre costat, el que estava dient és que el lletrat doncs que pose, que demane, que sol·licite a la mesa la convocatòria el més prompte possible d'una altra… (Veus. Torna la connexió amb el senyor Martínez García)

Senyor Martínez, em sent?

El senyor catedràtic d'Astronomia i Astrofísica de la Universitat de València:

Sí, perfectament.

La senyora presidenta:

Aleshores què fem? Continuem? (Dirigint-se a les seues senyories)

El senyor catedràtic d'Astronomia i Astrofísica de la Universitat de València:

Han seguit la compareixença?

La senyora presidenta:

Sí. Hem sentit la compareixença, perquè quan jo m'he adreçat a vosté era per a dir-li que se li havien acabat ja els 8 minuts. Jo li he donat un minut més per totes les incidències que hem tingut.

Aleshores, estàvem ja decidint traslladar-li que ens enviara el document per correu electrònic i que li plantejaríem les preguntes per escrit i que vosté ens les contestara per escrit. I…

El senyor catedràtic d'Astronomia i Astrofísica de la Universitat de València:

Clar, el que passa és que ara estem ací. Estem dins de l'horari encara, perquè hem començat a i quart.

La senyora presidenta:

Sí. (Rient) Aleshores…

El senyor catedràtic d'Astronomia i Astrofísica de la Universitat de València:

Vostés han sentit la compareixença fins a que…? Jo és que a vosté no l'he sentit.

(La senyora presidenta:

Val.

El senyor catedràtic d'Astronomia i Astrofísica de la Universitat de València:

No sé si és que en eixe moment ha fallat el meu micro… Però jo portava l'horari i he estat onze minuts.

La senyora presidenta:

Val. Aleshores, els grups parlamentaris li plantejaran ara les preguntes i després -vosté escolte-… I després torna a tindre 10 minuts. (Veus) Jo l'avisaré de quan comença i quan se li acaba el temps.

Per tant, en primer lloc, té la paraula la representant d'Unidas Podemos, que és Cristina Cabedo, durant 3 minuts que comencen ja.

La senyora Cabedo Laborda:

Senyor Martínez, gràcies. Disculpe pels problemes que estan havent tècnics.

La veritat és que crec que en la seua compareixença mos ha deixat la seua postura ben clara.

Jo sí que voldria, prèviament, mirar el seu power point, perquè no només -diguem que- contradiu eixe cert posicionament que vosté ha explicat que es tenia des de les Corts, sinó que -si jo no recorde malament- també mos està oferint un altre punt de vista respecte dels compareixents de la primera sessió que vam tindre en esta comissió, on…

El senyor catedràtic d'Astronomia i Astrofísica de la Universitat de València:

Totalment.

La senyora Cabedo Laborda:

Clar, on afirmaven un punt de vista diferent al seu.

Per tant, jo necessitaria vore el seu power point. I, en tot cas, ja sé que és un treball extra per a vosté, però si vosté vol estaria convidat a vore eixes primeres compareixences i explicar-nos -clar, perquè al final nosaltres no som científics- perquè estan eixos dos punts de vista.

És dir, d'on ve la diferència per a que vosté -científic- i els científics de les primeres compareixences tinguen un punt de vista diferent. És al que jo el convidaria.

I… Bé, doncs li agrairia de nou la seua presència ací i estem a l'espera de rebre el seu power point per a entendre millor eixe punt de vista.

Moltes gràcies.

La senyora presidenta:

Gràcies, senyora Cabedo.

Les intervencions dels grups parlamentaris van totes seguides, senyor Martínez. Així vosté pot fer una única intervenció al final. D'acord?

El senyor catedràtic d'Astronomia i Astrofísica de la Universitat de València:

La senyora presidenta:

Val. Aleshores, ara té la paraula la diputada Rebeca Serna, en representació del Grup Parlamentari Vox, per 3 minuts.

La senyora Serna Rosell:

La senyora presidenta:

Gràcies, senyora Serna.

A continuació té la paraula la diputada del Grup Parlamentari Compromís, Mònica Àlvaro. Quan… vosté vullga.

La senyora Àlvaro Cerezo:

Evidentment, el tema que vosté ha tractat avui hi ha debat. Hi ha moltíssim debat i la seua posició ha quedat molt clara, de mantindre'ns en el fus horari que actualment tenim.

Tot i que també hi ha -com comentava abans la diputada que m'ha precedit-… També hi han partidaris del fus de l'hivern. Però és que, fins i tot, hi ha una tercera via darrerament, que és la que intenta conformar als dos sectors, que tracta de que hi hagueren dos fusos horaris diferenciats per a poder tindre eixes majors hores solars compaginades amb les hores laborals -a les que vosté també es referia.

Al cap i a la fi, és una tercera via, la qual no sé si estarà en el power point -que tenim molt d'interés a vore tots i totes i que podrem preguntar i analitzar també una vegada l'hagem vist-. Però sí que m'agradaria saber què opina vosté d'eixa tercera via.

La senyora presidenta:

Gràcies, diputada.

Bé, seguim amb les intervencions. I ara li donaré la paraula al representant del Grup Parlamentari Ciudadanos, José Antonio Martínez. Quan vosté vullga, diputat.

El senyor Martínez Ortega:

La senyora presidenta:

Gràcies, senyor Martínez.

Bé, seguim amb les intervencions. Ara és el torn del Grup Parlamentari Popular i té la paraula el seu representant, Juan Carlos Caballero. Quan vosté vulga, diputat.

El senyor Caballero Montañés:

La senyora presidenta:

Gràcies, diputat.

Bé. Acabem la ronda d'intervencions amb el Grup Parlamentari Socialista. Té la paraula en nom seu el diputat Pedro Ruiz. Quan vosté vulga, senyoria.

El senyor Ruiz Castell:

Moltes gràcies, presidenta.

I moltes gràcies, senyor Martínez, per la seua intervenció, que jo crec que ha sigut també no només molt il·lustrativa, sinó molt apassionada.

I li volia preguntar, en la línia del que ja han esmentat alguns dels meus companys abans, fins a quin punt pensa que podria tindre sentit partir -des del punt de vista de la seua experiència- la península en dos fusos horaris, tal volta. I no dic Espanya perquè lògicament a Canàries ja està, el que passa que com està allunyada pareix que no hi ha cap inconvenient.

Ho dic… Per exemple, en la meitat més occidental de Galícia sí que hi ha un gran desacord. De fet, és dels màxims que hi ha a Europa entre l'hora solar local i l'hora oficial, i a l'estiu això s'incrementa encara més. I això ens du al següent problema que també ha esmentat vosté, que és el problema de l'horari d'estiu.

De fet, ací, tots els grups parlamentaris -ho ha esmentat vosté- van signar la legislatura passada eixa declaració en la qual es demanava mantindre l'horari d'estiu.

Però tinc entés que no està clar que eixe avançament de la segona hora -tal com es fa ara en l'actualitat- tinga beneficis des del punt de vista d'estalvi energètic, i, fins i tot, podria propiciar eixos problemes en els horaris laborals i escolars que s'estan tractant ací també, a aquesta comissió.

El problema d'eixe manteniment de la doble hora de l'estiu jo crec que s'ha d'abordar també, tenint en compte eixa tercera pota. Però li volia preguntar si vosté seria partidari, com he llegit en algun article -en aquest cas, de Pere Planesas, que el coneix vosté bé, astrònom de l'Observatori Astronòmic Nacional-… Fins a quin punt podria tindre sentit unificar l'hora oficial en Espanya adoptant la de les Illes Canàries.

Que és, òbviament, una qüestió que excedix les competències d'ací, però jo crec que seria adient, per tindre-ho clar. I si consideraria lògic evitar eixe canvi d'horari estacional que ens fa estar dos hores per davant en estiu.

I crec que res més. Amb això també agrair la seua intervenció i cedir-li el temps si vol per a que puga aprofundir en allò que s'ha quedat pendent.

Moltes gràcies.

La senyora presidenta:

Gràcies, senyor Ruiz.

Bé, doncs tornem a posar el comptador a zero, senyor Martínez. Vaig a marcar ja els 10 minuts de què disposa vosté. I estiga vosté també un poc pendent de mi (veus), perquè jo intentaré avisar-lo quan li queden 2 minutets per a que vosté puga, doncs això, concloure amb les seues idees.

Doncs vinga, comence quan vulga.

El senyor catedràtic d'Astronomia i Astrofísica de la Universitat de València:

Mire, senyora presidenta, jo havia pensat -si li pareix bé- compartir la presentació durant tres minuts. Sé que no se'm sentirà però és molt pedagògica. Només gastaré tres minuts i moltes de les preguntes seran contestades. Li pareix bé?

Després, lleve la presentació i em tornen a sentir a mi. I tinc temps de sobra per a contestar les preguntes que queden. Li pareix bé? Vaig a fer-ho d'esta manera. Val? Li pareix bé?

La senyora presidenta:

Senyor Martínez, bé… Mos ha resultat ser vosté una miqueta així… (Rient)

El senyor catedràtic d'Astronomia i Astrofísica de la Universitat de València:

Quan vegen la presentación moltes de les respostes quedaran resoltes gràficament. Seran tres minuts que no sentiran la meua veu però moltes de les respostes queden gràficament respostes.

Si vosté m'ho permet, són tres minuts que no sentiran la meua veu. Jo passaré la presentació pantalla a pantalla i veuran al final -jo sóc professor-… Veuran al final com guanyen.

La senyora presidenta:

Bé. (Veus) No, senyor Martínez, espere's un moment, per favor. (Veus) Per favor. Jo també he sigut professora.

Anem a vore, senyor Martínez. A vore, ara disposa vosté encara de 9 minuts 38 segons, val?

El senyor catedràtic d'Astronomia i Astrofísica de la Universitat de València:

Val. (Inintel·ligible) …

La senyora presidenta:

Val. D'ací 3… (Veus) Compte el temps -compte el temps-. D'ací 3 minuts el cridaré, li diré: «Senyor Martínez, parle vosté». D'acord?

El senyor catedràtic d'Astronomia i Astrofísica de la Universitat de València:

Val.

La senyora presidenta:

Val. Una, dos i tres. Ja.

(Pausa. El senyor Martínez García mostra la presentació en silenci)

(Veus i rialles)

Avance la pàgina.

Passe vosté a la pàgina 2. És que no… Jo crec que no estem fent un bon ús del temps. Em fa l'efecte. Avance vosté a la pàgina 2.

(Veus) Només estem llegint la primera pàgina, senyor Martínez. Jo no vaig a donar-li més temps, perquè és que els altres compareixents no han gaudit… (Veus) Per tant, jo li agrairia que anara vosté al gra. Disposa de 8 minuts encara.

El senyor catedràtic d'Astronomia i Astrofísica de la Universitat de València:

Estan sentint ara, perdó? M'estan sentint?

La senyora presidenta:

Sí, senyor Martínez.

El senyor catedràtic d'Astronomia i Astrofísica de la Universitat de València:

Ha tornat a fallar l'experiment, perquè no corrien les presentacions. Sí que corrien en la meua pantalla.

Mire, tracte de respondre les preguntes i…

La senyora presidenta:

Li queden 7 minuts, ja no li'n puc donar més. (Parlen alhora)

El senyor catedràtic d'Astronomia i Astrofísica de la Universitat de València:

…Mire, efectivament… Quan vostés ho vegen amb tranquil·litat -i tenen raó, jo ho he intentat perquè pensava que es podia fer d'eixa forma, perquè abans l'hem vist.

La pregunta que em fa Podem estava molt clara. És a dir, bàsicament nosaltres el que presentem en esta idea és, davant d'una discussió social, quina és la postura més adient.

I la postura més adient és la postura -com sol passar moltes vegades- intermèdia. El diputat socialista, el senyor Pedro Ruiz, ho ha plantejat. O siga, hi han postures extremes. L'horari d'estiu per a tot l'any, l'horari de Canàries per a tot l'any.

Són postures que es lleven dos hores, una en mig de l'altra. Jo, sens dubte -i crec que és una pregunta que s'ha fet i l'han fet diferents diputats-, no faria dos fusos horaris en la península. Això seria una enorme dificultat. Perquè al lloc on es canviara, seria molt complicat, els horaris… Això ens complicaria molt la vida.

Efectivament, l'última part de la meua presentació no s'ha escoltat bé i dos diputats m'han demanat que l'aclarisca. Ja ho veuran vostés. En realitat, el canvi horari actualment, no es fa per estalvi energètic, es fa per adaptació a les estacions, per adaptació al cicle solar. I és bo en eixe sentit, però no és imprescindible.

O siga, el que jo voldria dir és que jo crec que és important que tots en la península tingam el mateix fus horari, que el fus horari que ens convé és UTC+1. Ni creuem un extrem del debat ni creuem l'altre.

És a dir, en esta posició més moderada és la que des del meu punt de vista és més útil. Dos fusos horaris per a la península seria un desgavell. Desconnectaria una part de la península de l'horari europeu.

Per què no n'hi ha acord? Doncs, perquè, efectivament -això ho preguntava el diputat de Ciutadans-, els interessos són molt diferents. Quan este parlament ha fet eixa declaració -que jo crec que és un error. Sincerament, crec que és un error- és a conseqüència d'un intent que es fa des de Balears, on els interessos de l'hostaleria són molt grans.

Però són interessos que no poden obligar als xiquets de Galícia a haver d'anar a l'escola a les 9 i que es faça de dia allí a les 10 en el mes de gener. Aleshores, han hagut moltes preguntes -i jo crec que això és important també que ho aclarisca- respecte a si estic a favor o no del canvi estacional.

Particularment, el veig convenient, però sé que n'hi han problemes -i ho he dit en la meua intervenció-. N'hi han problemes de salut, n'hi han problemes, fins i tot, de seguretat, pareix que es concentren en el canvi horari d'estiu accidents de trànsit…

Tot això s'ha de contemplar i jo no sóc expert. I els he dit -i ho torne a repetir- que vostés criden a altres experts d'altres disciplines que poden saber molt més que jo sobre això.

Què és el que dic? Com que eixa resposta jo no estic tan apegada a ella, si finalment es veu que és convenient… Com va ser la proposta de Compromís del 2018 que van recolzar tots els partits excepte el PP, però cal dir a la diputada del PP que el motiu del PP era molt palpable.

Era: «Miren, això s'està discutint a Europa, prenem la decisió europea de manera col·lectiva». Vull dir, que hi havia un cert consens en tota la cambra que tal volta és millor no tindre els desgavells del canvi d'horari estacional.

Doncs bé. Jo això ho accepte. Quan vostés vegen la presentació veuran que UTC+1, eixe horari que és l'horari que nosaltres anem a encetar ara en hivern, és un horari que s'adapta molt bé a tot l'any.

És a dir, que si -per exemple, ara, el darrer cap de setmana del mes d'octubre- agafem l'horari d'hivern -que és UTC+1- i ja no el canviàrem mai, viuríem molt feliços. Estaria jo d'acord amb eixa qüestió. Estaria jo d'acord i molts diputats han fet eixa pregunta. Segurament n'hi han elements que milloren. Hi han persones grans, xiquets que eixe canvi d'horari…

I voldria acabar la intervenció -no sé el temps que em queda- tractant de contestar… I, efectivament, vostés estan en una comissió que el que pretén es la racionalització dels horaris per a incrementar el benestar de les persones, el seu descans…

I, certament, ahí, l'elecció del fus no és determinant. No és determinant. Miren vostés. Si jo (inintel·ligible) … a les nou i cride a un amic meu que viu a Lisboa… Són les nou allí -allí són les huit- i allí comença l'hoteleria.

Si jo vullc anar a un restaurant ací i vaig a la una trobe lloc. Si vaig a les dos ho tinc ja malament perquè hi ha molta gent, i si vaig a les tres ja em miren malament perquè és massa tard per als cuiners. Això mateixa passa en Lisboa, en Portugal, però amb una hora menys. A les dotze, a la una i a les dos.

Per tant, el nom de les hores no té la importància. Per això, el que és més important és que la il·luminació diària siga la màxima possible durant el període laboral -la il·luminació solar-. I això és el que jo he pretés.

I, després, efectivament, que vostés facen tots els exercicis possibles per racionalitzar l'horari laboral, l'horari de descans, la conciliació, la possibilitat…

Miren, vostés saben que a mi m'agrada la divulgació científica -i amb açò acabe-. Les conferències les organitzem, típicament, a les set, set i mitja de la vesprada. Quan hem intentant fer-ho a les sis -que seria l'hora ideal per a poder anar a casa, conciliar, estar en casa amb la família-, doncs no ve la gent perquè encara està treballant.

Ahí vostés estan intervenint, estan fent un treball del qual la ciutadania del nostre país estarà molt agraïda.

Jo crec que he contestat a totes les preguntes. Moltes gràcies i disculpen per eixe intent un poc forçat. Vostés tindran la presentació i la gaudiran si els interessa.

La senyora presidenta:

Gràcies, senyor Martínez.

Bé. Doncs, encara que… (Veus) Encara que ací han apuntat la possibilitat que vosté torne, doncs eixa possibilitat jo la veig bastant remota per un motiu -i aprofite per a fer recordatori a tots els membres de la comissió-. Perquè ens queden encara 36 compareixents.

Perquè, en tot cas, donarem veu a aquelles persones que han justificat no poder assistir el dia que els pertocava -la qual cosa incrementa les 36 compareixences en algunes més.

Per això jo li demane, senyor Martínez -i li agraïsc, ja de bestreta-, que ens facilite el document que ha intentat que compartir amb nosaltres i que no ha pogut ser i qualsevol altra informació que vosté considere important per als treballs d'esta comissió que, efectivament, s'ha creat amb la voluntat de contribuir a millorar la vida dels nostres conciutadans i de les nostres conciutadanes.

Moltes gràcies, senyor Martínez.

El senyor catedràtic d'Astronomia i Astrofísica de la Universitat de València:

Moltes gràcies a vostés.

Només afegir que jo haguera estat amb molt de gust allí, però jo tinc classe ara mateix i era l'única manera de poder no ajornar aquesta compareixença.

I, per descomptat, compten vostés amb això. Els diputats tindran també el meu correu electrònic en la presentació per si volen que jo els aclarisca algun tema en particular i afegiré alguna bibliografia interessant on puguen veure els avantatges de cada una de les decisions que han de prendre vostés.

Moltes gràcies.

La senyora presidenta:

Gràcies a vosté.

Com ja ho havíem dit tot abans, en el lapsus este que hem tingut de connexió i tecnològic, doncs esperem que el lletrat ens comunique la data en què reprendrem novament els treballs d'esta comissió.

Senyories, que passen un bon dia. S'alça la sessió.

(La reunió s'alça a les 13 hores i 56 minuts)

