Comissió de Medi Ambient realitzada el dia 27 d'octubre de 2004. Comença la reunió a les 10 hores i 30 minuts. Presideix la Il·lustre Diputada Senyora Estefania Martínez Zaragoza. Reunió número 4.

Presa en consideració de la Proposició no de llei sobre la redacció d'un pla integral de regeneració i recuperació ambiental de la costa valenciana, presentada pel GP Esquerra Unida-Els Verds-Esquerra Valenciana: Entesa (RE número 2. 070, BOCV número 10).

La senyora presidenta:

(Inoïble). la Comisión de Medio Ambiente.

(La senyora secretària passa llista per tal de comprovar l'existència de quòrum)

El senyor Oltra i Soler:

Per part d'Esquerra Unida el ponent és Carles Arnal, i suplent, Joan Ribó.

La senyora presidenta:

El senyor Sanmartín Besalduch:

(El senyor diputat parla sense micròfon) . Sanmartín i Jeannette Segarra. I suplents, Tomás Polo i Francesc Colomer.

La senyora presidenta:

El senyor Modrego Caballero:

La senyora presidenta:

El senyor Oltra i Soler:

Moltes gràcies, senyora presidenta.

Bé, aquesta proposició no de llei la presentàrem en setembre de 2003, ja fa més d'un any, i la presentàrem davant la preocupació, que és una preocupació compartida amb molts sectors de la societat valenciana, sobre l'estat actual i el futur de la costa valenciana.

La costa valenciana és un dels elements més importants a la nostra comunitat. En els seus més de 400 quilòmetres es concentra una gran part de la població valenciana, a banda de ser un lloc fonamental per a la nostra activitat industrial i especialment turística, a més que suposa un espai de gran vàlua ambiental i paisatgística. I en tota una sèrie d'actuacions fetes, que s'estan fent i que hi ha previsió de fer, doncs, es troba en un perill evident per al seu manteniment, per a la seua conservació dels valors que actualment té i, especialment, per al seu futur.

Al procés massificador que suposa la construcció indiscriminada, tan sols al voltant d'uns 80 quilòmetres pareix ser que queden lliures d'edificació i, especialment, perquè bona part d'ells estan compresos en zones de protecció, cas de l'Albufera de València, per exemple, on no s'ha pogut, caldria dir entre cometes, fins ara edificar; doncs, es mantenen lliures. Però la veritat és que pràcticament la costa valenciana és una continua urbanització, molt massificada. Tinguem en compte que en els darreres quatre anys, segons dades oficials, s'ha edificat més que en els anteriors 30. O siga, el procés és un procés absolutament insostenible, absolutament incontrolat. En l'any 2001 s'havien aprovat 41. 000 nous habitatges a la costa valenciana. Jo crec que són dades que suposen un reconeixement de la barbaritat, del castic al que estem sometent aquest espai únic i irrepetible.

Eixa pressió ja és massa forta i els seus efectes negatius estem patint-los ja, o siga, els que han de vindre encara poden ser pitjors, però ja estem patint una situació que no és la millor, ni molt menys. Per tant, és necessari detenir-nos, racionalitzar aquell model de creixement insostenible i racionalitzar el seu creixement futur.

Nosaltres en aquesta proposició parlàvem un poc ingènuament de la necessitat d'una nova Llei d'ordenació del territori, de les promeses quant a moratòries urbanístiques, d'algunes mesures cautelars de protecció. Evidentment, quan presentàrem la proposta la llei encara no havia estat aprovada. Ja està aprovada, però en este aspecte deliberadament no ha fet res, pareix que no vol intervindre, ho deixa per a coses que han de vindre més endavant, però no s'ha atrevit a aplicar mesures --diguem-- radicals de protecció davant d'un problema que ja teníem sobre la taula. Lògicament, aquesta pressió sobre la costa també reforça amb altres elements una forta incidència sobre el medi.

La construcció o ampliació de ports esportius. Caldria dir ací el pèssim exemple que ha suposat que en un espai tan bonic, tan irrepetible que tenim al nostre territori, doncs, ha faltat temps perquè la Generalitat Valenciana, aprofitant que passava per ahí el tema de la Copa Amèrica, autoritzara l'ampliació fins a 10. 000 nous punts d'amarratge en els ports esportius, la construcció de moment de tres nous ports esportius i l'ampliació de pràcticament quasi la totalitat, amb un argument tan peregrí com és dir que sempre és millor ampliar un port esportiu que fer un de nou. Doncs, això és una definició trampa, en el sentit que el millor per a la costa en moltes ocasions és no fer ni una cosa ni altra; ni ampliar, ni construir un nou port esportiu. Molt menys quan una decisió d'aquest calibre es pren sense estudis previs que puguen garantir, que puguen donar a conéixer quin no va a ser l'impacte real sobre eixe tema. Tinguem en compte que en els pressupostos de la Conselleria d'Obres Públiques, ara d'Infrastructures i Transports, des que jo estic ací de diputat, ja fa cinc anys, figura la mateixa lletania. O siga, entre els objectius de la conselleria està l'aprovació d'un pla especial de ports esportius a la Comunitat Valenciana, un pla que, com altres, mai veu la llum i, en canvi, les actuacions, les autoritzacions de ports esportius és una cosa cada volta més freqüent.

I ja dic, al voltant del tema de la Copa Amèrica podem assistir a un desgavell ja absolut de gran part de la nostra costa. O siga, tothom està intentant traure un fruit immobiliari especulador en zones a voltes a 200 quilòmetres d'on va celebrar-se el tema de la Copa Amèrica. Per tant, jo crec que és un exemple del poc respecte que es té als valors mediambientals de la nostra franja costanera.

Després, tenim també un problema crònic al nostre país, en part quasi derivat també de la construcció indiscriminada de ports esportius, que és l'afecció que està tenint a diferents platges valencianes. El fet que en determinades platges s'ha trencat la dinàmica natural de l'onatge i això està influint en una pèrdua progressiva de la sorra que fins ara existia ahí. I a partir d'ahí, també sense uns estudis mínimament seriosos, sense una actuació --diguem-- a mitjà o a llarg termini, sinó fonamentalment atenent al curt termini i donar solucions, entre cometes, el més aviat possible, normalment abans que arribe l'estiu, doncs, es fan actuacions de regeneració, entre cometes també, consistents en extraure sorra normalment de jaciments submarins, en eixe aspecte el de Serra Gelada a Benidorm és un cas d'expoliació d'una zona que, a més, curiosament també està inclosa com a zona LIC a nivell europeu, però, en canvi, s'estan extraient d'ahí unes quantitats de sorra impressionants per abocar-les a determinades platges, entre elles de vegades la mateixa Benidorm, però a voltes platges a més cinc quilòmetres d'allí, en un procés que està sent qüestionat per gran part de la comunitat científica, no solament pel cost econòmic, molt fort que té, sinó pel cost ambiental.

O siga, es tracta de despullar en este cas --diguem-- un sant per abocar-lo en altre lloc on existeix la convicció que això pot durar un estiu, dos estius o tres estius, però que al final la mar torna a arramblar eixa sorra, però no la duu, lògicament, al lloc on es va extraure, l'escampa per ahí i es trobem en un procés fins i tot perillós, com el cas de les pròpies platges de Benidorm, que l'extracció abusiva en Serra Gelada pot ocasionar problemes en les pròpies platges de Benidorm. I tot això sense que es faça un estudi de com està, si es pot fer, no es pot fer, quina és la solució o a la millor hi ha solucions alternatives, no tan boniques, certament, però a la millor més reals i mediambientalment parlant més assumibles. Tinguem en compte que tenim espais, cada volta menys desgraciadament, de praderies de posidònia oceànica, que han estat declarades com a protegibles davant de la Comissió europea, però, per altra banda, actuacions del Govern Valencià estan clarament incidint negativament en aquest espai.

El tema, per exemple, dels emissaris submarins. Pareix mentira que una comunitat autònoma com la nostra, que demana aigua per tot arreu, aigua per a tots, per a tots inclús per a la mar, o siga, el Govern Valencià es queixa que l'Ebre tira a la mar no sé molts hectòmetres cúbics, doncs, nosaltres, que no tenim l'Ebre, mitjançant emissaris submarins, estem abocant, estem tirant a la mar quantitats al voltant de 150 hectòmetres cúbics tots els anys, d'aigua teòricament depurada, que ha tingut un cost econòmic per a la seua depuració i s'aboca alegrement a la mar, amb les afeccions que això també pot suposar. , de tot tipus, perquè dels emissaris tenim constància, d'alguns d'ells, que per una sèrie de deficiències en la seua conservació, de tant en tant apareixen determinades coses en determinades platges i l'afecció també a estes praderies. No hi ha previsió de supressió d'aquestos emissaris submarins, inclús hi ha previsió de construcció d'algun o altre.

El tema de la construcció de passeigs marítims en algunes localitats, que és una cosa que pot estar molt bonica, pot ser turísticament molt agradable, però suposa actuacions dures en determinats espais i amb la garantia quasi que hauran problemes el dia de demà en qualsevol tempesta, i tenim experiències quasi en tot el litoral valencià, de dalt a baix, del que suposa la destrucció d'estos passeigs marítims i l'impacte ambiental que tot això suposa.

Podríem, inclús, ampliar aquesta explicació, però les conseqüències de la desaparició dels cordons de dunes. , teníem una zona de dunes molt forta, molt important al nostre país, van quedant pocs espais en què es mantinguen els valors d'eixos cordons de dunes, la transformació inicial de platges, el manteniment periòdic artificial, l'abocament d'esta sorra, etcètera. Un procés que cada vegada amb més freqüència estem patint a la nostra costa i del que cal anar posar remei d'una forma precipitada i sense la mínima coordinació o estudi previ en les seues causes o conseqüències. Eixe és un poc el resumen de l'activitat tradicional del nostre govern en aquest sentit.

Estudis recents com el de Greenpeace, de destrucció a tota costa, fa que es determine que al País Valencià existeixen 37 llocs --estan ahí, però no tenim temps de llegir-los-- amb greus impactes a nivell del que suposa. , punts negres a la costa valenciana. Som una de les comunitats que a nivell estatal més problemes d'aquest tipus tenim. La Comissió Europea en un informe recent alertava que el 29% de la costa valenciana pateix processos d'erosió i reclamava mesures al voltant d'això. En unes recents jornades que es van celebrar en presència de l'aleshores ministre Jaume Matas, doncs, s'assenyalava per part de distints comissaris europeus que Espanya era un dels exemples --diu textualment-- nefastos en la gestió de costes. Està ací el recull de premsa on es publicava això, el senyor Matas i el senyor Ripoll.

El tema que la costa valenciana pateix la major pressió urbanística de tota la costa espanyola és una evidència. Jo crec que, a més, no podem permetre'ns este luxe. O siga, la costa valenciana és un espai jo crec meravellós, irrepetible i, d'alguna manera, ens l'estem carregant amb les actuacions que s'estan duent a efecte, i en molts casos és cert que és per a un benefici immediat, especialment més per a uns que per altres, però que les afeccions, les construccions, els impactes, quedaran ahí per a sempre i, en la majoria de casos, absolutament irreversibles.

Per tant, tenint en compte esta situació, que jo no cal que qualifique en absolut ni d'exagerada, sols cal pegar una volta per la costa valenciana i comparar-la inclús amb altres costes espanyoles i, per suposat, d'Europa. La diferència és brutal. O siga, el respecte que hi ha hagut en moltes zones de costa, inclús el procés que algunes comunitats autònomes, Canàries, Balears, per exemple, estan intentant reordenar, rectificar, mesures que s'havien pres en època anterior, ací pareix que no es existeix. Ací pareix que mentre quede, digam, un metre quadrat de zona de costa, o des de la qual es veja la costa, cal edificar-la. I tots coneixem projectes damunt la taula en eixe sentit.

Per tant, tenint en compte eixa situació, tenint en compte que no tota la responsabilitat, evidentment, és del Govern Valencià --en la costa confluïxen competències especialment de la comunitat autònoma, però també fonamentalment del govern d'estat--, nosaltres presentem aquesta proposta en el sentit de demanar que per part del Ministeri de Medi Ambient, en col·laboració amb la Generalitat Valenciana, els ajuntaments, els col·lectius ecologistes, els pescadors, etcètera, etcètera, tots els col·lectius socials que estiguen interessats en el tema, la redacció d'un pla integral de regeneració i recuperació ambiental de la costa valenciana, mitjançant un procés molt obert, molt participatiu, de vore quina és la situació real, de vores quines són les alternatives, què és el que podem salvar encara dels valors de la costa valenciana.

Tinguem en compte que la costa és la gallina dels ous d'or, però, clar, és que al final acabarem matant-la. Perquè, clar, la gallina la pobra ja està més que exhausta. I, bé, açò no pot ser, no tenim dret a hipotecar un espai que hauríem de poder-lo deixar en condicions als fills, als néts i a generacions futures.

També un altre punt de la nostra proposta consisteix en una cosa que hauria d'haver-se aprovat en el seu moment mitjançant la llei d'ordenació del territori --que en algun esborrany dels múltiples projectes que han circulat per ahí estava--, que era una moratòria, mentre aquest pla s'aprove, una moratòria de noves llicències urbanístiques en una línia de 500 metres des de la delimitació marítimoterrestre, així com per a aprovar eixa moratòria per la construcció o ampliació de ports esportius.

Després també demanàvem que les Corts insten el Consell a no aprovar cap nova construcció que supose la creació d'emissaris submarins per a l'abocament d'aigües residuals a la mar. Tenim algun projecte. Ara mateix, el primer que me ve al cap és el famós tema de Santa Pola, que està pendent, però que el mateix conseller en el seu moment va dir que era intenció, una volta es resolgueren els problemes amb el ministeri, continuar endavant i aprovar la finalització de la construcció d'eixe emissari.

Per tant, jo crec que estem en un. Nosaltres demanàvem açò quan el ministeri estava en mans del Partit Popular, i creem que en aquestos moments continua sent tan vàlid com llavors, siga qui siga el que estiga en el ministeri. El problema de la costa és un problema que supera qualsevol àmbit, digam, temporal reduït. En eixe sentit, és un problema de tots, és un problema que hem de donar solucions entre tots. I jo crec que és necessari este pla, perquè, del contrari, dins d'uns anys inclús arribaríem tard.

Gràcies.

La senyora presidenta:

El senyor Sanmartín Besalduch:

Gràcies, presidenta.

Coincidim en el diagnòstic que s'ha fet per part del grup Esquerra Unida. Assenyalar que ja en el seu moment un informe de Greenpeace alertava que la costa --en este cas, jo vinc de la província de Castelló i ho conec més--, que la costa de la província de Castelló sofreix la major regressió anual del litoral de tota la conca mediterrània. De fet, aquest estudi revela que les localitats castellonenques perden una mitjana d'un metre de costat a l'any i que en les darreres quatre dècades la regressió ha retallat al voltant de 252 metres de façana en platges, com, per exemple, pot ser la d'Almenara, Moncofa o la de Xilxes.

Per tant, les raons d'aquesta regressió són clares i estan clarament concretades. Són l'elevada pressió urbanística, el que seria també la construcció de ports esportiu, la multiplicació indiscriminada d'espigons i ampliacions com, per exemple, pot ser en ports no necessàriament esportius.

A partir d'aquí, el que he de dir és que des del nostre grup, pensem --i coincidim amb el que s'ha dit abans-- que la regeneració de platges en si mateix no constitueix una acció positiva, ja que el que es fa és dissimular de forma evidentment encoberta una agressió a la costa com a conseqüència de l'establiment d'infraestructures artificials. Pense que ens hauríem d'acostumar a mesurar --i aquesta m'agradaria que fos la meua reflexió i la meua contribució--, a mesurar, conforme cal, la rendibilitat de les agressions antròpiques, és a dir, de les agressions per part de l'home.

Evidentment que el turisme suposa una font importantíssima d'ingressos, però mai ens hem atrevit a avaluar els costos ambientals i econòmics que suposen determinades agressions abusives i contràries als principis, jo diria bàsics, de sostenibilitat, econòmica i ambiental.

Aquest tipus de projectes pense que en molts casos, en la majoria, no s'han vist acompanyats de la corresponent declaració d'impacte ambiental, ja que són considerats molts d'ells, de forma aïllada, com una obra menor que no afecta a l'entorn i, per tant, no es contempla un estudi.

Però si mirem els projectes --jo en porto aquí alguns, que sí que s'ha fet l'estudi d'impacte ambiental--, ens trobem amb unes conclusions, en el 82% dels informes d'impacte ambiental respecte al tema de la costa, ens trobem amb unes conclusions molt categòriques per part dels tècnics. Jo, per exemple, tinc aquí el de regeneració de la platja del Campello, regeneració de diverses platges més. I ens diu perfectament, ens diu perfectament que la instal·lació del que són els espigons i els dics, així com els aportaments de sorres, d'arenes, representen un impacte potencial per als ecosistemes litorals, tant marítims com els pròpiament marins --marítims me referisc a aquells que estan en la franja terrestre més pròxima al mar.

De fet, en el tema de la construcció de dics i espigons, els informes són categòrics. Diuen que canvia la direcció de les ones, varia l'altura, a més d'aquestes ones, en una ampliació al voltant del dic i reorienta --que és l'aspecte més negatiu-- el que és la seua direcció.

Però si ens posem en el cas dels dragats i l'aportament de sorres des del fons marí, la conclusió encara és més categòrica. De fet, el paper que juga el fons marí com a regulador de les concentracions de metalls pesants i nutrients en l'aigua d'aquestes zones costaneres. De fet, el dragat de sorres altera l'equilibri --diu textualment-- i, sobretot, l'efecte és més dràstic, produït sobre tota una sèrie d'organismes que es troben als fons marítims i que es veuen deteriorats a causa de l'exponencial augment de la taxa de sedimentació, amb la qual cosa desaparéixer o morir per enterrament.

Si parlem, a banda, de la degradació del que són els prats de posidònia oceànica, pot ocasionar una modificació dels factors històrics en l'equilibri d'una platja, ja que la desaparició del seus estrat d'arrels pot sobrevenir fenòmens d'increment important d'erosió marítima, pel que fa al perfil de les platges, per l'eliminació dels dics naturals que representaven les mateixes tanques de posidònia.

De fet, per últim --i finalitzo--, si mirarem un esquema --jo havia fet un esquema de les obres costaneres-- i el que són les seues repercussions a curt i a llarg termini: el tema de dragats, regeneracions, suspensió de nodriments, la terbolesa de l'aigua, acumulació de la biomassa, alteració sobretot de la línia i topografia de les costes i modificació del que es la dinàmica litoral. Per tant, totalment d'acord amb el que s'ha dit aquí.

Afegir, per últim, afegir que respecte a la moratòria de 0 a 500 metres, recorde que aquest grup, en l'article 15, de la Llei d'ordenació del territori, vam intentar introduir mitjançant l'esmena oportuna i corresponent, una moratòria en la qual assenyalàvem que mentre que no estiguera aprovat el pla d'acció territorial del litoral d'aquesta Comunitat Valenciana, i com a mesura evidentment cautelar basada en raonables criteris de sostenibilitat territorial, no es poguera ni tramitar ni aprovar programes d'actuació integrats per aquells sòls urbanitzables localitzats en aquest espai i amb front de façana marítima de 500 metres mesurats des de la línia de delimitació del domini marítimoterrestre. Ens pareix correcte afegir al respecte el que és el pla integral de regeneració i recuperació ambiental de la costa.

El que jo dic aquí és que un pla d'acció territorial del litoral --ho diu la mateixa conselleria, els tècnics de la conselleria, no ho dic jo-- en menys de quatre anys no es redactarà el pla d'acció territorial del litoral. Si comptabilitzen cronològicament el temps que va a passar, pense que estem. ni va a aprovar-se de forma immediata això, ni estic segur que s'aprova la proposició no de llei d'ara i ens trobarem d'aquí una hora amb la mateixa situació d'abans. Ni el pla d'acció territorial de protecció del litoral s'aprovarà, ni la moratòria s'aprovarà. I, en conseqüència, ens trobem amb una línia de costa tremendament extorsionada, tremendament extorsionada i amb conseqüències, sobretot, irreparables de cara a un futur.

Gràcies.

La senyora presidenta:

El senyor Modrego Caballero:

Yo les tengo que decir --en su momento fui director general de Urbanismo y después consejero de Medio Ambiente-- que realmente hasta ese momento lo que eran los planes municipales, o las declaraciones de impacto ambiental, muchos de los planes generales sin declaración de impacto ambiental, planteaban un uso prácticamente total de la costa. Muchos municipios tenían clasificado como suelo urbanizable toda su superficie costera, pero muchos, y no había prácticamente protección de ninguno de los espacios ambientales de valor también que están en la costa, la Albufera y poquito más, y poquito más.

La senyora presidenta:

El senyor Modrego Caballero:

La senyora presidenta:

El senyor Oltra i Soler:

Gràcies, senyora presidenta.

Bo, senyor Modrego, la veritat és que després de sentir-lo a vosté veig que està supercontent. Tenim un Partit Popular amb una actitud quasi franciscana davant de la costa, que no pot fer més perquè no pot fer més, però que no és culpable absolutament de res. Al contrari, sentint-lo a vosté quasi obliga a donar-li les gràcies per tota una sèrie de coses que. I damunt s'ho creu. És que la gent que mor d'èxit, políticament parlant, és que és així, al final acaben creient-se la seua mateixa publicitat. I no van per ahí les coses.

Vosté ha dit coses ací que no s'ajusten a la realitat. Sense anar més lluny, per exemple, el port esportiu de Guardamar està fet i està fet dins el període este, en una zona. (remors) No, està pitjor, està en una zona de dunes. És una marina feta en una zona de dunes. Una barbaritat de categoria. I això no solament és greu sinó que a més no ho conten, mai ho conten. L'altre dia el conseller García Antón tampoc, se li havia oblidat. Perquè, diu, és que no està directament. És que està pitjor, és una marina dins d'una zona de dunes magnífica.

Diu "ara està protegida Aigua Amarga". En part, està protegida en part. Hi ha un tros d'Aigua Amarga que es va quedar fora i ara, recentment, com també el tema de la delimitació està feta de la manera que està feta, sospitosament, dins abans que es deixara el ministeri la gent del PP hi hagué una aprovació amb la qual els propietaris podran edificar en una part substancial d'eixe espai. Vosté ha de ser conscient d'això. Però és que eixe Partit Popular, que vosté diu que està fent les coses tan magnífiques, és el que ha autoritzat, per exemple, fer un port esportiu afectant expressament a una zona de praderia de posidònia, donant com a solució el trasplantament dels matolls de posidònia. O siga, que no vaig a entrar a explicar això, perquè és inexplicable, o siga que això no té.

Per què s'han negat tan rotundament al tema de la moratòria? Vosté diu que és conscient del problema que té la costa, a pesar de la propaganda i tal. Però si hi ha alguna mesura de protecció és eixa moratòria de dir, bo, no anem a aprovar cap més. I, en eixe sentit, tota la comunitat científica està d'acord que la costa valenciana necessita un pla urgent de regeneració, que no basta que siga la conselleria la que en eixe pla d'acció del litoral sine die plantege alguna solució, perquè cal implicar l'administració central en un problema que tenim ahí.

El tema de la contaminació dels rius, que no hem parlat abans perquè no hi havia temps, però els rius estan abocant porqueria a la costa que té afecció després en platges, en praderies, etcètera, etcètera. El tema dels emissaris ha reconegut que és un fracàs. En el tema dels emissaris van a continuar funcionant quan no s'obriguen més encara. O siga, s'adona, vosté que reconeix la importància ambiental i turística de l'espai, el que està suposant en aquests moments tindre una costa tan degrada? S'ha adonat que en gran part de les manifestacions que estan fent-se en pro d'un litoral millor, en pro d'un medi ambient millor, estan participant massivament estrangers que viuen o estiuegen en la zona perquè estan espantats? S'ha adonat inclús que part a la millor del retrocés turístic pot tindre conseqüències en el sentit que la gent està farta d'uns llocs on es donen uns exemples d'agressions a l'entorn que per a ells no són admissibles? , o siga, per a ells no són admissibles i la gent fuig d'aquesta situació. I al final estarem matant eixa gallina dels ous d'or de què estàvem parlant abans.

O siga, eixa situació, nosaltres quan s'ha fet alguna actuació aïllada que puga anar en la línia d'intentar defensar, ho hem dit públicament. El tema de la serra d'Irta, per exemple, vosté recordarà que vam saludar allò. Però és que són excepcions que confirmen la regla, senyor Modrego. L'actitud, i l'hem trobat ara amb el tema de la nova Llei d'ordenació del territori, ha sigut de bloquejar qualsevol actuació en el sentit de protecció de la costa. Pareix que vostés tenen por a xocar amb els interessos immobiliaris de determinats sectors que poden veure la costa com un espai per a fer negoci pur i dur. I vostés no s'atreveixen a dir-los que no o a plantejar mesures de protecció. Sempre ha sigut un procés de retrocés en eixe tema.

I en el tema dels ports esportius. Vosté creu que és possible que es puga aprovar d'un dia per a altre 10. 000 nous punts d'amarratge? La construcció de tres ports esportius nous, a banda que algun altre potser que isca; l'ampliació pràcticament indiscriminada. Però si vosté mateixa reconeix l'afecció que té qualsevol ampliació, el tema del dics, dels espigons. Em pareix a mi una barbaritat. Està justificat, no dic ja econòmicament, perquè per alguna gent segur que això ni l'importa, quan més ports esportius hi hagen millor, però mediambientalment, socialment, està justificat això? No ho està. I no hi ha pla que coordine o intente regular això, no hi ha.

La senyora presidenta:

El senyor Sanmartín Besalduch:

Gràcies.

Únicament tres qüestions. Dir-li, senyor Modrego, que m'alegre que haja esmentat allò del riu Ebre, perquè és que ens dóna la raó. És a dir, m'està dient ara que la dificultat d'aportar sediments per part de l'Ebre cada vegada és major. Per tant, amb més raó, amb més raó evite la transferència. (remors) Per tant, evite les transferències i els transvasaments al respecte en els hectòmetres que vosté ja sap.

El tema de ports i platges. Bo, vosté em diu que el canvi de direccions d'arenes, etcètera, són problemes anteriors que han hagut en els ports. Jo li comento el tema que vosté coneix, perquè estava de conseller en el seu moment, el que són els ports de Peníscola i Benicarló, al nord de la província de Castelló, els problemes col·laterals originats per, entre cometes, regeneració d'una platja. Començant al port de Benicarló, ha estat rebent una gran quantitat d'aportacions de sorra procedents de Peníscola, cosa que abans no es produïa. Primera. Segona, què estarem tota la vida dragant sorra dels fons marí per a evitar dos coses, per a traure la que se'ns ha anat a un altre port, però que compense també la que s'han dut les escorreries fluvials cada vegada que plou en la part regenerada de Peníscola, perquè se'n ha dut la meitat cada any, cada any una vegada segur. O siga, que hem de gastar milers i milers d'euros dragant contínuament una dragadora contínuament per a fer dos coses: per a traure la que ens hem dut a un altre lloc, perquè sinó els vaixells no poden entrar al port de Benicarló, però al mateix temps per a tornar a posar abans que arribe l'estiu la part regenerada, perquè cada vegada que hi ha una pluja torrencial se'n du tota l'arena depositada allí.

Jo li dia abans. , no ho dic jo, són els informes tècnics que existeixen en qualsevol estudi d'impacte ambiental. I diu clarament quines són les conseqüències de construcció de dics i espigons i les conseqüències dels dragats i aportaments d'arenes. I vullguem i no vullguem, això contribuïx, contribuïx, i de forma cada vegada més accelerada, al que és la regressió del litoral marí i de la línia de platja. Insistisc amb el que li dia abans, el cas concret de la mateixa província de Castelló, quins són els resultats. (So d'un mòbil)

Per tant, no entenc jo com pot vosté defendre unes qüestions que jo estic a favor per unes coses que, evidentment, hi ha una activitat turística, però pense que l'activitat turística és perfectament compatible amb un desenvolupament sostenible. I, de fet, de fet. --ho dic perquè hem tingut unes visites esta setmana i la setmana passada pel tema de passeigs marítims-- el Ministeri de Medi Ambient no va a donar cap, absolutament ni un permís, ni un permís per a fer determinats passeigs marítims que han segut autèntiques moles de formigó, que després han originat tota una sèrie de problemes difícilment quantificables.

I, per últim, plantejar que si alguna vegada vostés com a grup parlamentari que estan recolzant un govern concret a la Comunitat Valenciana, i vosté com a conseller que va estar de Medi Ambient, estic segur que no ens ha ensenyat mai, mai no els ha ensenyat o no la va fer, l'avaluació de costos ambientals i econòmics que suposen determinades agressions abusives. Per què? Perquè se fan uns costos des d'un punt de vista turístic, però avaluem també els costos ambientals, que estic segur que molts d'ells són irreparables, però una part d'ells encara estem a temps. I estic convençut que els costos se multipliquen però per moltíssimes, per moltíssimes xifres.

Gràcies.

La senyora presidenta:

El senyor Modrego Caballero:

Yo creo que evidentemente hay que seguir trabajando y, ya le digo, estamos de acuerdo en hacer un plan integral con todas las administraciones. Yo le recuerdo también que cuando iniciábamos en el 1995 el Patricova, en el que tenían que estar el Ministerio de Fomento, Ministerio de Medio Ambiente, Confederación. era muy difícil plantear que ese plan se pudiera hacer. Ese plan está ahora aprobado y consensuado con todos. Un plan de estos también tardaría mucho tiempo, pero si conseguimos que todas las administraciones, municipios y Ministerio de Medio Ambiente, Ministerio de Fomento y Gobierno Valenciano, también creo que sería importante, pero que hay que desligarlo, ya le he dicho, de los otros dos aspectos que usted planteaba, porque tampoco tiene mucho sentido porque ya se está actuando. Y ya le digo, actuación, más actuación que en el tema de depuración que ha hecho el Gobierno Valenciano, que somos una comunidad, en eso --reconózcanlo, por lo menos, aunque les duela--, modelo en España. No digo que seamos la mejor, habrá otras que también hayan hecho muy bien sus deberes, pero el esfuerzo que se ha hecho en esta comunidad, también por necesidad, es muy importante.

Y, señor Sanmartín, no tiene nada que ver la transferencia de agua del Ebro con que se hagan las obras de regulación, que, además, esas no son las que ha anulado precisamente Narbona. O sea, no vamos a tener agua y vamos a tener (rient-se) todavía más regresión de costa, porque no se adoptarán las medidas necesarias para que salgan los finos a la costa, porque van a hacer muchos más embalses para regular y para regar los secanos de Aragón que, como todos sabemos, tienen un clima magnífico y una productividad agrícola sensacional comparada con la nuestra para (so d'un mòbil) que inviertan ahí el agua y, sin embargo, ustedes mantienen la postura que no tengamos agua.

La senyora presidenta:

Presa en consideració de la Proposició no de llei sobre la declaració de la serra d'Escalona i la devesa de Campoamor com a parc natural, presentada pel GP Esquerra Unida-Els Verds-Esquerra Valenciana: Entesa (RE número 2. 235, BOCV número 10).

La senyora presidenta:

Continuamos con el punto siguiente, que es la toma en consideración de la proposición no de ley sobre la declaración de la sierra de Escalona y la dehesa de Campoamor como parque natural, presentada por el Grupo Parlamentario de Esquerra Unida-Els Verds: l'Entesa. Para su defensa tiene la palabra el señor Oltra.

El senyor Oltra i Soler:

El senyor Sanmartín Besalduch:

Gràcies, senyora presidenta.

Coincidir de nou amb la proposta de declaració de parc natural dins del que és la Llei 11/94, relativa a espais naturals protegits de la Comunitat Valenciana. Poca cosa més puc dir al respecte. El que sí que voldria es afegir i aprofitar l'ocasió per a dir o, almenys, fer-li una reflexió al senyor Modrego, que la mateixa declaració de parc natural, que és important, no és suficient, no és suficient si després vostés no li donen el contingut que li han de donar, és a dir, que no es convertisca en una figura legislativa més. I succeirà el mateix en el cas que ara ací estem esmentant de la devesa de Campoamor i la serra d'Escalona a Alacant, com en altres qüestions.

Jo pense que la reflexió que hem de fer és que no solament siga la pròpia declaració en sí, sinó que es complisquen d'una vegada per totes les obligacions que la pròpia legislació --repetisc-- d'espais naturals protegits de la Comunitat Valenciana, en el seu article segon, estableix. És a dir, no solament s'han de protegir el que són els espais naturals, sinó també s'ha de dur a terme el que és la seua restauració, millora i ús sostenible.

El primer aspecte, allò de protecció per la llei, és el que fan vostés, el que demanem o el que demana ara el senyor Joan Antoni Oltra, però els altres tres, els d'obtenir les inversions per a restaurar, millorar i donar-li un ús sostenible és el que vostés prometen als municipis abans de la declaració i que, després, no s'executa i, si s'executa, es fa de forma parcial per falta de disponibilitat pressupostària.

Jo pense que és un aspecte importantíssim perquè les pròpies declaracions comporten un doble efecte contrari al desitjat. L'experiència ens dóna que els municipis que tenen declarat el seu parc natural, en vore que les inversions promeses no són més que una espècie de quimeres, doncs, es penedixen de la declaració i fan propaganda en contra: "Estàvem millor com estàvem abans, teníem figures de protecció ja suficients". I el segon efecte contrari és que cap municipi, doncs, com a conseqüència del que he dit, vol saber alguna cosa sobre futures declaracions, ja que la protecció que implica el parc, en este cas parc natural, un paratge, una reserva, un monument, són per a ells autèntiques quimeres. De fet, solament significa per a la conselleria --jo penso-- una figura jurídica més, un instrument de planificació que comporta de vegades tota una sèrie de restriccions no compensades per la manca de voluntat política de conselleria de dinamitzar com cal aquells aspectes.

En definitiva, jo el que dic és que el que volen els municipis, el que volem també nosaltres és protegir un espai més enllà de retòriques jurídiques o publicacions al Dogv, és que havien protegit tantes hectàrees més enguany, tantes més l'altre, doncs, bé, més que això que es convertisca realment en una possibilitat de desenvolupament sostenible per a zones que no tenen aquells recursos, o, en cas de tindre'ls, els han estat utilitzant de forma inapropiada o incorrecta fins ara. En resum, protegir un espai que siga posar en valor els ecosistemes que conté i que es puga compatibilitzar el que és l'explotació racional dels recursos en la defensa d'aquest espai.

Per tant, anem a votar a favor però amb aquesta reflexió de fons, que no solament la declaració d'un parc ha de consistir en posar unes hectàrees al Diari Oficial de la Generalitat Valenciana, sinó que realment existisca un compromís per part de l'administració autonòmica de restaurar, millorar i, sobretot, donar-li un ús sostenible a aquell lloc, cosa que l'experiència ens demostra que en els parcs declarats no s'ha fet i, si s'ha fet, s'ha fet molt poquet.

Gràcies.

La senyora presidenta:

El senyor Modrego Caballero:

Por lo tanto, quiero decir que ya la figura de protección que tiene la sierra de Escalona yo creo que en este momento es suficiente, y no es descartable que en el futuro sea parque natural. En esta legislatura pasada se declararon tres parques naturales y se hicieron trámites en otros; en esta me parece recordar que son cuatro los iniciados ya la pasada, que son las hoces del Cabriel, Sierra Helada y dos más, que serían Peñagolosa y la Tinença de Benifassà, en intención. Y yo le puedo decir otros espacios, en Alicante mismo, la Sierra de Salinas en Villena, todo el macizo de Aitana y el Puigcampana, el Maigmó, ¿no son merecedoras también de la figura, como sierra de Escalona? Probablemente sí. ¿Que hay que declararlas todas? Pues, en un futuro a medio plazo, probablemente, o buscar una figura intermedia y dejar la del parque para los espacios de valor excepcional.

Pero el plantear ya de entrada frente a otros espacios y con unos estudios de base relativamente débiles teniendo en cuenta también que ya tiene una grado de protección razonable, yo creo que no es procedente, (inintel·ligible) pues, mire, este espacio, parque natural, y el otro también, e introducir que en una legislatura se puedan iniciar los expedientes de diez parque naturales, porque ni administrativamente, ni políticamente, ni socialmente tampoco es muy justificable el que en cuanto haya un cierto grado en una espacio sea parque natural.

Pero eso es así porque en esta comunidad, y usted los sabe, prácticamente, de los terrenos forestales y de los terrenos (inintel·ligible) más del 70% son privados y rondando el 30% son públicos. Eso frente a otras comunidades en que los valores se invierten y, por lo tanto, hay una posibilidad mucho mayor de actuar, y nosotros, pues, claro, ha habido en costas, como decíamos antes, actuaciones muy importantes de recuperación de espacios, por ejemplo, se compró la legislatura pasada la mitad de la marjal de Peñíscola, que si no es por sentencia del Supremo se iba a edificar.

La senyora presidenta:

Senyor Oltra, per contestar.

El senyor Oltra i Soler:

La senyora presidenta:

El senyor Modrego Caballero:

Entonces, si triplicamos la media europea de suelos protegidos, no venga usted aquí a decir que lo hacemos todo mal y que es insuficiente, y que todo es insuficiente. Y veíamos en el aspecto que era la (inintel·ligible), muy mal, insuficientes. Escalona: muy mal, insuficientes. Y cuando comparamos, pues tenemos un catálogo de zonas húmedas que protege más que la media española, y por supuesto europea.

La senyora presidenta:

(Se suspén la reunió a les 12 hores i 20 minuts)

(Es reprén la reunió a les 12 hores i 50 minuts)

La senyora presidenta:

El senyor Sanmartín Besalduch:

És per a comentar que els dos ponents en la Llei de caça. Los dos ponentes con la Ley de caza seran Jeannette Segarra y Antonio Godoy. ¿Vale? Con lo cual sustituimos lo que habíamos dicho anteriormente de Jeannette Segarra y Adolf Sanmartín, porque yo no puedo estar aquí.

Presa en consideració de la Proposició no de llei sobre l'aplicació de les disposicions, normes i directrius previstes en el Porn de la serra Calderona i l'elaboració del Pla rector d'ús i gestió, presentada pel Grup Parlamentari Socialista (RE número 9. 670, BOCV número 35).

La senyora presidenta:

El senyor Sanmartín Besalduch:

Gràcies, presidenta.

El Parc Natural de la Serra Calderona, que tenim que el Pla d'ordenació, el Porn, el Pla d'ordenació dels recursos naturals fou aprovat l'abril de 2001. I, malgrat tot, pensem que no s'apliquen les directrius correctes, com després veurem.

De fet, encara no ha estat aprovat el Pla rector d'usos i gestió, el Prug, malgrat haver transcorregut ja quasi tres anys. El Prug pensem que és una figura bàsica, no solament en la serra Calderona, sinó amb la resta de parcs, perquè és l'instrument de gestió més important d'un parc, en tant en quant és el marc normatiu que concreta els usos i activitats del parc. De fet, correspon a la conselleria, si mal no recorde, la seua formulació i posterior elevació, després de sotmetre-ho a informació pública el govern valencià, que és el que ho aprova o no per decret, el Prug.

Pense que aquesta conselleria, la de Territori i Habitatge, té un autèntic pànic als plans reguladors d'usos i gestions --estic parlant del de l'Albufera, encara és més greu--, perquè aquests Prug tenen un caràcter vinculant; tenen un caràcter vinculant, tant per als particulars com per a l'administració. De fet prevalen sobre el planejament urbanístic, i la seua aprovació porta aparellada la revisió d'ofici dels plans territorials o sectorials incompatibles amb aquestos.

Què ha comportat aquest retràs del Pla regulador d'usos i gestió? Pense que una quantitat de deficiències, si vol ja no li dic vulneracions, deficiències que eixen en el trajecte que deia abans quan parlàvem de la Devesa de Campoamor, el que comporta la pròpia figura parc natural.

De fet, en el tema de la serra Calderona, en el tema de la serra Calderona jo recorde aquí que l'ajuntament de. de, com es deia, de Serra, a la província de València, va obrir en el seu dia un expedient a la pròpia Conselleria de Sanitat i també a la de Territori i Habitatge per les presumptes, dic presumptes, irregularitats comeses en un hospital, que es deia Doctor Moliner. De fet, concretament, per la qüestió d'una depuradora del centre hospitalari que no funcionava i abocava els residus al propi, al propi parc. L'ajuntament de Serra va confirmar que havia rebut les queixes de determinats sindicats i que la Guàrdia Civil havia inspeccionat la zona afectada, no per res, diu textualment perquè l'aigua dels desaigües s'estava filtrant als aqüífers de l'espai protegit. De fet, la Conselleria de Sanitat va informar en el seu moment que el projecte per a la depuradora de l'hospital en qüestió, de l'hospital Doctor Moliner, de Serra, estava encara en fase de redacció i que estava previst que en el transcurs d'aquest any anaven a començar les obres. De fet, el portaveu de la conselleria no sabia. no sabia res més que dir.

També dir que els treballadors de l'Empresa Valenciana de. VAPSA, em pareix que es deia, Valenciana de Protecció Ambiental, acceptaren una multa de 1. 350 euros en reconéixer, davant del titular del jutjat número 11 de lo Penal, ser autors d'un delicte d'imprudència al no dotar de mesures de seguretat i higiene en el treball quan l'empresa tractava els residus hospitalaris que li he esmentat. Un exemple, un exemple d'això de la serra Calderona.

Però és que, si posem un altre exemple de la serra Calderona, ens trobem que els parcs naturals de la comunitat no són objectiu prioritari per a la Generalitat en la seua política de prevenció d'incendis forestals. Mire, jo li dic dos qüestions. Hi ha dos tipus de plans: els plans integrals d'infraestructures per a prevenir incendis que afecten als parcs naturals, i ens trobem que el Parc Natural de la Serra Calderona únicament s'ha redactat encara l'avantprojecte. El mateix succeïx en el Parc de la Serra Mariola, en la serra d'Irta, el Desert de les Palmes, el Montgó, etcètera.

Insistisc, els plans integrals d'infraestructures per a prevenció d'incendis; el de la serra Calderona ha reconegut la pròpia conselleria, aquí està l'escrit de la conselleria, efectivament que únicament s'ha redactat l'avantprojecte.

Si passem als plans sectorials de prevenció d'incendis forestals, en el de la serra Calderona ens trobem que fins a la data la conselleria encara no ha fet res al respecte, no solament en la serra Calderona, sinó en la resta de parcs, excepció feta del Parc Natural de la Font Roja, que disposa ja d'un pla de prevenció d'incendis forestals vigents.

Si abundem en el tema, i després traurem les conclusions, fa poc vam tindre un incendi al propi parc, i va quedar clar que la Generalitat no tenia cap tipus d'embassament contra incendis pròpia. De fet, els quatre dipòsits que tenia inventariats la Conselleria de Territori en el Parc Natural de la Calderona, concretament dos en Torres Torres, un a Sogorb i l'altre a Nàquera, són de propietat privada, segons reconeixia el director general de Gestió del Medi Natural, el senyor Javier Gómez.

En definitiva, ens trobem amb un parc importantíssim, com és el de la serra Calderona, que es va aprovar el Pla d'ordenació dels recursos naturals l'abril de 2001, és a dir que han passat ja més de tres anys. I ens trobem que, malgrat això, encara no s'ha aprovat el Pla rector d'usos i gestió. Insistisc, l'instrument de gestió més important d'un parc, perquè és el marc normatiu que concreta els usos, i activitats i aprofitaments del parc. Això porta a senyalar o a la conclusió que, insistisc de nou, que la declaració de parcs naturals solament implica per a vostés l'aprovació d'una figura jurídica més. L'aprovació d'unes hectàrees que afegir com a espai protegit per a reforçar la imatge proteccionista davant dels mitjans de comunicació, quan la realitat és una altra. No existeix urgència a l'hora d'elaborar els plans rectors d'usos i gestió, no se li dóna el canal de participació que s'ha de donar a les juntes rectores, i en última instància ens ve demostrant molt poc interés en el tema dels plans integrals d'infraestructures per a prevenció d'incendis i els plans sectorials de prevenció d'incendis forestals.

Aquest és un exemple il·lustratiu, el de la serra Calderona, però que podria ser traslladable a tota una sèrie de parcs naturals.

Moltes gràcies.

La senyora presidenta:

Por el Grupo de l'Entesa, tiene la palabra el señor Arnal.

El senyor Arnal i Ibáñez:

Moltes gràcies.

Nosaltres volem deixar ben clar que, evidentment, anem a donar totalment el suport a la proposició presentada pel Partit Socialista, perquè aquesta proposició coincidix a grans trets amb la denominada Declaració de Portaceli, la qual subscrivim absolutament. És un document molt raonat i raonable, que va estar ja signat per onze alcaldes, personalitats destacades i moltes entitats ciutadanes de la zona afectada del parc natural de la Calderona. I allí hi ha uns moviments socials que han estat durant anys reclamant, primer, la protecció, després el desplegament, els mecanismes previstos per la protecció i lluitant sempre per la millor conservació d'eixe paratge.

A nosaltres ens mereixen el màxim respecte i són uns bons coneixedors de la zona. Ells van plantejar en eixa declaració una sèrie de demandes que van fonamentar, que van documentar, que van explicar, i són les que bàsicament resumix la proposició que estem ara en este moment debatint i que --torne a dir-- tots els punts que es plantegen són totalment sensats i raonables.

I, per tant, creem que hem d'estar tots, absolutament tots els grups d'aquí, d'esta cambra, a favor del seu desplegament el més ràpid possible i no concebisc que ningú plantege una cosa diferent des d'un punt de vista d'una gestió racional dels recursos.

El fet que fa uns pocs mesos, este estiu, hem patit un incendi, el més destacable possiblement d'enguany en este mateix parc natural, encara posa més d'actualitat i més de relleu esta petició, que va ser formulada. en realitat fa quasi ja un any, en desembre de l'any passat. I jo crec que en este moment és molt oportú, i molt necessari i molt convenient per a tots manifestar la voluntat d'esta cambra del compromís per la defensa i la recuperació i la gestió racional dels recursos naturals del parc natural. Per tant, una oportunitat molt bona, ideal, de manifestar, de transmetre a la societat eixe compromís, que crec que el parlament valencià ha de manifestar clarament.

La veritat és que no s'entenen els grans retards ocorreguts en les diferents fases de la protecció d'un paratge tan emblemàtic. Jo crec que la Serra Calderona va ser un dels més antics paratges reivindicats com a mereixedors de protecció, entre altres coses, per la seua proximitat a la ciutat de València i el gran ús social, recreatiu, turístic, vinculat a la protecció dels paratges i al gaudi racional dels mateixos. Era un dels paratges emblemàtics on més antic s'havia manifestat l'afluència humana en ell i que, per tant, era unes de les àrees que des de més antic s'estava reclamant la seua protecció. Esta protecció ha vingut molt i molt retardada, ha arribat molt tard. I després, a l'hora de desplegar-se els seus diferents mecanismes, continuem observant que continua esta tònica dilatòria, que també passa, com s'ha comentat ací, en altres paratges naturals.

Bé. Tinguem en compte que este paratge, tant per les seues dimensions com per la gran proximitat a la ciutat de València, i la gran pressió humana que açò suposa, tinguem en compte que hi ha una enorme quantitat d'habitants de l'entorn que usen este paratge en moltes ocasions per a visitar-lo i, per tant, exercicen una pressió molt gran, exigix, reclama, que quan abans es regule el seu ús i la seua gestió.

Ja fa pràcticament un any que hauria d'haver estat aprovat el Prug. Per tant, senyors, fa falta donar-se pressa. Ja sabem que la conselleria actualment està en procés de redacció d'este pla, amb retard, amb molt de retard, però esperem que tots estiguem d'acord en urgir que s'acabe quan abans.

Les demandes que es fan en esta petició, que més o menys han estat comentades abans, no simplement és que s'elabore quan abans este Prug, sinó que es realitzen les actuacions pertinents perquè la direcció i la junta rectora del parc actuen com a òrgans de coordinació integral de totes les actuacions que es porten al si d'este àmbit. I recordem que també es va demanar per part de les entitats socials l'ampliació de la junta rectora per a donar més participació, més cabuda, a les entitats socials que estan vinculades a la serra.

Que s'impulse quan abans la creació de la Fundació Serra Calderona. Que es cree l'agència de desenvolupament del parc natural de la serra, un instrument essencial, important, perquè estem parlant d'un paratge que no únicament té recursos naturals a protegir, sinó que també té unes enormes possibilitats vinculades tant al manteniment d'activitats tradicionals com a l'acoblament d'estes activitats, i d'estos usos tant a la protecció del medi com a l'estímul del turisme rural, que ja ve sent tradicional a la serra. (So d'un mòbil) Per tant, ahí hi ha moltes possibilitats, però possibilitats que s'han, quan abans, d'estimular, per un banda, i regular per una altra.

També es planteja que es facen quan abans mesures adequades per a racionalitzar l'intens ús públic existent en la serra. Ja ho hem dit abans, existixen molts visitants a la serra pels seus valors i per la seua proximitat a nuclis importants de les seues immediacions. Però, clar, açò suposa també un tremend impacte que s'ha de canalitzar necessàriament. Algunes àrees recreatives ja estan patint unes pressions, diguérem, ja límits. I el fet que en els últims anys, en compte de regular-se millor les zones de circulació, les vies de circulació, s'han ampliat i s'han posat en unes condicions que conviden que se'n passen les velocitats establertes, que, per altra banda, no s'estan regulant, resulta que s'estan generant problemes d'abocaments de residus, de contaminació, de soroll, de penetració amb vehicles fins àrees realment les més valuoses de la serra. I això, necessàriament, s'ha de regular. Es pot regular, hi ha exemples, s'ha fet en moltes altres zones. No té per què suposar ninguna limitació penosa per a ningú. Simplement és ordenar-lo i permetre eixe gaudi ordenat, però limitant el gran impacte associat a la circulació amb vehicles de motor per qualsevol lloc amb velocitats per damunt de les permeses, que --torne a dir-- no se regulen i que estan generant impactes molt destacables.

Després, especialment també es demanava una vigilància més intensa, i molt especialment en els caps de setmana i períodes de vacances, que es quan es produïx esta gran acumulació, esta gran presència de visitants, ben intencionada en principi, però amb impactes molt destacables després.

També es demanava que es reforce el pressupost i les línies d'ajuda que es destinen als paratges naturals, i tenint en compte que s'ha de fer comprendre als habitants d'un paratge com aquest que no simplement la protecció suposa condicionants, limitacions i certes molèsties a l'hora de decidir els usos, sinó que també pot suposar beneficis. I això ho han de visualitzar molt clarament, perquè si no, s'obté el contrari del que es pretén en els processos de declaració de protecció d'un paratge natural, i és que els habitants no ho estiguen percebent com una cosa positiva, sinó com un aspecte negatiu. (So d'un mòbil) I això seria molt roí per a tots i crec que tots hem de fer un esforç per evitar-lo. Els habitants han de ser receptors clars, definits, de recursos econòmics, d'altre tipus, que els faça vore que la protecció del paratge els va a beneficiar des de molts punts de vista, però també fins i tot des del punt de vista de l'ocupació, o de perspectives econòmiques, o de l'obtenció de determinades dotacions i infraestructures que compensen d'alguna manera les mancances existents, per justícia i també perquè comprenguen que estan en un paratge especialment digne de protecció.

Finalment, el que ens plantegem nosaltres, és clar, és que tot açò ocórrega en un termini breu, molt breu de temps, que no torne a fiar-se per a un indefinit termini, que arribarà d'ací a anys. Això no seria acceptable, donats ja tots els retards que hi ha.

En fi, sabem que el Prug està redactant-se, i esperem que servisca per a millorar un Porn que, hem de dir-lo, és un dels Porn més roïns, més deficients, dels que hi ha al nostre territori. Té moltes mancances, presenta moltes arbitrarietats en la classificació de zones. No presenta cap àrea de reserva integral, no establix condicionaments adequats per la compatibilització de determinats usos tradicionals en la protecció. I pensem que el Prug ha de posar millora, ha de servir per a perfeccionar açò.

En definitiva, la serra ara està protegida sobre el paper, però està amenaçada per moltes diferents causes de degradació. Cal fer un esforç manifest, clar, ara que se va a avançar i completar eixa protecció quan abans.

Moltes gràcies.

La senyora presidenta:

El senyor Modrego Caballero:

Señalar que yo creo que hay una serie de hitos en lo que es la protección de un territorio, efectivamente. El parque natural tiene reciente su aprobación, en el 2001. En el tema ambiental parece que tres años a veces es poco tiempo. Y es así que se está redactando, están los trabajos previos (so d'un mòbil) de lo que sería la orden de inicio, y también lo que sería la redacción de las medidas cautelares para la redacción del Prug.

¡Hombre! , yo siento también que venga y que se utilice el tema de los incendios. Vamos a ver, puede haber no un plan concreto aprobado como tal dentro de la Conselleria de Territorio, pero lo que sí hay es un esfuerzo en materia de incendios con una especial atención a los parques naturales por el Gobierno Valenciano desde hace muchos años. Al triplicar prácticamente la inversión en extinción, prevención y extinción de incendios del año 1995, también triplicar el número de personas y disminuir. , pues no lo sé, cuál será el número, si será 15 veces menos incendios que la década. , algo menos de superficie quemada que la década del 1985 al 1995, pues no lo sé, pero evidentemente, sustancialmente ha habido una reducción de la superficie quemada en parques naturales y en no parques naturales, gracias a una mejora, ya digo, (so d'un mòbil) de medios técnicos, humanos y también de coordinación de todos los efectivos. Y los parques. , pues no se actúa sobre ellos como elementos aislados, forman parte de todo a la vez, como no puede ser de otra manera sin perjuicios de que en los periodos estivales sí que hagan planes concretos en los parques naturales de concienciación y de coordinación de todos los colectivos: policías municipales, guardia civil, todo el sistema de prevención, tanto de diputaciones, de mejora precisamente para dinamizar.

La senyora presidenta:

El senyor Sanmartín Besalduch:

Molt ràpidament.

Senyor Modrego, primera qüestió: vosté considera normal el retard de tres anys? Perquè està hilvanando --diu vosté-- tota la redacció, etcètera i tal. Doncs bé, vosté mateix ja ho ha dit tot. Si considera normal el retard d'aprovació d'un pla regulador d'usos i gestió malgrat la importància que té i el que pot provocar, no he de dir res més. Molt bé que vosté considere normal el retard.

No m'ha contestat cap de les dos anomalies que jo li exposava. La primera, el tema del vessament de residus per part d'un hospital i, després, el tema de l'escassa prevenció en la qüestió dels incendis. No està redactat ni el pla integral d'infraestructures per a prevenció d'incendis; no està redactat ni el pla sectorial de prevenció d'incendis forestals.

I, tercera qüestió, diu: "És que sempre diu el mateix. " Vosté, senyor Modrego, amb tot el meu respecte, sempre són aspectes puntuals. Però bé, se van afegint, se van multiplicant i se van sumant. Si passem al vial de Cabanes-Oropesa, els informes sol·licitats per la Fiscalia constaten perfectament l'existència d'un greu risc per a l'equilibri ambiental del sistema càrstic del paratge natural del Desert de les Palmes. Si passem a les salines de Calp, al mateix entorn del parc, en la seua àrea de transició una empresa està construint 2. 200 vivendes amb edificis que assoliran fins a 16 metres d'altura. Si passem al Montgó de Xàbia, dins de l'àrea de transició s'està construint una macrourbanització amb 170. 000 metres quadrats d'ocupació. Me pareix que es diu el PAI Ermita II. Si passem al Desert de les Palmes, que és un paratge natural, la Conselleria de Medi Ambient va ordenar. --me pareix que ja estava vosté--, vosté va ordenar el maig del 2000 la demolició d'un edifici construït dins del mateix paratge natural --el Mas de la Comba, me pareix que es dia--, i a data de hui subsistix la il·legalitat. Si passem a la serra d'Irta, 160 apartaments dins del parc natural. La constructora al·lega ara que la urbanització fou aprovada abans d'entrar en vigor el Pla d'ordenació de recursos naturals. Mentrestant, vostés mantenen la passivitat i amaguen el cap quan saben millor que jo que tot el planejament vigent s'ha d'adaptar al mateix Pla d'ordenació de recursos naturals.

Si passem a. No vull passar més, són sempre aspectes puntuals però quina casualitat! , tots se van sumant, tots tenen les mateixes directrius i tots tenen la mateixa naturalesa. Per tant, m'agradaria que me concretés, que me respongués al que jo he exposat aquí i que me diga a vore què li pareix a vosté la suma de tots aquests aspectes puntuals que vosté sempre diu que bé, que són qüestions molt concretes, inclús conjunturals i, evidentment, no puc estar d'acord.

Jo, en definitiva, el que li vull dir és que. --insistisc en el mateix--: si volem declarar parc naturals, declarem-los i té el nostre recolzament. Ara, tinguem un compromís, un doble compromís, per una part, voluntat política, voluntat política per a donar-li contingut a aquests parcs naturals i, en segon lloc, disponibilitat pressupostària, per a què? , per a dur a terme tota una sèrie d'actuacions. Si no, el que succeeix, i li ho he dit abans quan parlàvem de la devesa de Campoamor, i ho ha repetit el senyor Carles Arnal, és contraproduent de cara a la gent. De cara a la gent, al final, vorà els parcs naturals com a elements restrictius únicament, i al lloc que anirà quan parle de parcs naturals, independentment la majoria de veïns diran: "Ep, no volem saber res. Nosaltres ja ho hem protegit tota la vida. " Per què? Perquè és que estan fomentant vostés esta política. És a dir, declarar parc natural, per a què? Perquè isca al Dogv i després m'isca el senyor conseller dient: "Des de l'època que governava el Psoe a l'actualitat s'ha multiplicat el 40 el nombre d'hectàrees protegides"? Si estic d'acord, li donaré la raó, però si no li donem contingut a això, succeeix el que està succeint, i després, s'ha de ser més cuidadosos en estos aspectes que vostés diuen puntuals o conjunturals.

Jo pense que no és aixina, senyor Modrego. Si jo he fet aquesta iniciativa legislativa, clar que sé que estan redactant el Pla regulador d'usos i gestió del parc natural de la serra Calderona, però és que sempre l'estan hilvanant, sempre l'estan hilvanant, igual que el de l'Albufera de València, sempre l'estan hilvanant. I després resulta que surt una Copa d'Amèrica que preval, estic segur que prevaldrà sobre un pla regulador d'usos i gestió que ja el tenien preparat i que no l'han tret perquè han fet modificacions prèvies que eren contradictòries amb allò que vostés creien que havia de ser este pla regulador d'usos i gestió.

Per tant, --insistisc-- conteste'm, senyor Modrego, per favor, les tres qüestions: considera normal aquest retard? Segon: per què no me contesta a les anomalies que es produeixen en la serra Calderona? Parle'm de l'hospital este, parle'm de la deficiència en les infraestructures contra incendis. I, després, explique'm aquells aspectes tan puntuals per què se repetixen de forma sistemàtica en la resta de parcs de la nostra Comunitat Valenciana. Perquè al cap i a la fi hem de recordar --ho tenia abans per aquí, no tinc les xifres-- però, atenció! , a data d'avui existixen per a la Comunitat Valenciana 94 espais protegits, amb un total de quasi 700. 000 hectàrees. I des d'aquí apareixen 15 parcs naturals, la categoria més elevada de protecció. Doncs, jo li dic que d'aquests 15 parcs naturals, vosté sap millor que jo on estan els plans reguladors d'usos i gestió que és la figura més important, més important d'un parc per a donar-li contingut a este parc. I ho sap millor que jo, senyor Modrego. Mos quedem sempre en les declaracions al Diari Oficial de la Generalitat i ahí s'ha acabat la història.

Moltes gràcies.

La senyora presidenta:

El senyor Arnal i Ibáñez:

Gràcies.

De l'última xifra que ha dit el senyor Sanmartín, eixes hectàrees, eixos espais, la immensa majoria estan en una llista pendents d'aprovació, no són protegits a hores d'ara. Recordem-ho: les zones LIC encara no estan protegides. Ja vullguérem tots que estigueren, però no ho estan. Aleshores, convé recordar-ho perquè a voltes se'ns oblida.

I entrant en el tema d'ara, no sé per què li toca este paper tan penós sempre al senyor Modrego de justificar l'injustificable i de demostrar de cara a la protecció del medi ambient una posició tan impròpia d'un exconseller que pareix que estiga interessat en qualsevol cosa menys en la protecció del medi ambient.

Estem en una comissió en la qual precisament hem d'impulsar esta tasca i no entenc res. No entenc per què s'està d'acord en el fons de tot i quan se reclama una petició en positiu perquè açò s'avance tot el que se puga i se materialitze, se considere que no. No ho entenc ni crec que puga entendre-ho ningú.

I textualment vosté ha dit: "Els ritmes són els adequats", literalment. Com va a considerar adequats uns ritmes que són un retard evidentíssim i que suposen un incompliment dels terminis marcats legalment? ! Qui pot considerar que va adequadament l'incompliment de les normes que vostés mateixos fan? Això és un absurd i un contrasentit. S'ha de reconéixer que hi ha un retard; se podrà justificar o no, se podrà lamentar o no, però dir que és l'adequat me pareix una barbaritat. No és adequat de cap manera.

I, a més, he de recordar-li que si tan adequat fóra, en realitat el contingut de la proposta que estem debatent --torne a dir-- recull essencialment un document que va estar signat, ja fa quasi un any, el 20 de desembre de 2003, en la Prunera, per no simplement les entitats socials més representatives de la serra Calderona i personalitats destacades sinó 11 alcaldes de la zona, entre els quals n'hi havia algun del PP, i bé, ja veu que són la majoria dels. , crec que són 16 els municipis afectats. La majoria dels alcaldes, incloent algun del PP, trobaven que era oportú donar este senyal de dinamisme, de reclamar que les coses vagen com més prompte millor. Què poden tindre en contra? ! És que la declaració fuig de fer crítiques negatives de desqualificar. Simplement demana un poquet més de voluntat, un poquet més de pressa. Jo crec que amb açò podem estar d'acord tots.

Lamente que vosté s'enroque en eixa postura que: "No, tot està bé, tot és meravellós. No perdem. Nada, todo perfecto". No vol ni que parlem dels incendis, però, bé, és que se va cremar! No ens agradaria, ni mencionar-ho! , però és que com s'ha cremat, què vol que li diguem? Que ometem el fet evident que es va cremar i que això suposa unes actuacions urgents. Jo ho dia no com a crítica de res, que ja van haver crítiques de desorganització i de mala organització. Jo no ho he mencionat perquè a voltes és discutible açò. És que no ho traïa en sentit negatiu, sinó que estava traent-ho en sentit positiu que calia donar ara una resposta positiva a la gent que després de l'incendi encara veia un efecte més de degradació. No obliga a negar la degradació. És que no estic dient que la culpa d'això siga seua, senyor Modrego, per favor, ni del partit que governa. La degradació és per múltiples causes, però negar-la. Clar que n'hi ha degradació, la gran pressió humana que n'hi ha allí necessàriament genera uns impactes degradadors. Reconéixer-ho no és ninguna cosa de l'altre món. Si no reconeixem que n'hi ha impactes i que s'han de corregir, malament actuarem.

N'hi ha una forta degradació causada perquè n'hi ha una fortíssima presència humana que, a més, --torne a dir-ho-- travessa la serra en moltes zones en vehicle de motor, a velocitats inadequades i en llocs que no deuria, cosa que se pot regular perfectíssimament, perfectíssimament --se fa en altres llocs--, i que eixa pressió existix. És una cosa normal, que es pot solucionar per sort, fàcilment es pot solucionar.

I en relació amb els incendis, no vullguera deixar passar una cosa. Precisament perquè hi ha hagut un incendi és molt important actuar amb el màxim respecte al medi just després. Tenim indicis ja que tan recent com està l'incendi ja estan havent-hi obertura de camins i pistes sense adob, sobre la marxa, sense regulació. Això ho haurien de controlar urgentíssimament. No ho dic ací com a denúncia palmària, simplement perquè és molt important que es fagen totes les tasques de restauració de la manera més rigorosa possible perquè si no s'està danyant molt l'ecosistema.

En fi, vull acabar dient que vosté mateix ha parlat de la importància que tindria la fundació i l'útil que seria, el bé que podria fer. A qui li correspon impulsar-la? Supose que al partit que està governant en este moment. Per tant, posen-se les piles, actuen. Això és l'únic que estem acordant ací. Haguera estat molt bonic que este acord haguera estat signat per tots els partits de la cambra i haguera sigut un senyal positiu per als habitants de la serra Calderona.

No és eixe el senyal que donarem, i hauran de vore que esta cambra no tira endavant este projecte, perquè els seus vots són necessaris i, per tant, estarem donant-los un senyal ambigu, rar, que no entendran per què hi han tants retards injustificats.

Gràcies.

La senyora presidenta:

El senyor Modrego Caballero:

Bueno yo, para terminar, señalar que, aunque de su intervención no pareciese así, señalar que si alguien ha tenido interés y tiene interés en proteger la sierra Calderona y el medio ambiente de la comunidad es el Partido Popular. Yo les recuerdo, la sierra Calderona, doce años de trabajos, de esfuerzos, para declararse como parque natural, y fue declarado como parque natural por el Partido Popular, con un gran nivel de consenso, y limitando esa conflictividad, entre comillas, que siempre han generado los parques naturales que hicieron en otras épocas inviable que se declarasen parques, por ejemplo, como Mariola, que también conseguimos declararlo, o una conflictividad social ya totalmente amortiguada en la legislatura pasada como el de Pego. Y eso, a base, evidentemente, de buscar soluciones, de trabajar y de preocuparnos por la Calderona, de trabajar en un documento que podrá ser mejorable. El Porn podrá tener. , como todos los documentos, los asumimos y en su momento creímos que serían los mejores, pero que dudar de ese compromiso del Gobierno Valenciano con la Calderona yo creo que no procede, y desde luego, en ese sentido, no lo aceptamos.

El senyor Arnal i Ibáñez:

Havia d'haver estat el 20 de desembre del 2003, ara farà un any.

La senyora presidenta:

El senyor Modrego Caballero:

La senyora presidenta:

El senyor Arnal i Ibáñez:

Sí. No sé si és molt de reglament, però era d'ordre. La qüestió era que a mi em preocupa que n'hi han molts més temes acumulats en esta comissió. Sí que vullguera demanar que férem un esforç tots perquè estos temes se vegueren quant abans, perquè alguns porten molts i molts mesos de retard. Ara sé que s'ha prioritizat la Llei de caça per a la pròxima reunió, però sí que m'agradaria que es considerara algun mecanisme perquè no passara molt de temps que els temes que se van quedar aparcats ja en la reunió abans de l'estiu, que ja van entrar en l'ordre del dia, no es veguérem l'any que ve necessàriament, si poguérem aconseguir-ho.

La senyora presidenta:

(S'alça la reunió a les 13 hores i 30 minuts)

