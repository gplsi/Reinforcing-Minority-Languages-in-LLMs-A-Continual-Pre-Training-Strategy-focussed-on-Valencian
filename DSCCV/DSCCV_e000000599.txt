Comissió de Governació i Administració Local realitzada el dia 19 de juny de 2009. Comença la reunió a les 11 hores i 3 minuts. Presideix la diputada senyora Alicia de Miguel García. Reunió número 16.

Proposició no de llei sobre la preparació d'un acte d'homenatge i reconeixement públic als valencians i valencianes víctimes dels camps d'extermini nazi, presentada pel Grup Parlamentari Socialista (RE número 34. 992, BOC número 150)

(La primera inicial de la presidenta no ha estat gravada)

(El senyor secretari passa llista per tal de comprovar el quòrum)

La senyora presidenta:

Vamos a pasar al primer punto del orden del día: «Lectura i aprovació, si escau, de l'acta de la reunió anterior. »

Proposició no de llei sobre la preparació d'un acte d'homenatge i reconeixement públic als valencians i valencianes víctimes dels camps d'extermini nazi

La senyora presidenta:

Vamos a pasar al segundo punto del orden del día: «Presa en consideració de la Proposició no de llei sobre la preparació d'un acte d'homenatge i reconeixement públic als valencians i valencianes víctimes dels camps d'extermini nazi, presentada pel Grup Parlamentari Socialista. »

El senyor Pla Durà:

La proposició no de llei que avui anem a debatre, i per a la qual demane el seu recolzament, partix del sentiment, de la raó i del desig d'agraïment. Sí, agraïment. Agraïment a aquelles persones, a aquells conciutadans valencians i valencianes que perderen la seua vida o veieren truncades les seues expectatives vitals

(so d'un telèfon mòbil)

per la barbàrie nazi, encara que siga ara, transcorreguts més de sixanta dels anys dels fets que enceten i encenen estos sentiments.

Una interrupció.

(Se sent una veu que diu: «Perdó, perdó. »)

Estàs perdonada.

(Se sent una veu que diu: «Ho lamente molt. »)

Han estat segurament massa anys d'oblit.

La senyora presidenta:

El senyor Pla Durà:

La senyora presidenta:

El senyor Pla Durà:

La senyora presidenta:

El senyor Pla Durà:

La senyora presidenta:

El senyor Pla Durà:

Com dia, han estat segurament massa anys d'oblit. Però com també dia el president Zapatero en l'acte d'homenatge a les víctimes dels camps d'extermini en Mauthausen, en maig de 2005, «des del record del pitjor que ha viscut la condició humana, la nostra generació i les que vinguen després deuran conéixer el que va passar i amb força, amb molta força, afirmar que no anem mai més a oblidar, per a que els fills dels nostres fills sàpiguen a qui deuen que Espanya siga hui un país lliure i democràtic».

Com dia, sí, d'agraïment perquè molts d'estos hòmens i dones donaren el millor de la seua vida lluny de la seua terra, de les seues famílies, abandonats per la sort i com a únic delicte, ser distints, no pensar com els seus adversaris, haver defensat una causa en què creien i sotmetre's als dictats del nou règim liderat pel general Franco.

Agraïment per la lliçó moral que ens donaren al assumir, amb orgull i valentia, el seu destí que, en molts casos, va ser la mort. El silenci i l'oblit varen ser els seus únics companys durant massa anys.

El nostre agraïment, senyories, sols pot ser simbòlic, efectivament. Però els símbols són els que, de vegades, fan donar sentit a la vida.

I amb un reconeixement explícit de les màximes institucions valencianes, concretat en la persona o en les persones dels dos únics supervivents, en estos moments, del camp de Mauthausen, estem dient-los a tots els valencians i valencianes que ens sentim orgullosos de pertànyer a un poble generós en la sang dels seus fills, per fer front també en el futur a tots aquells que fan de la mort, la repressió i l'eliminació dels seus adversaris l'únic objectiu de la seua existència.

Amb eixe acte simbòlic, a més d'agraïment, estem proclamant el lema que va inundar la consciència i la sensibilitat de tanta gent davant l'holocaust, la barbàrie i l'horror del fanatisme, del totalitarisme, que no és altre que «mai més». Mai més cap opció totalitària; mai més al crim pel crim; mai més a que la bogeria i el fanatisme s'arrelen en les consciències de la gent.

Amb eixe acte simbòlic, estem dient clarament que el que varen patir els nostres conciutadans no va ser per a res.

Ens han deixat un testimoni, una memòria que ha permés que Europa siga un continent en pau, llibertat i democràcia.

Esta, com dia, és una proposició no de llei feta amb el sentiment; el sentiment que sorgeix quan passen els anys i has pogut viure amb intensitat moments on el record de l'holocaust ha estat present; on has pogut compartir moments amb les poques persones que visqueren aquell horror; on continuen apareixent estudis cada dia més acurats del que allí va passar i el paper que els va tocar viure a molts dels nostres conciutadans.

No sé a vostés, però a mi em passa una cosa així com si se me remenen les tripes sols a pensar en tot allò.

Em passa un poc el que li va passar al president Obama, ara fa poc, amb motiu de la seu recent visita al camp de Buchenwald. Dia Obama que havia visitat este camp per diverses raons, una d'elles és que el seu tio avi havia estat lluitant amb les tropes del general Patton que, precisament, foren les que alliberaran Buchenwald. Dia Obama que el seu tio avi parlava poc del que allí va vore i que ell, Obama, mai oblidaria el que havia vist.

I m'ho crec, perquè aquell que veu Mauthausen, estic segur que mai pot oblidar-ho. Jo vaig tindre l'oportunitat de visitar el camp ara fa vint-i-cinc anys i sempre he tingut present el que allí vaig vore. Sempre desperta en mi el sentiment per tots aquells que tingueren la desgràcia de morir o, en el millor dels casos, sobreviure a aquell desastre.

Quan vaig assistir a la commemoració del sixanta aniversari de l'alliberament del camp, vaig sentir alegria perquè per primera vegada, senyories, -sixanta anys- per primera vegada es va reconéixer públicament el patiment d'aquelles persones del nostre país que estigueren allí. I, a la vegada, vaig sentir un poc de tristor per vore com dels responsables polítics del nostre país, de distintes comunitats, rendien públic reconeixement als seus conciutadans i els valencians i valencianes no poguérem vore allí els seus màxims representants.

Encara recorde les llàgrimes de Paco Batiste, un home de Vinaròs, que va sobreviure a l'horror del camp i que ja no està entre nosaltres, quan en l'ofrena floral que es va fer als espanyols que perderen la vida a Mauthausen em va vore acostar-me amb una corona de flors. M'havia compromés amb ell i amb altres quatre supervivents en un senzill i sentit homenatge que, des del meu partit, el PSPV, els férem el mes d'abril de 2005, i el vaig complir.

Després Paco Batiste em va dir que li hagués agradat que, com la resta de comunitats, estiguérem allí les màximes autoritats de la nostra comunitat. No va poder ser.

D'ahí que, des d'eixe sentiment, hui siga també un bon moment per a, entre tots, instar que el proper any, que és farà el sixanta-cinc aniversari, els valencians ens vegem representats per les nostres autoritats.

Estic segur que Paco Batiste, allà on estiga, també ho agrairà.

Senyor president, senyories, esta és una proposició no de llei feta des de la raó. La raó és la que ens porta a elaborar i actuar amb un sentit ètic i, a la vegada, alliçonador.

De res valdrà el que ara fem si no som capaços de deixar sembrat el camp per a obtindre, en el futur, bona collita. D'ahí el sentit del conjunt d'iniciatives que recull la proposició no de llei relatives, tant al estudi detallat per part dels historiadors valencians del conjunt de persones que foren deportades, com les que fan referència a la incorporació al sistema educatiu en l'ensenyament secundari, amb les visites al mateix camp de Mauthausen.

Nosaltres tenim l'obligació de no permetre que la història del camp de Mauthausen, que simbolitza el sistema d'extermini nazi i que és el resultat directe d'una història de despreci, explotació i opressió, caiga en l'oblit després de la desaparició física dels darrers supervivents.

És eixe l'objectiu de traçar les seues històries personals: fer constància expressa del fet històric per la seua comprensió present, però també per a la seua pervivència en el temps.

L'objectiu de la iniciativa en el sistema educatiu és que, amb el coneixement i comprensió del seus orígens històrics i de les conseqüències que varen haver de patir milions de persones, es puguen posar les bases per a una educació en el respecte mutu.

Crec, amb sinceritat, que és la millor manera d'implicar, moralment i pedagògica, els alumnes en la comprensió de fins on poden portar el racisme, la xenofòbia, la falta de respecte mutu i el menyspreu cap els altres, que en unes circumstàncies històriques concretes, poden desembocar en l'acceptació de projectes polítics basats en el racisme, la desigualtat i l'eliminació de l'adversari polític o de determinats grups racials.

L'Amical de Mauthausen és una organització que, des de la seua constitució, ha vingut desenvolupant una tasca impagable per a traure de l'oblit estos fets històrics, en el que fa referència als deportats espanyols. Ha vingut fent-ho, en la major part de les vegades, -tot cal dir-ho- amb la col·laboració desinteressada dels seus socis i amb una soledat institucional molt gran.

Hui, la major part de governs autònoms tenen acords de col·laboració amb ella i, junt a moltíssims ajuntaments, han pogut contribuir de manera activa a jugar eixe paper pedagògic i didàctic. Fins ara sols alguns ajuntaments valencians -vull anomenar, en concret, els dos que darrerament han col·laborat: Benicàssim i Dénia- han col·laborat -com dia- amb l'Amical en el programa de visites al camp.

Serà també, per tant, un bon moment per a que la Generalitat valenciana s'implique de manera clara i responsable perquè és el que esperen i desitgen moltes persones.

Senyora presidenta, senyories, vaig acabant.

Hui pot ser un dia històric per a estes Corts perquè, per primera vegada, aprovem per unanimitat una iniciativa que recupera per al present i el futur part d'una història que, de manera desgraciada patiren més de cinc-cents valencians i valencianes a Mauthausen i més de sis-cents en la totalitat de camps.

(So d'un telèfon mòbil)

Dic que pot ser un dia històric. M'agradaria que fóra un dia històric perquè, alçant la mirada, fórem capaços d'enllaçar el passat amb el futur, un futur en què coses com les que els va tocar viure a estes persones, a eixos més de sis-cents valencians i valencianes, ara fa 64 anys, mai es torne a viure

(so d'un telèfon mòbil)

i que els nostres fills algun dia puguen dir «els nostres pares ens ensenyaren, amb el reconeixement a estes persones, que la dignitat forma part de l'ésser humà».

Per això, senyories, demane el seu recolzament a esta iniciativa.

Gràcies.

La senyora presidenta:

La senyora Marcos Puig:

(So d'un telèfon mòbil)

Y, por eso, es importante recordar a los millones de judíos exterminados por los nazis, a los centenares de niños aniquilados en cámaras de gas, a las víctimas asesinadas en los campos de concentración, a las víctimas, también, del pueblo gitano, que fueron marginadas y perseguidas por los nazis, y, también, a todos los que arriesgaron su vida por salvar a los perseguidos y a los supervivientes que, como Luis Estany y Franscisco Aura, reconstruyeron después su vida en la Comunidad Valenciana.

La senyora presidenta:

El senyor Pla Durà:

En primer lugar, en primer lloc, manifestar, sincerament, la meua satisfacció per l'acceptació de la proposició no de llei amb una esmena que ara vaig a referir-me breument a ella.

Dic que m'alegre perquè, com dia abans, s'ha perdut un temps molt important. Segurament, a la millor, l'errada és de tots, de no haver fet açò fa cinc anys o fa quatre anys, quan es commemorava el seu aniversari. Però, va ser una llàstima perquè, en definitiva, sí que aquell moment va ser un moment on es va vore al conjunt de comunitats autònomes, junt amb la seua gent, els seus conciutadans, i, desgraciadament, no estàvem nosaltres.

Però, bé, benvinguda siga esta assumpció per part del Grup Popular, de la iniciativa, perquè, en definitiva, el més important per a mi hui és que hi haja unanimitat en una cosa que fa molt de temps que hauria d'haver-se produït, però que no s'ha produït. Però, si eixa unanimitat existix, per a mi és prou, perquè és el reconeixement explícit, una manera molt clara de la institució, en este cas, de la màxima institució, representació dels valencians i valencianes, que hi van haver unes persones, conciutadans nostres que van patir, que han estat en l'oblit molts anys i que ara són reconeguts. Per això, per a mi té tot el valor del món, i, per tant, m'alegre que això siga així.

Efectivament, hui, segurament, és un dia com un altre qualsevol, en què la violència impera. En este cas, doncs, ens toca més de prop perquè, efectivament, afecta el dia a dia de la vida d'homes i dones que creuen en la llibertat i en la pau. I el terrorisme és una manera més de repressió, és una manera més d'expressar un sentiment que, en definitiva, està en els transfons d'allò que va suposar el nazisme, que és l'odi al que no pensa com tu, l'eliminació sistemàtica, mitjançant els mitjans violents, d'allò que és el més important per a qualsevol persona, que és la vida humana, d'aquells que no pensen com tu. Per tant, segurament ha de vore amb els valors, que és el tercer tema al que volia referir-me

Mire, jo quan faig expressió. En este cas, disculpem, quan faig referència expressa a l'Amical de Mauthausen i a les tres propostes, ho faig amb una raó molt clara. Anem a vore.

Estic segur que en este cas -com diu vosté en la seua esmena-, en la proposta curricular establida per la Conselleria d'Educació, doncs, fomenten els valors i tal. Però, quan faig referència expressa és perquè, efectivament, esta organització ha estat -diríem- fonamental per a mantindre viva la flama del record al deportats espanyols. I ho faig perquè en altres comunitats autònomes està fent-se.

Vull dir, l'Amical hui representa -jo crec, diríem- l'organització més clarament vinculada al que va passar allí i al record dels deportats. I ha establert convenis, acords, amb eixa línia, amb eixe doble vessant, dels joves, en este cas, d'incorporar, perquè fonamentalment estem arreglant una sèrie de valors; i, després, dels viatges, de les conferències, moltes d'elles donades per supervivents, van als instituts, conten la seua experiència vital, per tant, traslladen directament el tema als xics i xiques dels instituts i el propi viatge allí que és impressionant. Com dia, hem tingut oportunitat enguany d'anar dos centres educatius valencians: un de Benicàssim, i, un, de Dénia; parlava jo amb alguns dels professors, i, fonamentalment, trobava que el xics i xiquets havien tornat impressionats, com jo vaig eixir impressionat fa vint-i-cinc anys. Quan veus allò, efectivament, sempre ho tens present.

Per tant, jo volia -diríem- concretar més eixe espai de pedagogia, didàctic i vincular-lo més a l'organització que ha estat, però, en tot cas -com dic-, el més important per a mi hui és que hi haja unanimitat en eixe públic reconeixement, que hi haja unanimitat també que la Generalitat valenciana represente l'any que ve els nostres conciutadans allí, a Mauthausen, doncs, acceptaria l'esmena perquè crec que, en definitiva, hui hem pegat un pas endavant molt important perquè hui siga eixa dia històric al qual em referia jo en la meua intervenció preliminar.

Gràcies.

La senyora presidenta:

La senyora Marcos Martí:

Moltes gràcies, senyora presidenta.

Nosaltres, des d'Esquerra Unida no tenim possibilitat de votar en aquesta comissió, però sí d'explicar la nostra posició.

I, en eixe sentit, en primer lloc, efectivament, sumar-nos a la condemna de l'atemptat d'aquest matí d'ETA. Jo crec que, efectivament, tots els demòcrates sempre han fet palés la nostra condemna a la violència i, en aquest cas, a la violència terrorista al nostre país. Però, també, el que vull és sumar-me calorosament en nom d'Esquerra Unida a aquesta proposició.

En primer lloc, perquè nosaltres, tant en Esquerra Unida com en Izquierda Unida, hem sigut impulsors de la Llei de la memòria històrica perquè ens sembla absolutament necessari recordar aquelles coses que no s'han de tornar a repetir en el futur ni immediat ni més llunyà. Hem sigut, també, des d'Esquerra Unida i des d'Izquierda Unida, els més ferms defensors dels homenatges que se fan cada any a Santa Cruz de Moya als guerrillers de l'AGLA.

I, per tant, creguem que, en este cas, la persecució, la mort, la tortura, que van patir els republicans i republicanes espanyols; la persecució i la mort que van patir els guerrillers al llarg de la repressió franquista; i, després, la persecució i tortures que varen patir els republicans exiliats en els camps d'extermini nazis, formen part d'un conjunt de coses que no s'han d'oblidar, i és que a aquest país, i, en col·laboració amb gent com els nazis -que van ser col·laboradors necessaris per al triomf del franquisme, i, per tant, de la repressió i la dictadura al nostre país, formen part de totes aquelles qüestions que -torne a dir- el poble espanyol ha de saber, el mateix que el poble del món, el poble d'Europa, que no es poden repetir.

De fet, em sembla absolutament de raó que es faça un esment específic, dintre d'aquesta proposició, als valors en l'àmbit escolar. Primer, perquè eixos valors de lluita contra el racisme, la xenofòbia, allò diferent, que no hem d'oblidar que van ser exterminats jueus, gitanos, però també, comunistes, socialdemòcrates, gais i lesbianes, és a dir, totes aquelles persones que eren. i, fins i tot, gent de la jerarquia eclesiàstica, és a dir, gent que l'única cosa que feia era defensar els valors de la democràcia i de viure d'acord amb les seues creences en contra del nazisme i el totalitarisme feixista.

Estem en una conjuntura en què açò és més important que mai, no sols perquè cal recuperar que l'any que ve, en l'homenatge de Mauthausen, estiga representat també el govern valencià perquè pràcticament el 80% dels valencians empresonats en els camps d'extermini ho van ser a Mauthausen, sinó, a més a més, perquè en el context europeu en què estem. i la prova d'això són les eleccions europees, on s'ha obert la porta de manera terrible al neofeixisme -hi han grups d'ultradreta representats en estos moments al Parlament Europeu-, sinó perquè determinats successos recents tant menyspreables com el fet mateix de l'atemptat este matí, i és la persecució terrible de grups romanesos a Irlanda, o el que està passant amb els gitanos a Itàlia, donen de si proves que és més necessari que mai recuperar els valors de la democràcia, eixos valors que impliquen solidaritat, igualtat i reconeixement d'allò divers i plural.

És per tot això, el mateix que l'expressa col·laboració amb la gent que ha mantingut viva la flama, tant l'Amical de Mauthausen com en el cas de l'AGLA, La Gavilla Verde, etcètera, són organitzacions que estan recolzades en altres llocs de l'estat i que necessitarien, en el cas del País Valencià, també un recolzament exprés del govern valencià.

En definitiva, com nosaltres creguem en eixa dita que diu que «els pobles que no coneixen la seua història, estan condemnats a repetir-la», creguem que la millor manera és precisament fer manifestació expressa de col·laboració del paper que ha de fer La Generalitat en allò, però, sobretot, en la defensa d'eixos valors que, mitjançant el sistema educatiu, han d'aprendre els valencians i valencianes del futur per a evitar -torne a dir- que dintre d'este context de crisi, de guerra

, algú tinga la temptació d'intentar reproduir coses que hem vist que són terribles i que només porten a la mort d'allò diferent i d'allò diferent, evidentment, al que és la defensa de la democràcia i els valors democràtics.

Gràcies.

La senyora presidenta:

El senyor Morera Català:

Moltes gràcies, senyora presidenta.

En primer lloc, sumar-me a la repulsa unànime d'esta comissió i del conjunt de les Corts Valencianes per l'assassinat de l'inspector de policia, Eduardo Puelles, per la banda terrorista ETA. Condemna que té molt a vore amb el que estem parlant en esta proposició no de llei, perquè el fanatisme i la imposició de la voluntat a través de la violència és una pràctica que, afortunadament, l'Europa democràtica ha anant desterrant i alguns s'entesten en repetir pràctiques nazis.

Nosaltres donarem suport a la iniciativa del Grup Socialista i del diputat Joan Ignasi Pla. Creguem que és una iniciativa encertada, segurament arriba tard i tots som un poc responsables d'esta tardança en la presentació d'iniciatives dirigides a la recuperació de la memòria amb actuacions concretes per a revitalitzar eixa memòria que forma part de la cultura europea.

Mos agrada més la proposta que ha plantejat el diputat, però, en favor a la unanimitat, nosaltres donarem suport, tot i creient que és més encertada, més profunda la iniciativa original. No obstant això, en favor a la unanimitat, ens sumarem també a la modificació que s'ha consensuat entre tots dos grups politics.

Segurament, Europa naix del desastre de la Segona Guerra Mundial i naix de les cendres de l'holocaust, i, per desgràcia, els valencians i valencianes i el conjunt dels espanyols no estigueren en l'alliberació d'Europa.

Sí que vam patir una dictadura, mentres Europa era alliberada pels exèrcits democràtics, nosaltres quéiem en una dictadura que ens va negar la possibilitat del que hauria estat la presència d'eixa democràcia que s'anava construint en Europa. No vam estar presents en l'alliberament d'Europa i, per contra, el que hem vist és que, per desgràcia, a la recuperació de la democràcia no hem estat el suficientment receptius i no hem donat el tracte que es mereixia a tots aquells que van lluitar per la democràcia.

Tenim encara dos ciutadans que van patir els camps d'extermini nazi vius, un d'ells és medalla d'or de la ciutat d'Alcoi, al qual vaig conéixer personalment, a Paco Aura; a l'altra persona viva no he tingut el plaer de conéixer-la, però crec que de les seues vivències i dels seus records ens indiquen que no podem perdre la memòria. Perquè qui perd la memòria i perd els orígens, per la identitat, i la identitat europea, en este cas, efectivament, és una democràcia que no ha d'oblidar l'holocaust i no ha d'oblidar els elements que configuren en estos moments la base d'eixa democràcia.

Fa sixanta-quatre anys que vivim en pau, és un rècord inaudit en la història d'Europa des d'antic, i només per això ja valdria la pena la Unió Europea, perquè no conec en el conjunt d'Europa un període de pau tant llarg com el que tenim en estos moments. I no hem d'oblidar que es poden repetir, -dins de la Unió Europea- que es poden repetir episodis d'holocaust, i sense anar més lluny la guerra dels Balcans ens indica que el nazisme pot tornar a ser. , presents en les nostres vides, i més ara en un context de gravíssima crisi econòmica i social que hem vist com han fet aparéixer, per desgràcia, actituds xenòfobes, racistes, i que, fins i tot, algunes d'elles tenen expressió en el Parlament Europeu.

Per tant, hem d'estar alerta, i la millor forma d'estar alerta és no oblidar el passat, recordar i actuar de forma didàctica perquè les noves generacions siguen conscients del que va succeir fa setanta anys al cor d'Europa per unes pràctiques que se poden repetir inevitablement en el nostre continent, i, per desgràcia, s'estan repetint en altres continents.

I nosaltres no som aliens a tots això, hem de recordar que fa quatre-cents anys vam expulsar els moriscos, el que alguns tractadistes han considerat com el primer genocidi de la humanitat. L'expulsió dels moriscos -que ara complim quatre-cents anys- porta el germen del que després van ser les pràctiques nazis, i, per tant, crec que fem bé, des d'estes Corts Valencianes, com a depositaris de la sobirania del poble valencià, d'actuar en la direcció per a preservar eixa memòria perquè és un símbol i és una necessitat evitar que se puguen reproduir este tipus d'actuació.

Per això, torne a repetir, nosaltres donarem suport a la iniciativa del Grup Socialista, al consens que s'ha arribat en este punt, i. tornem a repetir que ens havera agradat més la proposta original, però, en favor a eixa unanimitat, la votarem igualment.

I, per tant, considerem que és una iniciativa encertada, que arriba tard i que seria convenient que tots els grups parlamentaris -alguns hem fet propostes en eixa direcció- férem iniciatives també per a recordar el que va ser el nostre primer. , situació com la repressió i l'expulsió dels moriscos i altres episodis no massa edificants de la nostra història.

Per tant, ens sumarem amb orgull, amb ganes, amb il·lusió a esta iniciativa que ve a reparar d'una forma simbòlica el que ha sigut un oblit en la democràcia valenciana i espanyola.

Moltes gràcies.

La senyora presidenta:

Proposició no de llei sobre l'obertura d'una oficina local de trànsit a Gandia, presentada pel Grup Parlamentari Popular (RE número 38. 614, BOC número 156)

La senyora presidenta:

A continuación, el tercer punto del orden del día ha sido retirado por el Grupo Socialista y, por lo tanto, vamos a pasar ya al cuarto punto del orden del día: «Presa en consideració de la Proposició no de llei, -señorías- sobre l'obertura d'una oficina local de trànsit a Gandia, presentada pel Grup Parlamentari Popular. »

La senyora Díaz González:

Por lo tanto, creemos que es necesaria la creación de una oficina local de tráfico en Gandía, puesto que la circunstancia que actualmente se da por todos estos usuarios que deben desplazarse es bastante penosa y ellos mismos lo. , bueno, lo solicitan, nosotros les apoyamos, porque así lo creemos, así creemos que es necesario. Nada más.

La senyora presidenta:

El senyor Morera Català:

Moltes gràcies, senyora presidenta.

Crec que este punt de l'ordre del dia quedarà anotat en la història de les Corts Valencianes com el més surrealista de la història d'estes Corts, i crec que les coses mereixen una certa dignitat.

I, en eixe sentit, aplaudisc que el Grup Popular finalment haja vist la llum i done suport a una iniciativa que fa unes setmanes va rebutjar i que ara ha presentat com a cosa seua.

Per tant, el surrealisme és total, quan ja havíem votat a favor a l'Ajuntament de Gandia.

Per tant, què vol que li diga? Doncs, reitere els meus arguments de la passada comissió i felicite que el Grup Popular se deixe del surrealisme i torne a la realitat, i que no ens sotmeta a este ridícul institucional, a la presentació d'una iniciativa que fa unes setmanes va votar en contra.

Jo crec que Les Corts mereixen una major dosi de formalitat, de rigor. I, què vol que li diga? Un grup tan important com el Grup Popular no crec que estiga a l'altura del que requereix esta institució.

Per tant, done per formulats els meus arguments, que pel que veig són coincidents als del Grup Popular i el que no entenc és que si la mateixa iniciativa va ser votada en contra fa tres setmanes,

com ara se presenta i se va a votar a favor. Però bé, ja ho explicaran vostés als seus electors, als electors de Gandía.

Moltes gràcies.

La senyora presidenta:

La senyora Sanchordi García:

Moltes gràcies, senyora presidenta.

Pues sí, efectivament, fa quasi un mes, el 21 de maig, se va celebrar una Comissió de Governació com és preceptiu i recorde que el meu grup parlamentari se va emportar en eixa comissió una doble sorpresa.

La primera sorpresa va ser quan davant d'una iniciativa, pràcticament idèntica a la que estem debatent avui, el Grup Parlamentari Popular va renunciar a fixar posició i la segona sorpresa va ser quan va votar en contra, sobretot tenint en compte que, com ja s'ha comentat, se va aprovar per unanimitat esta sol·licitud en el plenari de l'Ajuntament de Gandia, per unanimitat, com he comentat.

Després de la comissió, ens vàrem assabentar dels motius d'esta -digam- actuació. Bé, no vaig a entrar a jutjar eixos motius, simplement comentar que en seu parlamentària, en comissió i en ple s'han dit coses prou més grosses i, per descomptat, no s'ha seguit esta actuació.

En qualsevol cas, a l'arribar hui a la comissió, clar, la sorpresa no és doble, sinó que és triple; és triple perquè el Grup Parlamentari Popular presenta una proposició no de llei que és pràcticament, com he dit, idèntica a la que ja vàrem debatre i a la que se va rebutjar amb els vots del Grup Parlamentari Popular en el seu moment.

Només esperem i desitgem una cosa, i és que açò no se convertisca en una dinàmica de funcionament en la qual el grup parlamentari que té majoria i, per tant, pot aprovar i rebutjar els punts que se debaten, entre en una dinàmica de rebutjar punts per a després presentar-los.

En qualsevol cas, entrant ja en la qüestió de fons de la proposició no de llei, dir que pel que fa a l'oficina de trànsit en Gandia, doncs de la mateixa forma que el company Morera, me remet al

de data 21 de maig de 2009, i done per reiterats tots i cada un dels meus arguments; el principal, doncs, que l'Ajuntament de Gandia amb el seu alcalde al cap ja està gestionant i ja ha aconseguit el que hui estem demanant, i ja s'ha aconseguit. , se va a ficar una oficina de trànsit, se va a aconseguir una gestió

de determinades qüestions i, inclús, la possibilitat que n'hi haja tant una pista com un examinador per a obtindre el carnet de conduir.

Si jo fóra. , podria votar el mateix que vaig votar en la PNL del senyor Morera, al final, com ell recordarà bé, estant d'acord amb el que se demanava, vam optar per l'abstenció, donat que ja s'havia aconseguit. No obstant, el Grup Parlamentari Popular avui sí que introduïx una variant, i eixa variant és fer extensiva esta sol·licitud a tots aquells municipis per als quals siga convenient.

Bé, anem a fer una interpretació generosa o una interpretació lliure, si no correcta, del que vol dir «convenient». I anem a entendre que convenient per als municipis vol dir fer-la extensiva a aquells municipis que, d'acord amb la normativa vigent, tinguen eixa possibilitat.

Entenem que això és al que es vol referir el Grup Parlamentari Socialista. I en eixe sentit, li dóna eixa addició a la PNL, digam, original. Anem a votar a favor de la proposició no de llei del Grup Parlamentari Popular.

Pel que ha comentant la portaveu del Partit Popular, mos ha donat una idea per a una altra comissió, i és que ja que ha fet tanta insistència en el problema de comunicacions de la comarca de la Safor i ha parlat

de les carretes interiors, i sobretot d'aquelles carreteres que són competència tant de la diputació com de La Generalitat, això segurament mos donarà peu a presentar una proposició no de llei per a millorar les comunicacions competència de La Generalitat en la comarca de la Safor.

Res més i moltes gràcies.

La senyora presidenta:

La senyora Díaz González:

La senyora presidenta:

La senyora Díaz González:

La senyora presidenta:

La senyora Díaz González:

La senyora presidenta:

La senyora Díaz González:

La senyora presidenta:

El senyor Morera Català:

Moltes gràcies, senyora presidenta.

Jo no he dit, diputada Díaz, que la iniciativa siga ridícula. La iniciativa la vaig presentar jo i la va presentar el nostre grup parlamentari. I és una iniciativa que té el seu sentit i que nosaltres anem a recolzar, com vam votar favorablement en la passada comissió que vam tractar el tema. Vostés sí que van votar en contra.

Per tant, és ridícula no esta iniciativa, sinó ridícula l'actitud del Grup Popular quant a la formalitat i la dignitat que mereix esta institució.

Miren vostés, estem en una cambra de representació i de vegades, en el fragor dels debats, es diuen coses inoportunes per part de tots, per part de tots. Ací hem vist ja de tot. Fins i tot hem vist, i hem tingut la constatació, les indicacions i les ordres que se li donen a la presidenta de Les Corts, que hauria de vetlar pel conjunt de la institució, per part d'un grup parlamentari. I ningú, en funció d'això, ha pres unes determinacions que vulneren la formalitat de la institució. Vostés, unilateralment, perquè tenen segurament la pell política molt fina, han decidit fer el ridícul institucional. Vostés a soletes. Perquè ací tots hem escoltat improperis, desqualificacions, paraules altisonants, de tot. I vostés no poden.

La senyora presidenta:

El senyor Morera Català:

Moltes gràcies, presidenta.

La interrupció és oportuna i allí estarem tots.

En eixe sentit, el que li he de dir és que vostés no poden actuar -i hem parlat anteriorment d'un punt-, no poden actuar com si foren ací

, com si tingueren l'única veu per a decidir el que s'ha de fer en estes Corts Valencianes, sinó que en els aspectes institucionals haurem de coordinar-mos entre tots. Són grup majoritari, tenen la majoria absoluta, però majoria absoluta, per desgràcia en alguns casos, també suposa prepotència absoluta.

¿Vostés han vullgut fer això? Allà vostés. Però, escolte, ací n'hem escoltat de tots els colors, i no per això cap dels grups de l'oposició ha fet el ridícul no per la iniciativa, sinó el ridícul de votar en contra d'una iniciativa que després presenten com si fóra seua, quan el que ha portat esta iniciativa a estes Corts vam ser nosaltres. I nosaltres recollirem el sentir de l'Ajuntament de Gandia, que per unanimitat va aprovar esta iniciativa.

Per tant, jo m'alegre que el Grup Popular haja reflexionat, torne a la normalitat i a la formalitat que mereix la dignitat de la institució. I espere que pugam continuar debatent, proposant iniciatives, sense que de l'actitud majoritària d'un grup parlamentari, es vulneren els drets d'altres grups d'estes Corts Valencianes. Això és el que espere i desitge, i done per tancada eixa iniciativa.

Però són vostés els qui es van clavar en eixe embolic, i espere que vostés isquen democràticament d'una situació que vostés van provocar.

La senyora presidenta:

La senyora Sanchordi García:

Señores del Grupo Parlamentario Popular, les guste o no les guste escucharlo, lo que ustedes han hecho no voy a calificarlo ni de trampa ni de fraude parlamentario, pero sí, como mínimo, de jugada parlamentaria. Jugada parlamentaria que, además, supone subordinar los intereses, en este caso, de los ciudadanos de Gandía a los intereses del Grupo Parlamentario Popular.

Es más, aunque no hubieran presentado la enmienda, que, por cierto, el plazo se les acababa antes de que oyeran esos presuntos insultos. O sea, que si querían ampliarlo, lo podían haber hecho antes y luego haber renunciado a lo que quisieran. Y si no, incluso de viva voz se podía haber hecho un receso y seguramente hubiéramos estado todos de acuerdo en ampliarla.

La senyora presidenta:

(S'alça la reunió a les 11 hores i 57 minuts)

