Comissió d'Agricultura, Ramaderia i Pesca realitzada el dia 28 de febrer de 2007. Comença la reunió a les 11 hores i 2 minuts. Presidix la il·lustre diputada senyora Dolors Pérez i Martí. Reunió número 11.

Pregunta 41/07 al conseller d'Agricultura, Pesca i Alimentació, senyor Juan Gabriel Cotino Ferrer, sobre unes declaracions del president de la Junta d'Usuaris del Vinalopó en relació amb l'aigua del riu Xúquer, que formula el diputat Antoni Lozano i Pastor del GP Socialista (RE número 62. 431).

La senyora presidenta:

Bon dia, senyores diputades i senyors diputats.

Anem a iniciar aquesta Comissió d'Agricultura Pesca i Alimentació.

Si ho té a bé la senyora secretària comprovarà si hi ha quòrum.

(El senyor secretari passa llista per tal de comprovar l'existència de quòrum)

Gràcies, senyora secretària.

Primer punt de l'ordre del dia: lectura i aprovació, si escau, de l'acta de la comissió anterior. Si tenen vostés a bé supose que se l'han repassada i si ho consideren, per assentiment, podem donar-la per aprovada. Vostés diran? Senyor Soler, sí; senyor Lozano, també. Moltes gràcies. Queda aprovada l'acta anterior.

La senyora presidenta:

Passem primer punt de l'ordre del dia, que és la pregunta 41/07, que formula l'il·lustre diputat del Grup Socialista, el senyor Lozano.

Senyor Lozano, té vosté la paraula.

El senyor Lozano i Pastor:

Gràcies, senyora presidenta.

Senyor conseller, el passat 21 de novembre de 2006, el senyor Andrés Martínez, president de la Junta d'Usuaris del Vinalopó, l'Alacantí i la Marina Baixa, en la seua compareixença davant la Comissió de Peticions del Parlament Europeu va definir l'aigua del riu Xúquer com a verí, donant a entendre que els cultius que es reguen amb ella no són aptes per al consum.

Vista la importància que té que els responsables de les administracions, en este cas l'agrària, no desmentiren estes afirmacions i que no va haver cap comentari, que este diputat almenys conega per part del conseller d'Agricultura, m'agradaria saber quina opinió li mereixen les declaracions fetes per este senyor.

Moltes gràcies.

El senyor conseller d'Agricultura, Pesca i Alimentació:

Moltes gràcies, senyor Lozano.

Vosté sap, com jo crec que sabem tots, que l'aigua de qualsevol riu és de més qualitat quan més prop del naixement està i de menys qualitat quan més en la desembocadura està. Jo crec que la pregunta que vosté em fa va al voltant de la defensa que el president de la Junta Central d'Usuaris del Vinalopó, de l'Alacantí i de la Marina Baixa, que representa tant l'aigua que es va a consumir per al reg, com l'aigua per al consum humà, defenia la presa d'aigües per al transvasament del Xúquer al Vinalopó per Cortes de Pallás.

Eixa presa d'aigua que, com vostés comprenen, tenia els seus estudis corresponents mediambientals, els seus estudis quant a les possibilitats que sempre que hi hagueren sobrants en el Xúquer es podia traslladar eixa aigua al Vinalopó amb els acords que tots coneguem, és una aigua que tots coneguem, i així està reconegut, de més qualitat quan més d'alt l'agarres. Eixe és el fet.

Per tant, jo crec que les declaracions del president de la junta central d'usuaris es marcaven en una actuació, podíem dir més o menys encertada, però per a la defensa de la presa d'aigua perquè poguera servir per al consum humà, que en la presa que, pareix ser que ara està decidida, segons els estudis no val per a consum humà.

(Ocupa la presidència la vicepresidenta, senyora María del Carmen Nácher Pérez)

La senyora vicepresidenta:

Moltes gràcies, senyor conseller.

Te la paraula el senyor Lozano.

El senyor Lozano i Pastor:

Senyor conseller, la veritat és que em deixa més preocupat que abans estava, perquè jo creia que tan sols havia sigut un oblit o, en tot cas, una apreciació que no compartim la va preferir callar. Però donar els arguments que hui me dóna vosté, la veritat és que m'ha deixat molt preocupat. Perquè me fa l'efecte que vosté no és el conseller també de la Ribera i a mi que de veritat també m'agradaria que ho fóra de la meua zona; no de la meua zona sinó d'una part important d'esta comunitat.

I me preocupa especialment la Ribera, perquè, clar, la seua capacitat d'opinar i fins i tot interpretar i manipular quan els interessa tot allò relacionat amb l'aigua, cal vore com en la comissió de la sequera no deixaren que personalitats, que no eren del seu parer, les vetaren per a comparéixer en la comissió. O siga, que l'efecte que me dóna és que una vegada més estan jugant a una part i no al tot.

Per contra, comprovàrem com el conseller no exercia per tots els territoris ni per totes les persones de la Comunitat Valenciana. I, al nostre paréixer, no deia absolutament res d'unes opinions que tan de mal podien i han fet als interessos econòmics de la Ribera Alta i Baixa.

Senyor Cotino, els cultius de la Ribera del Xúquer tenen un merescut prestigi internacional, fruit del bon saber fer dels llauradors i dels recursos naturals utilitzats. I quan dic dels «recursos naturals i utilitzats» me referisc, perquè vosté sap que en les anàlisis que se feien de les aigües en la presa de la Marquesa eren d'una qualitat òptima per a regar. I, lògicament, haurà d'explicar vosté perquè eixa aigua és bona per als llauradors de la Ribera Baixa i Alta i no és bona per als del Vinalopó.

Estos productes, senyor conseller, són exportats a tot el món, com vosté sap, constituint un sector estratègic per a la Comunitat Valenciana. Les declaracions del senyor Martínez han ficat dubtes sobre la qualitat i seguretat dels cultius que es reguen en aigües del riu Xúquer, així com de la professionalitat de les cooperatives i altres agents que intervenen en la producció, distribució i comercialització. Perquè, a més, li ho recorde en esta cambra, les declaracions les va fer en el centre d'Europa, allà on més s'estan consumint estes produccions.

Vosté, senyor Cotino, ha de ser el conseller de tots, com abans li he dit, també de la gent de les riberes. Vosté ha de desmentir, amb rotunditat, estes declaracions i inclús hauria de fer alguna cosa per restablir els danys que han produït aquestes manifestacions tan impròpies d'algú que diu representar els regants del Vinalopó i d'Alacant.

El 27 de novembre de 2006 hem presentat, li donaré alguna idea del que creguem que caldria fer, hem presentat una proposta de resolució que, com vosté sap, per motius del canvi de Reglament de les Corts i dels papers no s'han pogut incorporar, que era la nostra idea, haver-se pogut discutir hui en esta comissió.

Jo li apunte quins són els temes que jo crec que vosté hauria de fer. Primer, fer una campanya de difusió de la qualitat dels productes de les riberes en els països on s'exporten majoritàriament, perquè el dany que s'ha fet ha sigut greu.

Segon, que faça vosté una declaració pública, i li ho demane per favor, senyor Cotino, una declaració pública mostrant la satisfacció que l'agricultura valenciana de la Ribera siga una de les nostres principals senyes d'identitat i declare el reconeixement al bon treball dels agents del sector agrari de les riberes del Xúquer, manifestant el seu recolzament, perquè ho necessiten, per seguir creant riquesa i prestigi a la nostra comunitat.

I, tercer, senyor Cotino, que l'aigua del Xúquer supera, com vosté sap, àmpliament, com han demostrat les anàlisis fetes a la universitat, els paràmetres de qualitat exigits per la FAO per al seu ús en el regadiu i, en conseqüència, contribuïx a la producció de cultius d'extraordinària qualitat.

Senyor Cotino, per una vegada li ho demane, siga el conseller de tots, defenga els interessos de tots, perquè aixina anirem millor.

Moltes gràcies.

La senyora vicepresidenta:

Moltes gràcies, senyor Lozano.

Té la paraula l'honorable conseller.

El senyor conseller d'Agricultura, Pesca i Alimentació:

Moltes gràcies, senyor Lozano.

Mire, jo crec que no he de fer cap declaració perquè les estic fent tots els dies. Jo, la meua obligació com a conseller, com a valencià, com a persona que forma part d'un govern que defén els interessos de la Comunitat Valenciana, i defendre els interessos de la Comunitat Valenciana és defendre els interessos dels agricultors molt especialment, perquè és el que més arrelat està a la nostra terra. I d'eixos agricultors que per suposat en la Ribera són exemple de treball en el món i d'eixos agricultors de qualsevol altre poble o de qualsevol altre producte de la nostra comunitat. Perquè tots els agricultors d'esta comunitat treballen amb productes excel·lents, de qualitat, que els podem vore en tots els mercats del món. I qualsevol altra cosa, si jo la fera, no estaria ací, perquè jo estic ací per a defendre especialment allò pel que estic convençut no per a fer altre tipus de demagògies.

I respecte al tema de l'aigua, li llig textualment un informe del mes d'abril de 2005 d'Aigües del Xúquer, que diu: «La conductividad con el cambio de toma sufre un incremento significativo de aguas abajo de Tous, como consecuencia del aporte del agua del río Sellent. Los valores que hasta este punto se mantenían por debajo de 1. 000 microsiemens por centímetro, se elevan hasta cerca de 1. 500 microsiemens por centímetro, para acabar en la desembocadura con un valor medio de 1. 150 microsiemens por centímetro, superior al mínimo exigido para el agua potable. Esto es debido a la geología y .

(inintel·ligible)

Res més.

La senyora vicepresidenta:

Moltes gràcies, senyor conseller.

Compareixença del conseller d'Agricultura, Pesca i Alimentació, senyor Juan Gabriel Cotino Ferrer, per a informar sobre la situació de l'assignació dels nous fons europeus i de l'Estat per al desenrotllament rural en el període 2007-2013 a la Comunitat Valenciana, sol·licitada a petició pròpia (RE número 62. 011).

La senyora vicepresidenta:

Passem al tercer punt de l'ordre del dia: compareixença del conseller d'Agricultura, Ramaderia i Pesca per a informar sobre la situació de l'assignació dels nous fons europeus i de l'Estat per al desenrotllament rural en el període 2007-2013 a la Comunitat Valenciana, sol·licitada a petició pròpia.

Té la paraula el senyor conseller.

El senyor conseller d'Agricultura, Pesca i Alimentació:

Moltes gràcies, senyora presidenta.

Senyores i senyors diputats.

La senyora vicepresidenta:

El senyor conseller d'Agricultura, Pesca i Alimentació:

Para paliar. Digo hemos empezado en teoría porque, y como les podré explicar más adelante, los documentos todavía no están presentados en Europa.

Para paliar la pérdida de fondos ya anuncié, como les decía anteriormente, cuál es la propuesta del gobierno de la Generalitat. Y creo que es una propuesta razonable y que espero que el gobierno de España así la recoja y la haga. Es decir, de todos estos fondos, de este dinero que hemos perdido, pongamos el 50% el gobierno de España y el 50% el gobierno de la Generalitat, con el fin de que las inversiones en el campo se mantengan proporcionalmente, como creemos que debe de ser.

Hay una realidad, y es que esta pérdida en este período de los fondos que de momento ha asignado el gobierno central a la Comunidad Valenciana, en total perdemos 628 millones de euros, de dinero público, quiere decir más de 100. 000 millones de las antiguas pesetas. Por ello hemos calculado que la frivolidad en la gestión de estos fondos de desarrollo rural para el período 2007-2013 va a suponer una pérdida real de fondos en la comunidad de 1. 518 millones de euros. Los ciudadanos, creo, de nuestra comunidad, pasan a recibir una cantidad media de dinero más baja que ninguna comunidad española. Y es, yo creo que, en parte, una cierta injusticia que un agricultor que viva, por ejemplo, en un conjunto o un pueblo que esté, pues, vamos a citar comarcas, en la comarca de Requena-Utiel que linda con Cuenca, o en la comarca de Els Ports que pueda lindar con Teruel o con otra comunidad del entorno, las ayudas a esta tierra sea en este caso el 50% menos. , o más del 50% menos según qué provincia, que las provincias colindantes.

La senyora vicepresidenta:

Té la paraula la senyora Pérez, del Grup Esquerra Unida.

La senyora Pérez i Martí:

Gràcies, senyora presidenta.

Senyor conseller, el problema de l'agricultura i les ajudes al sector agrari no és un problema local solament, i quan dic que no és un problema local em referisc que després de tants estudis, tantes investigacions, la veritat és que hauríem de pensar un poc més globalment per actuar localment. Una frase molt repetida en molts fòrums, però que a mi em sembla que en estos moments té un sentit adequat.

La meitat del món es dedica a l'agricultura. I dintre del que és la liberalització, la globalització, concretament, l'únic problema que jo veig afegit a tota esta situació són les greus polítiques neoliberals que fora de context, perquè ja no s'hauria de portar, s'estan aplicant en matèria de tot tipus. Però en este cas, ja que parlem d'agricultura, en matèria agrària. Eixa és la gran problemàtica que tenim. Un problemàtica que s'hauria d'afrontar per tots i totes, perquè les conseqüències són per a tots i per a totes.

Basant-nos concretament en eixes conseqüències ací, al País Valencià, vorà, senyor conseller, a mi m'haguera paregut increïblement positiu que uns anys abans de saber que anàvem a deixar de ser objectiu 1, conforme ja havíem parlat en algunes ocasions, s'hagueren pres les mesures adequades per, mitjançant els estudis necessaris, presentar els plans que calguera tant a la Unió Europea com a l'Estat espanyol. I dic als dos perquè Europa ha d'enviar diners per a sustentar una economia agrària, però realment és Madrid qui fa el repartiment de tot el que ve d'Europa. Però nosaltres havíem d'haver presentat tot tipus de projectes necessaris sabent com estaven els sectors. I això veníem parlant-ho sobretot en un sector que en estos moments té crisi, com és la citricultura, i que des de l'any 2004 sabíem quines anaven a ser les conseqüències, tot allò que mos havia passat feia poc de temps en les exportacions als Estats Units, de la qual cosa vam eixir un poquet escamats. Però també sabíem quin era el grau de producció elevada que anàvem a fer. I tot això és un ploure sobre mullat.

Què passa? Que el que fa falta és en estos moments solucionar problemes. Tot i vosté havent arribat tard a posar-se en contacte amb Europa i a l'haver-se posat en contacte també en l'Estat espanyol, i el que tenen fet doncs ho tenen fet, a mi me sembla que poca cosa és va a rascar. Sí que voldria recordar, senyor conseller, que per molt que l'actual Estatut d'autonomia del País Valencià, en l'article 18 diu que tenim plenes competències en matèria agrària. I plenes competències significa no desenvolupar solament un departament camperol o solament desenvolupar el que signifiquen les zones rurals, sinó tindre la capacitat que per una vegada per totes ens fem sentir de veritat en Europa i mitjançant els projectes que siguen ens vinguen diners, si és possible de forma directa. Ja sé que això no pot ser. Dic simplement si és possible.

I en eixa tessitura podríem enfrontar-nos en el govern central d'Espanya per a no ser novament una comunitat agredida per aquells que manen un poquet més alt.

I bé, senyor conseller, a mi m'agradaria, després d'esta breu exposició, preguntar-li: eixe 50% que vosté li diu a l'Estat espanyol -que a mi me pareix bé, encara que tard, però me pareix bé-, eixe 50% per a compensar el que ja no som objectiu 1 perquè hem d'entrar en un món globalitzat i lògicament de competitivitat molt ferotge, a quants, quants vosté es referix? Quants diners suposa eixe 50%?

I després, m'agradaria també que es tinguera en compte que eixe pla Millorar que es va posar en funcionament, i que opine que per la seua part amb molt de convenciment que anava a sortir bé, no ha sortit bé. Si vosté té expectatives de fer una revisió d'aquest? Si té expectatives per a fer canvis qualitatius en referència a aquest? I de quina forma? Aportant el 50% la Generalitat Valenciana i el 50% el govern d'Espanya, quina capacitat de repartiment produiria vosté si això arribara a bon fi en esta legislatura? No el que queda de legislatura, perdó, en tot este any. Tot i sent un projecte que es fa del 2007 al 2013, com en el moment que això fóra acceptat per l'Estat -que jo ho dubte- com s'anava a fer eixe repartiment?

Gràcies, senyora presidenta.

La senyora vicepresidenta:

Moltes gràcies, senyora Pérez.

Pel Grup Parlamentari Socialista, té la paraula el senyor Lozano.

El senyor Lozano i Pastor:

Gràcies, senyora presidenta.

Senyor Cotino, al final no m'ha contestat si està d'acord o no que l'aigua del Xúquer és verí o no. Se n'ha anat

, però no m'ho ha dit. Bé, agrairia que ho intentara.

Mire, senyor Cotino, vosté parla que els valencians més i més, lògicament mos meresquem tot el que tenim i més. Jo en això estic d'acord, que cada vegada tenim més necessitats, sí. Però vaig a intentar explicar-li algunes coses.

Mire, vosté ha anat a Europa a fer-se la foto i allí no li han fet cas, i vosté ho sap. Però vaig a dir-li per què? Perquè encara s'enrecorden de l'informe que encomanà la comissió i que ficava la Comunitat Valenciana, governada per vostés, com exemple del que no s'havia de fer en desenvolupament rural. Ací en esta comissió es va traure el document on això venia.

Vull fer-li un poc d'història perquè vosté me fa la impressió que no vol recordar o no li ho han explicat quin han sigut el comportament del Partit Popular en termes d'aplicació dels fons rurals en els programes anteriors Leader i Proder. Senzillament, en els últims anys, la creació dels programes europeus Leader Plus i Proder han servit descaradament per a controlar el vot rural fent vertaderes

a l'hora de constituir les juntes rectores. Vostés elaboraren una ordre totalment contrària a les directrius comunitàries que frenava la possibilitat que la presidència estiguera en mans de la societat civil a través dels representants de les seues associacions. I l'

consistia que finalment el president sempre, sempre, era una persona del Partit Popular de les administracions. Amb aquesta actitud el que se feia era anar en contra de la filosofia de la Unió Europea que deia «sigam capaços de fer que la societat civil participe amb majoria en la formació dels grups d'acció local perquè siguen ells els qui decidisquen el seu futur».

Per contra, l'ordre que vostés feren estava pensada clarament en interés del partit i no dels ciutadans. En resum, en l'any 2002, senyor Cotino, el govern del Partit Popular va fer una ordre de funcionament dels Leader i Proder contrària a les directrius de la Unió Europea, crearen nous grups exclusivament partidistes del Partit Popular, provocaren la divisió dels grups de desenvolupament rural comarcal i se difuminaren els escassos fons que destina el Partit Popular als plans de desenvolupament rural.

Senyories, el Partit Popular des que governa, i va ja per a dotze anys, no ha aconseguit frenar l'èxode cap a la costa dels habitants de l'interior, amb el que açò comporta de risc per al conjunt dels ciutadans, ja que els incendis, la degradació de les aigües, els problemes que comporten la concentració de persones en grans ciutats finalment perjudica a tots. En l'actualitat el 77% de la població viu en el litoral de la Comunitat Valenciana. Quin ha sigut el resultat d'esta política? Lògicament, al nostre parer, el desenvolupament rural que vostés han fet, la desaparició, senyor Cotino, de 81 nuclis rurals i 76 tenen en estos moments menys de 5 habitants.

I una vegada més, la seua incompetència la intenten amagar responsabilitzant els altres de la seua incapacitat per resoldre els problemes del món rural valencià. I si per a tapar esta incompetència cal fer viatges, gastar-se els diners de tots els valencians, fer de sindicalista -que també se li dóna molt bé- i si fa falta de

, doncs no passa res, se fa i punt. Pel que es veu és el plantejament que vostés se fan.

Per tant, la notícia és: «El señor Cotino se entrevistó ayer, por espacio de media hora, con la comisaria de Agricultura y Desarrollo Rural, Mariann Fischer, acompañado del consejero de Agricultura de Castilla y León, José Balín». Quina coincidència que són les. ! Quina coincidència, senyor Cotino, que són les dos comunitats autònomes que més mal han gestionat els Leader i Proder de tota Espanya! Les dos comunitats que han tingut problemes amb els grups d'acció local per manipulació i control del vot rural, amb demandes judicials presentades pels grups d'acció local.

Senyor conseller, no s'ha resolt ningun dels problemes que ocasionaren els seus antecessors, quan ficaren en marxa els programes Leader Plus d'una manera partidista, totalitària i sense participació dels agents socials, on inclús la Comissió Europea va fer una denúncia contra la Generalitat per i-rre-gu-la-ri-tats en la normativa d'aplicació.

I la notícia continua, senyor Cotino, conseller d'Agricultura, «Juan Cotino denunció hoy a la Comisión Europea el reparto que ha hecho el gobierno de José Luis Rodríguez Zapatero del fondo europeo agrícola de desarrollo rural, Feader, dado que en su opinión se ha distribuido de manera desigual entre las comunidades autónomas, atendiendo más a ideologías políticas que a la realidad del territorio». Ho fiquen entre cometes i ho diuen com que ho ha dit vosté. Jo no estava.

Vosté parlant que s'ha fet un repartiment ideològic o perquè governa un determinat partit en un territori -quina broma! -, venint d'un govern que cada dia discrimina els territoris, com ha fet en la pregunta anterior, en el cas de la Ribera. O als ajuntaments rurals a l'hora de fer camins, senyor conseller. Perquè si vosté ho analitza, i té les dades allí, mire a qui estan concedint els camins que s'estan realitzant. I al final, vostés estan enfrontant els territoris, en este cas, el de la Ribera contra el Vinalopó, Vinalopó contra la Ribera.

I vull dir-li ací molt clar, davant de tots, que som els més solidaris que n'hi han, perquè a pesar que tenim un riu que té dificultats, estem dispostos a fer un sacrifici perquè aplegue aigua al Vinalopó.

Estes declaracions, senyor Cotino, són les que el desqualifiquen a vosté com a interlocutor lleial, perquè sempre busca la confrontació, la crispació entre les persones, per a fer debats que no aporten absolutament res, però que vostés creuen, pel que es veu, que els va a aportar algun vot ara en les eleccions. De veritat, indignant, senyor Cotino.

Miren, senyories, el Partit Popular porta dotze anys governant, i durant este temps han disposat de tots els recursos que la Unió Europea ha destinat per a la Comunitat Valenciana per ser objectiu 1 i no han sigut capaços de solucionar els problemes de les comarques de l'interior i del medi rural. Si vostés hagueren invertit en el món rural i en l'agricultura, segurament ara no estarien plorant ni demanant el que no se'ls pot donar.

La Comunitat Valenciana era objectiu 1, i vosté ho sap, en l'any 2000 perquè els nivells de renda de les zones rurals permetien calcular la renda total perquè estiguera per davall del 75%. Qui produïa eixe fet era el món rural, senyor conseller. Per tant, se suposa que era allí on s'havien d'haver fet les principals inversions perquè ara estiguérem al mateix nivell que la resta de la societat.

S'han dedicat a gastar-se'ls i malbaratar-los en grans esdeveniments i en no solucionar els problemes dels hòmens i dones del camps, i per això estem ara on estem. Durant el període 2000-2006, el govern del Partit Popular ha sigut incapaç de preparar, en les comarques de l'interior i del medi rural, perquè, com ja es veia vindre, el 2007 tinguera una reducció de fons europeus, perquè deixàvem de ser objectiu 1. Així és que com sempre, per amagar la seua incompetència, busquen culpables. I vosté també ho ha dit. Com no! Ara és molt fàcil dir «Zapatero».

Ara tenen l'atreviment d'enganyar els destinataris dels fons europeus, els seus habitants del medi rural, que el govern va a reduir les ajudes adscrites al desenvolupament rural. I vosté sap que açò no és cert. En l'any 2000, el govern del senyor Aznar destinà per a la Comunitat Valenciana a desenvolupament rural 127,4 milions d'euros, per a tot el període 2000-2006. I la resta de fons venia d'Europa, i el Partit Popular, en eixe mateix any, en ficà uns altres 127,4 milions per al mateix període. No protestaren, senyor Cotino, no protestaren contra el govern del senyor Aznar, ni anaren a Brussel·les a protestar, i ja sabien que en l'any 2007 deixaríem de ser objectiu 1.

Vostés són tan enredadors que quan els interessa diuen, com vosté hui ho ha dit, que deixem de ser objectiu 1 gràcies a la bona gestió que ha fet el Partit Popular en esta comunitat. I quan no els interessa, aleshores resulta que la culpa la tenen els altres, que no mos donen el que mosatros mos mereixem. Ens ho mereixem tot, senyor Cotino, però amb dignitat.

Si vostés hagueren utilitzat els recursos del món rural en el món rural, i a més de forma eficaç, ara no ens voríem amb la necessitat d'estos

que. per amagar el fracàs que han tingut les seues polítiques en l'interior de la Comunitat Valenciana.

El govern del president Zapatero, en eixe repartiment que el Partit Popular diu que ha sigut desastrós, ha destinat per a la Comunitat Valenciana 210,75 milions d'euros, pràcticament el doble del que va destinar el senyor Aznar. No els 167 que vosté diu, perquè vosté allà no pot dir que ací se n'havien ficat 43 més, a més dels 167 que vosté ha dit allà. Però això vosté ho amaga.

La senyora vicepresidenta:

Senyor Lozano, vaja acabant.

El senyor Lozano i Pastor:

Vosté va a Brussel·les i després diu als valencians que són 167 i no diu absolutament res d'eixe esforç de 43 milions.

Per tant, senyor Cotino -i acabe-, el resultat de la seua incompetència, dels seus dotze anys de govern, allunyats de les necessitats i de la realitat dels hòmens i dones del camp, és el despoblament, com abans li he dit, de 81 nuclis rurals i 76 tenen menys de cinc habitants. I això és un greu problema per al conjunt de la societat.

Vosté critica un govern que és sensible amb el desenvolupament rural de la Comunitat Valenciana, a la inevitable reducció dels fons europeus, ha entés que s'havia de compensar, i vosté sap que ha fet un esforç de 43 milions addicionals. Hui el seu amic .

(inintel·ligible)

dia este matí que eixe fitxatge no ha servit per a res i que, en tot cas, la discriminació respecte a vosté i el senyor Balín ha sigut positiva en 43 milions d'euros.

La senyora vicepresidenta:

Senyor Lozano, vaja acabant, té després torn de rèplica.

El senyor Lozano i Pastor:

Senyora presidenta, acabe ja donant-li les gràcies per donar-me estos moments, però tinga segur que el desenrotllament rural i el món rural valencià, quan governem els socialistes, estarà millor.

Moltes gràcies.

La senyora vicepresidenta:

Moltes gràcies, senyor Lozano.

Té la paraula pel Grup Parlamentari Popular, la senyora Marcos.

La senyora Marcos Puig:

Y, bueno, en primer lugar, decirle, señor conseller, que para este grupo parlamentario, usted es conseller de todos los agricultores valencianos, desde Els Ports hasta la Vega Baja. Algún portavoz de algún otro grupo parlamentario quizá solamente sea portavoz de su comarca, pero yo entiendo que tanto usted como nosotros, los parlamentarios de las Cortes Valencianas, debemos representar a todo el pueblo valenciano, desde Els Ports a la Vega Baja.

Y, por otro lado, señor conseller, también decirle que siempre contará con este grupo parlamentario para buscar las alternativas necesarias para tapar el agujero que nos han hecho desde el gobierno de España en los fondos de desarrollo rural. Me refiero concretamente a que siempre encontrará a este grupo parlamentario para apoyarle en ese 50% al que usted se ha comprometido, porque aunque muy a pesar de algunos, muy a pesar de algunos, les gustaría que tiráramos balones fuera. Pero no. Ahí está su compromiso de financiar ese 50% que nos han quitado desde el gobierno de España, para dárselo -por cierto, me parece. , y me gustaría que usted hiciera esa aclaración en su segunda intervención- a otra comunidad autónoma, quizá a lo mejor no gobernada por el Partido Popular y que quizá no tenga un consejero de agricultura que sea capaz de armarse de valor y de ir a Europa a defender los intereses de su comunidad autónoma, porque a lo mejor no lo necesita, porque quizá ha tenido un trato

ir a Europa.

La senyora vicepresidenta:

Té la paraula l'honorable conseller.

El senyor conseller d'Agricultura, Pesca i Alimentació:

Moltes gràcies.

Mire, jo crec que quan estem parlant de diners que són sumables, cal parlar de poques coses més.

Mire, el govern del Partit Popular negocià per al període 2000-2006 amb la Unió Europea uns fons per a la Comunitat Valenciana que varen suposar 567 milions d'euros de la Unió Europea. I el Ministeri d'Agricultura, Pesca i Alimentació invertí en la Comunitat Valenciana 419 milions d'euros. Amb la qual cosa, el total entre fons de la Unió Europea i el Ministeri d'Agricultura varen ser 986 milions d'euros.

El govern actual, presidit pel senyor Rodríguez Zapatero, ha negociat amb la Unió Europea 161 milions d'euros. Bé, ha confirmat amb la Unió Europea. Segons me confirmaren ahir, la Unió Europea no ha repartit els diners. Qui ha repartit els diners és el Ministeri d'Agricultura i el govern del senyor Rodríguez Zapatero. I a la Comunitat Valenciana, on abans mos donaven, amb el govern d'Aznar, 567 milions, ara, 161 milions. On el govern de Madrid mos donava 419, ara 210. La suma d'abans, 986; la suma actual, 371. La diferència al voltant de 800 milions d'euros de diferència del període anterior al període actual, mosatros tenim una proposta concreta: sufraguem-los al 50%. Esquerra Unida dóna suport a eixa proposta, el Partit Popular dóna suport a eixa proposta. L'única cosa que m'agradaria saber és si els socialistes de la Comunitat Valenciana volen que el govern central fique 400 milions d'euros junt amb altres 400 de la Generalitat, almenys per a poder invertir els mateixos fons públics de desenvolupament rural que abans. Aixina de senzill és açò.

La senyora vicepresidenta:

Moltes gràcies, senyor conseller.

Té la paraula pel grup d'Esquerra Unida la senyora Pérez.

La senyora Pérez i Martí:

Gràcies, senyora presidenta.

Senyor conseller, i senyories, a tots, és evident que estem en campanya electoral, que mos tenim de tirar en cara totes les coses que fem bé i que fem mal, i que la veritat és que per a ser l'última comissió d'agricultura, una comissió que ha funcionat, des del meu punt de vista, bé, doncs, anem a tindre un final de traca. Però si és necessari, doncs,

Vejam, vosté, senyor conseller, el que no pot fer mai en la vida és tirar balons fora.

Vosté té la responsabilitat, li ho he dit en l'anterior intervenció que he fet. Vosté té plenes competències en matèria d'agricultura i té de ser la Conselleria d'Agricultura la que done el pas endavant ficant les peles damunt la taula, en este cas, els euros. Això és el que té de fer el senyor conseller.

Però jo li dia, el carro s'ha perdut. Clar que estic a favor, clar que estic a favor que es traguen diners d'on siga i com siga, i dic, mitjançant plans, com anem a repartir-los, quins són eixos plans, a on estan. No mos van a enviar diners perquè sí, perquè som els més guapos i perquè havem deixat de ser objectiu 1, quan no havem planificat que deixàvem de ser objectiu 1.

Jo estic d'acord amb el que exposa el senyor Lozano sobre les zones rurals. N'hi han hagut algunes zones rurals, senyor Lozano, bastant més desenvolupades que altres pel color polític que representaven. I jo he vixcut eixa problemàtica aquí, en esta casa. Per tant, això deuria quedar com en un marge.

Realment, si nosaltres tenim competències, nosaltres posem diners, ¿d'a on es poden traure diners d'ací, del País Valencià, d'un departament a un altre, per a cobrir la diferència? ¿D'a on? ¿Es poden traure? Perquè no solament la conselleria. Vosté com a responsable de la conselleria es té d'assentar amb el Govern de la Generalitat i dir: «Jo tinc un dèficit de 800 milions d'euros i els tinc de fer bons, perquè tinc plenes competències». I a partir d'ara les coses van a fer-se d'una altra forma, perquè havem aplegat tard, senyor conseller, perquè estic diguent-li, s'ha aplegat tard, se té de previndre, i el deure no s'ha fet correctament. No és totalment acceptable, no han fet les coses com calia i s'ha repetit una i mil vegades en els debats que havem tingut, en les propostes de resolució, en preguntes concretes sobre temes molt puntuals, i sempre ha segut llançar balons fora.

El que u no és capaç de realitzar no li ho pot demanar a un altre, i el treball des de la conselleria no ha segut òptim, no s'ha fet bé. Ara, en vespres d'eleccions, eixir ràpidament per una proposta de resolució que votàrem a favor el Partit Popular i Esquerra Unida, i s'hi abstingué el Partit Socialista per un punt concret d'aquella proposta de resolució,

que també me va paréixer molt bé. Que arran d'aquella proposta, vespres d'unes eleccions, ixquen vostés tornant-se bojos a Europa per a vore com donen solució a un tema. Quan no s'ha donat en quatre anys, ¿com se va a donar ara? És impossible, senyor Cotino, no se pot solucionar. I, torne a repetir, jo estic a favor, clar que sí, que aconseguixca vosté els diners d'a on siga.

Vosté estava parlant, i ho recordava, a l'exconsellera Maria Àngels Ramón-Llin, i quan jo li dia «ser objectiu 1 és ser dependents d'Europa», no estem donant les dades adequades, perquè ja no mos deuria tocar ser objectiu 1, i si som objectiu 1, tenim de previndre quan deixem de ser objectiu 1 què és el que pot passar, i Maria Àngel Ramón-Llin solia contestar: «Ara voràs, Dolors, és que a mi me dóna igual vinguen els diners d'on vinguen, si mos vénen, jo no vaig a dir que no».

D'acord.

Doncs, si mos vénen 161 milions d'euros dels fons europeus que mos ha assignat l'Estat i el tallament que mos ha fet, de veritat, crega-s'ho que a mi me dol moltíssim, perquè també deurien estar en el seu objectiu, com a zona privilegiada en la situació de crisi que ara tenim, si del mateix Ministeri d'Agricultura tenim un retall quasi al 50% i solament mos envien 210 milions de pessetes, nosaltres, que tenim plenes competències, vosté, en este cas, senyor conseller, deu tindre la capacitat per a traure d'on siga els 800 milions d'euros que falten, com a compensació.

La senyora vicepresidenta:

Senyora Pérez, vaja acabant.

La senyora Pérez i Martí:

Acabe, acabe, senyora presidenta, disculpen-me vostés.

I després, senyor conseller, crega-s'ho, faça projectes, presente projectes i done la guerra necessària, si és que continuen vostés governant, per a tirar endavant un sector que cada vegada li fa més falta l'ajuda, perquè no pensem globalment. Pensen globalment per a poder actuar aquí, concretament, aquí, unes polítiques que mos afecten a tots, a la mitat d'este planeta.

Gràcies, senyora presidenta.

La senyora vicepresidenta:

Gràcies, senyora Pérez.

Pel Grup Parlamentari Socialista, té la paraula el senyor Lozano.

El senyor Lozano i Pastor:

Gràcies, senyora presidenta.

Ja m'agradaria a mi, de veritat, que foren el govern de tots, ja m'agradaria. El que passa és que quan no n'hi han arguments, doncs, allò lògic és tirar balons fora i intentar inclús, per falta de coneiximent o de desconeiximent, doncs, apuntar situacions com la que si no se tracta una PNL és perquè no l'hem tornat a fer,

quan això no és veritat, perquè està tornada a fer des del dia 7 de gener i hui, a més, presentada perquè s'incloguera en la comissió de hui.

De totes maneres, vosté ha dit una cosa que és veritat, senyor conseller, les xifres són radicals, en això estic jo d'acord amb vosté, i la xifra és que en els dotze anys que vostés porten, el 60% de llauradors se n'han hagut d'anar del camp. Això també és real. Per tant, el que no poden dir és que és degut als dos anys de Zapatero, quan ací han estat vostés dotze, i huit allà els altres.

I quant a les xifres, senyor conseller, vosté partix del final, del pressupost final o dels diners que entraren finalment l'any passat ací, que foren més de 1. 000 milions, però el que no diu és que més de 400 milions van ser gràcies a l'esforç que férem els socialistes valencians portant fons d'altres coses i d'altres comunitats, que anàvem arrapant perquè vingueren a este país. I vosté també ho sap que s'han invertit sobretot en regadiu.

I vosté sap que en compte d'agarrar-se al pressupost inicial, que era de 600, li convé agarrar-se al dels 1. 000 i tants, perquè aixina la desproporció és molt més gran! , ¡mos han robat el 75% dels fons que mos pertoquen! , i, per tant, jo no puc estar d'acord amb vosté, perquè vosté diu les veritats a mitges, que és pitjor que una mentira.

La realitat, i vosté ho sap, i és que eren 600 i tants i que d'eixos 600, en la reducció, per ser objectiu 1, acabem tinguent una xifra que està rondant el 60%. Per tant, hem tingut una disminució del 40%, que si vostés haveren fet en el món rural el que tenien d'haver fet amb els recursos durant dotze anys, ara no estaríem plorant, ara no estaríem pidolant. Perquè, ¿com no anem a estar mosatros d'acord que se demane més? , ¿a on vol que l'acompanye jo per a anar a demanar més? ¿Per què en l'OCM, quan estiguérem parlant ací no se va voler aprovar que també la responsabilitat que teníem ací en la solució dels problemes estiguera contemplat en la PNL? Perquè, lògicament, això no convé en estos moments. L'única cosa que els convé a vostés és l'enfrontament, és donar les culpes als altres, perquè el resultat de la seua gestió és tan nefast. El resultat de les polítiques del Partit Popular en estos anys ha segut tan contundent,

tan contundent negativament, que ja no saben per a on eixir.

Perquè això no els passa a uns altres sectors. Altres sectors, que sí que s'hi ha anat invertint i, sobretot, s'han modernitzat, en este moment no van a demanar per a eixos sectors diners a un altre lloc. Lògicament, no van a plorar, perquè estan en unes condicions que poden passar a deixar de ser objectiu 1 i, per tant, tindre les possibilitats de seguir avançant, com deurien haver seguit avançant els nostres territoris.

I al pas que anem, ja parlarem a l'any que ve. Encara sort que estarem mosatros i llavors discutirem al revés.

Moltes gràcies.

La senyora vicepresidenta:

Moltes gràcies, senyor Lozano.

Senyora Marcos.

La senyora Marcos Puig:

La senyora vicepresidenta:

Senyor, senyor.

(El senyor Lozano i Pastor parla sense micròfon:«No, senyora presidenta, jo no hi estic d'acord. »)

La senyora Marcos Puig:

La senyora vicepresidenta:

El senyor Lozano i Pastor:

I està presentat.

La senyora vicepresidenta:

Té la paraula el senyor conseller.

(La senyora Marcos intervé sense micròfon: «En enero»; Veus)

El senyor conseller d'Agricultura, Pesca i Alimentació:

Moltes gràcies.

Senyora diputada, mire, jo simplement li ho dic per al seu. No estic jo ací per a donar consells. Cada u que faja el que vullga, però és molt important conéixer el funcionament de la Unió Europea respecte al plantejament de l'agricultura. Mire vosté, els fons de desenrotllament rural, qui marca la normativa és la Unió Europea, i eixa normativa se marca en la Unió Europea a proposta de l'estat membre.

L'estat membre. Sí, però, per això, quan vosté està comentant que vosté té exclusivitat. Mire vosté, jo tinc l'exclusivitat dins de la legislació vigent europea en matèria d'agricultura, i perquè això s'aprove, el primer que fa falta és que el Govern del Regne d'Espanya, que aixina se denomina en la Unió Europea quan va un membre del Govern d'Espanya a defendre qualsevol interés, doncs, resulta que en el tema de fons de desenrotllament rural cal fer, entre altres coses, a més d'haver repartit els diners de la forma que s'han repartit, que ara ho vorem, presentar dos temes: un pla estratègic nacional de desenrotllament rural i un marc nacional de desenrotllament rural.

A data de hui, o, millor dit, d'ahir, a les onze del matí me confirmà la comissària que el Regne d'Espanya encara no ha presentat eixe pla, i com no ha presentat eixe pla, la Comunitat Valenciana, que sí que li presentà la proposta de diners i de pla en el mes d'abril de l'any passat al Govern del Regne d'Espanya, eixe govern encara no ha fet els deures en Europa. L'única cosa que ha fet eixe govern és repartir els fons, i ho torne a dir ací, ho diguí ahir i ho torne a dir ací, «a las pruebas me remito».

Mire vosté, els fons de la Unió Europea que mosatros tenim assignats pel govern del senyor Rodríguez Zapatero, assignats i no negociats, perquè la ministra d'Agricultura mos digué en la reunió a tots els consellers que estàvem allí que allí no anàvem a negociar res ni a votar res, que era el que s'havia repartit i això és el que mos tocava.

Doncs, mire vosté, mos donen 161 milions més 23 del Feder, la qual cosa, 184, a on abans n'hi havien 567. Hem perdut 382 milions d'euros d'eixos fons, el 67% menys. Mentrestant, a Andalusia, en el període anterior tenia 1. 594 milions d'euros, i ara té 2. 107 milions d'euros, 423 milions d'euros més. Vol dir, a la Comunitat Valenciana li han llevat 382 milions d'euros, que els han destinat clarament a Andalusia. Si això no és una decisió política del Partit Socialista, doncs, que. no sé qui ho té de vore, perquè ací estan les dades claretes. I lamente moltíssim que el Partit Socialista de la Comunitat Valenciana no done suport que li demanem a Madrid que eixe dèficit el pague el 50%.

La senyora vicepresidenta:

Moltes gràcies, senyor conseller.

Senyories, s'alça la sessió.

(S'alça la reunió a les 12 hores i 3 minuts)

