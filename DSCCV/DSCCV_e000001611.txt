Comissió d'Educació i Cultura realitzada el dia 2 de desembre de 2014. Comença la reunió a les 10 hores i 46 minuts. Presideix la il·lustre diputada senyora M. ª Elena Bonet Mancheño. Reunió número 33.

La senyora vicepresidenta:

(El secretari passa llista per tal de comprovar si hi ha quòrum)

Projecte de llei, de La Generalitat, d'impuls de l'activitat i del mecenatge cultural a la Comunitat Valenciana (RE número 98. 924, BOC número 284)

La senyora vicepresidenta:

El punto número 2 del orden del día es: el debat del Projecte de llei de La Generalitat d'impuls de l'activitat i del mecenatge cultural a la Comunitat Valenciana.

El senyor Pañella Alcàcer:

Moltes gràcies, senyora presidenta.

Senyories, efectivament, hem presentat esmenes parcials a la llei coneguda com la llei de mecenatge, no? , el Projecte de llei de La Generalitat d'impuls de l'activitat i el mecenatge cultural a la Comunitat Valenciana, però després d'haver presentat i discutit el que és una esmena a la totalitat; una esmena a la totalitat que se va basar, precisament, en una llei que s'ha fet de manera precipitada, una llei que està sense acabar -com demostrarem també amb les esmenes que hem presentat-, una llei que deixa precisament, per eixes característiques d'estar inacabada, apartats que. (s'interromp la gravació)

Estava enxufat i s'ha apagat; sí, sí. Bé, esperem a vore, que no se torne a apagar.

Com deia, després de l'esforç que ha representat, doncs, hem pogut presentar unes esmenes. Però que, realment, haguérem pogut desenvolupar molt més de què hem fet, si s'haguera fet pel procediment ordinari i en un moment -que coincidirà- amb menys situacions d'urgència, també, com deia abans, tant els pressupostos com altres activitats en les quals estem habitualment inclosos en elles.

No obstant, doncs, hem presentat unes esmenes que pense que milloren el text de la llei; un text que ni amb estes, hem de dir, amb estes esmenes seria admissible perquè considerem que té greus defectes en el seu contingut.

Nosaltres. Voldria citar, com a importància, ja que introduïx una novetat en la llei, que és la qualificació del micromecenatge, amb la qual n'estem d'acord, n'estem d'acord. Però pensem que, al ser una llei que busca el mecenatge, diguem d'alguna manera, clàssic, que vol dir per aportacions econòmiques, que s'oblida que hi ha persones que fan una contribució a la cultura molt important en el nostre país i que no és una contribució econòmica. Estem parlant de professionals que se dediquen, de manera altruista, a promocionar la cultura, sobretot a nivell de localitats i sobretot a nivell de localitats més menudes i les més necessitades d'estos.

Nosaltres el que demanem és que s'incloga també, dins d'eixe micromecenatge, eixe mecenatge actiu que hem dit, que no se basa en aportacions econòmiques, se basa en dedicació professional, de manera totalment gratuïta, en benefici de la societat. I, lògicament, que el caldria desenvolupar més en les formes i tal, però que, com hem dit, nosaltres exposem ja la idea que se puga incloure en la llei el que és el mecenatge actiu, que seria una forma també de micromecenatge i que això s'hauria de valorar.

Nosaltres hem inclòs també. , perquè se parla del patrimoni. Però, per exemple, tenim una llei de patrimoni arbori, en la qual no se fa esment. Aleshores, si estem parlant d'una llei de mecenatge que va a tots els aspectes culturals i patrimonials, el que és la protecció del patrimoni arbori monumental hauria d'estar inclosa en esta llei. Per tant, això també ho presentem, també en esmenes que consten tant a l'exposició de motius com en l'articulat de la llei.

Indubtablement, ens neguem que en l'exposició de motius hi haja una expressió propagandística de la política cultural que ha fet el Partit Popular. Pensem que és totalment fora de lloc. I, per tant, demanem la substitució d'eixe paràgraf que comença per, «al llarg de les últimes dècades. », i diu tot això que ha fet el Partit Popular respecte a la cultura, per una definició molt més exacta de què ha passat en tota la societat valenciana en allò que fa, respecte a la cultura. I si volen fer referència a les activitats que ha fet el PP, caldrà fer referència al tancament de Radiotelevisió Valenciana i les conseqüències que ha tingut, a l'augment de l'IVA i les conseqüències que ha tingut, a les retallades i les conseqüències que han tingut. I, si no, suprimim eixe apartat que, com he dit, és simplement pura propaganda de l'acció política del PP.

Demanem també que se desenvolupe també, a les accions de mecenatge cultural, la definició. Quines són? I parle d'actuacions d'iniciativa privada o pública, a través d'Internet i d'altres mitjans, consistents en aportacions a projectes d'activitats relacionades amb cinematografia, audiovisuals. ; que hi haja una expressió, que no està. És un punt nou de l'article 2.

També el mateix en la definició del mecenatge científic. Que s'obliden. Estan parlant de mecenatge científic, però s'obliden d'explicar en què consistix això.

Al mateix temps, respecte també de les persones i entitats beneficiàries del mecenatge cultural, científic o esportiu. Qui són? Falta una definició d'elles. Això ho proposem en un article nou, un article nou també.

Demanem que hi haja la prioritat de les universitats públiques i que desaparega també. Si nosaltres estem demanant diners per a les actuacions públiques, lògicament les universitats i les. , s'ha de dirigir a totes -quan parlem d'universitats, a les universitats públiques-, tant en allò que fa esment a la investigació com a altres aspectes culturals.

Hem desenvolupat l'article que parla de la promoció de sistemes d'accés lliure -l'open access- i programari lliure, que l'hem completat -el free software-. De manera que hem desenvolupat l'article, molt més que està en la llei. I que demanem, per tant, que se tinga en compte que La Generalitat garantirà el resultat dels projectes de l'àmbit de l'educació i la cultura, finançats amb fons públics, siguen de domini públic i accessibles de forma gratuïta; que introduirà com a criteris de les convocatòries d'ajuda a projectes de l'àmbit de l'educació i la cultura; que els resultats siguen de lliure accés per a qualsevol persona física o institució acadèmica; que impulsarà l'ús de programari lliure en l'àmbit de l'educació i la cultura, garantint l'assistència a aquest programari en valencià, i que impulsarà un nou programa d'alliberament del software propietat de La Generalitat, permetent la seua reutilització.

Per l'altra part, hem posat un article nou referent a les arts escèniques perquè, com a tals arts escèniques no estan parlant; estan parlant únicament de teatre, i ahí és molt més ample. I, per tant, parle de promoure la creació i la representació d'obres dramàtiques, especialment aquelles escrites en valencià, modificació que hem fet. Vostés posen «tant en valencià com en castellà», nosaltres diguem «preferentment en valencià».

També parlem de l'existència de companyies de teatre, dansa i circ, que se n'obliden vostés, a fi de configurar una oferta de qualitat variada. L'organització de fires festivals. I parlem en ells també de teatre, de dansa i de circ, en especial atenció al públic escolar, familiar i juvenil. Per tant, parlem de la incorporació de les arts escèniques en l'oferta educativa i la creació de manteniment d'espais escènics que puguen oferir al públic obres innovadores, especialment dels joves dramaturgs valencians.

Per tant, en tota esta línia, com he dit. A part d'algunes esmenes de caràcter tècnic, perquè de vegades se parla en un article del mecenatge cultural i esportiu i s'obliden el científic, o parlen en un altre article del mecenatge cultural i científic, oblidant-se l'esportiu. I també, per tant, hem fet una creació d'un apartat íntegre, íntegre, referent al mecenatge esportiu, que se n'havien oblidat. Perquè vostés fan referència a lleis, com per exemple la llei de la música, la llei del llibre, la llei d'això, del qual tenen un article dedicat, articles que estan considerats pel Consell Jurídic Consultiu com innecessaris que apareguen allí, però, bé, tampoc passa res que se recorde, entenc jo. I, per tant, el que proposem és que si se recorden estes lleis, ja s'han oblidat totalment de la llei de l'esport. I, per tant, s'hauria de posar un article nou referent a este resum dels objectius que se marquen en la llei de l'esport i, per tant, haurien d'estar inclosos en esta llei de mecenatge, com havia dit.

A part d'ahí, demanem un augment de les deduccions, en la línia d'altres països europeus avançats en la llei de mecenatge. Lògicament, té unes deduccions molt més altes. I, si realment se vol donar un impuls a la cultura, lògicament haurem de tindre en consideració això, que hi hagen unes majors facilitats. Nosaltres demanem l'augment al 50%. Per tant, ahí hi han, com he dit.

Per tant, com he dit, són estes les esmenes, un resum fet respecte de les esmenes presentades pel Grup Compromís, en la línia de millorar una llei que és molt difícilment millorable. Millor dit, sí que és manifestament millorable, però molt difícilment assumible perquè, com he dit, necessita molt de temps per a reflexionar sobre ella i canviar, sobretot. Perquè el problema el tenim, inclús, des de la mateixa denominació a una llei que impulsa l'activitat i el mecenatge, quan nosaltres parlem d'una llei que hauria d'impulsar la cultura, la ciència, i tindre el mecenatge com un instrument, no com una finalitat, si no dóna la impressió -com en alguns dels informes acudix- que simplement és una llei econòmica que està marcant les desgravacions, però no està marcant quins són els objectius culturals que té. I pense que eixa seria la part més important de la llei.

Moltes gràcies.

La senyora vicepresidenta:

La senyora Barrieras Mombrú:

Moltes gràcies, senyora presidenta.

Senyories.

Senyor Pañella.

Bé, l'únic que no estic gens, gens d'acord amb vosté. M'ha dit que: «Encara que m'aprovaren totes les esmenes, seria una llei que no seria admissible. » Doncs, això sí que és una llàstima, senyor Pañella. Perquè jo pense que vosté presenta unes esmenes per a millorar una llei i, si nosaltres, doncs, podem arribar a una sèrie d'apropaments, doncs, bé, es pot almenys pensar que pot arribar a eixir una llei, diguem-li, decent per a la situació cultural, que crec que serà afavoridora d'eixa situació cultural en la Comunitat Valenciana. Però, bé, és l'únic que m'agradava comentar-li perquè, clar, això de «no serà admissible». Doncs, bé, anem a intentar-ho, anem a intentar-ho pel bé dels valencians i valencianes.

Bé, no vaig a contestar-li tot el que ha dit de precipitada i inacabada, perquè jo crec que això ja va tindre vosté un debat en l'esmena a la totalitat, que va debatre amb la senyora Miró. Ja li va explicar ella quins eren els motius de tot el que vosté ha dit. Per tant, no anem a tornar a entrar-hi. Jo vaig a centrar-me, simplement, en les esmenes que vosté ha presentat.

Bé, jo li diré, en primer lloc, que l'esmena número 20, on vosté demana l'Acadèmia Valenciana de la Llengua i el Consell Valencià de Cultura que estiguen també en l'article número 8. Doncs, jo, evidentment, pensem que, com a instruments culturals que participen en la difusió, precisament, de la cultura i la llengua valenciana, doncs, no n'hi ha cap problema que puguen dur a terme la seua tasca en Internet i en els altres mitjans de comunicació. Per tant, la 20 li l'anem a acceptar.

També anem a acceptar-li l'esmena 56, quant en el títol quart vosté vol afegir el mecenatge cultural, científic i esportiu, que vosté ha fet un comentari també.

Després, la 57, que jo m'imagine que vosté quan posa també que s'ha d'afegir es referirà a l'article 27. Perquè, clar, ahí, en l'esmena posa només títol quart altra vegada, però jo m'imagine que serà. Per tant, si és aixina i supose que és aixina, li l'anem a acceptar evidentment, com no podia ser d'altra manera, en coherència amb l'esmena anterior.

Anem a acceptar-li també l'esmena 99, on també posa vosté «activitat cultural, científica i esportiva».

Evidentment, hi haurien altres esmenes, que també es podrien aprovar, perquè pensem que el que demana vosté és coherent, però no li les aprovarem, perquè, per exemple, tenim l'esmena número 1, que n'hi ha una altra esmena d'Esquerra Unida, que pensem que, encara que siguen molt paregudes, però mos pareix que és una miqueta més aproximat -diria jo- a la millor al nostre text, que és la d'Esquerra Unida, la número 2 d'Esquerra Unida. Per tant, l'esmena 1 no li l'aprovem, però perquè està la d'Esquerra Unida.

L'esmena 23, que parla de la lluita contra la pirateria, anem també a acceptar la 25 perquè vosté ens lleva tot l'article 9, mentres que nosaltres el que sí que considerem que el que demana Esquerra Unida, que és llevar això de la pirateria, doncs com no apareix en el text, doncs val, ens pareix coherent. Però, llevar tot l'article, no podem llevar-lo. Per tant, no li l'acceptem, però sí que llevem la part que en realitat jo crec que és al que vosté es referia.

Quant a l'esmena 32, l'esmena 33 i l'esmena 36, li diria jo que és molt, molt, molt paregut, és. A vore, jo li podria dir que les seues a la millor són més puntualitzant les coses, i a nosaltres ens agrada més el text declaratiu de l'esmena 35 d'Esquerra Unida, que és una esmena que no és tan concreta com la seua, i pensem que en una llei no fa falta entrar en tantes concrecions, val?

Aleshores, l'esmena 66, tenim en compte que tenim la 58 del Partit Popular. (Veus) La 66, tenim una esmena que és la 58 del Partit Popular, que ja contempla el que vosté demana.

Igual que la 68, que mosatros tenim l'esmena 60 també del Partit Popular, que demana el mateix que vosté demana.

I després tenim l'esmena 72, que vosté m'imagine que es referirà també, que no ho posa, però hem entés, a l'apartat quatre, l'esmena, li parle de la 72, que vosté referia a l'apartat 4, i eixa, tenim la 62, que també és del Partit Popular.

Evidentment estes són les que li anem a aprovar. M'ha donat només cinc minuts, en lloc de deu. (Se sent una veu que diu: «Sí, li he donat només cinc minuts. ») Sí, no és per res, però m'havia posat només cinc minuts. I dic jo: «Sí que he parlat jo poquet. » (Rient) Sí, vale, para que me ponga cinco más.

Bé, quant a l'esmena, per exemple, l'esmena 3 no li la podem aprovar, perquè, clar, d'alguna manera vosté parla d'interés social perquè existixca mecenatge. Si nosaltres en l'avantprojecte no n'hi ha cap redacció que es referixca a este text, no ens pareix oportuna aprovar-li-la.

Quant a les esmenes 5, 15, 16, que parlen totes del mateix, 96, 98 i 100, és, a vore, el que vosté demana del que jo li diria l'altruisme, senyor Pañella. A vore, la llei no utilitza eixa expressió de «mecenes actiu», per tant no creguem que s'haja de definir eixe concepte. Perquè, en realitat, a vore, seria més una llei de voluntariat. És una llei que sí que és cert que és més de mesures fiscals, i damunt, senyor Pañella, en el que vosté demana, si li l'aprovàrem, seria impossible encaixar-ho en esta llei. Perquè, com ho faríem? Qui seria el que treballa? Com se deduiria? Això és voluntariat, i el voluntariat existix, existirà i volem que seguixca existint. Perquè gràcies al voluntariat, Espanya, a banda de tot el que el govern està fent, per a mi una gran tasca, evidentment, el voluntariat està ajudant molt en totes èpoques que ham estat passant. Per tant, no crec que es puga quantificar el voluntariat. És molt difícil, senyor Pañella.

Després, en l'esmena número 10, número 11, número 69 i número 71, vosté. Estem en allò de públiques i privades, senyor Pañella. Jo evidentment entenc i n'hi han alguns llocs que ja li ho explicarà després millor la senyora Miró, la senyora Trini Miró, perquè n'hi han llocs on sí que han de ser només públiques. Vull dir, el cognom només de «públiques» i que si llevar el segon cognom de «privades», n'hi han alguns llocs en què sí -ja li ho he dit jo- que n'hi hauran esmenes que aprovarem. Però, clar, és que l'estratègia europea per al creiximent d'Europa 2020 ha establert les bases de la competitivitat entorn a activitats vinculades a creativitat, innovació, talent, com a pilars de la societat del coneiximent. La cultura, evidentment, no és només un bé d'interés general, que pertany a tota la societat, a tota, sinó a més la base d'un important sector econòmic generador de renda i riquesa, i per la seua decisió creguem que es constituïx en un element essencial en una política també regional. Bé, el lloc que tenen eixes universitats i tots els centres docents, siguen públics o privats, creguem que és bàsic, perquè generen coneiximent, formen capital humà al transmetre'l als estudiants, ho difonen entre la societat científica, ho transferixen a la societat. I bé, açò igual pot ser exercit, com no podia ser d'altra manera, en els centres públics com en els centres privats.

Per una altra banda, sabem tots que la inversió en R+D+I en el nostre país, en tot el país, en tot Espanya, és baixeta. No estem en un lloc punter, ni de bon tros. I més baix en el sector privat. Per tant, no creguem que s'haja de fiar tot l'esforç en el sector públic per a millorar la nostra competitivitat, de manera que l'activitat econòmica puga tindre una societat en un alt nivell de serveis públics, de salaris, d'ocupació. Bé, jo pense que la incorporació d'empreses a eixa economia basada en el coneiximent ha de ser en tots els àmbits.

Bé, jo estic convençuda que, si vosté ho analitza, seria contradictori totalment fomentar mitjançant el mecenatge tant la indústria cultural en totes les seues facetes, com de la base tecnològica, excloent precisament d'esta possibilitat, tant les universitats com altres centres privats que són empreses precisament basades en el mateix coneiximent, el coneiximent pur. Per tant, n'hi ha -com li he dit- algunes en què sí que es pot llevar el segon cognom, però n'hi han altres que creguem que no és prou coherent que es lleve, perquè tenen també dret a poder fomentar la cultura.

Quant als conceptes legals, que vosté dia, evidentment, a vore, vosté vol que es parle de mecenatge cultural tal, de mecenatge científic, de mecenatge esportiu. Evidentment, podria aplegar-se a esta concreció, senyor Pañella. Però nosaltres el que creguem, que si vosté entén cultura tal com. Se'n pot anar a la llei de patrimoni, tal com definix la llei de patrimoni, en cultura, la paraula «cultura» entra tot. Per tant, no cal entrar, quan ja es parla del títol de la llei, que són les tres rames, que vol estar ací especificant, jo crec que no fa falta a la millor que es puguen fer els tres punts que vosté està demanant.

Quant a l'esmena número 26, que és a la que vosté es referia de l'accés lliure, de l'open access, i de la programació lliure, el free software, creguem que això excedix una miqueta l'àmbit de la llei, perquè vosté sap que n'hi ha una llei, com vosté ja diu, la 14/2011, de ciència, tecnologia i innovació, que ja regula tot això. Jo la duc ací, no la vaig a llegir, és l'article 37 d'eixa llei, però al final ja posa: «Lo anterior se entiende sin perjuicio de los acuerdos en virtud de los cuales se hayan podido atribuir o transferir a terceros los derechos sobre las publicaciones, y no será de aplicación cuando los derechos sobre los resultados de la actividad de investigación, desarrollo e innovación sean susceptibles de protección. » Per tant, creguem que ja està regulat i seria d'alguna manera innecessari.

Quant a l'esmena 41 i l'esmena 42, vosté, tal com resa en molts dels informes, perquè també vull que. Bé, vosté ho haurà vist que s'han acceptat moltes de les demandes del Consell. Doncs ací, quan vosté demana «Generalitat» en lloc de «conselleria competent», això seria un disbarat en este moment, en el que vosté demana, perquè l'activitat és completament cultural, i ha d'haver-hi una firma del conseller de torn, d'eixa conselleria. O siga, on ho demana vosté ha de ser precisament la conselleria competent, no pot ser La Generalitat en general.

Quant a l'esmena 43, són equivalents a l'esmena precisament de l'esport, que ja tenim ací, que és l'article 3 de la Llei 2/2011, de 22 de març.

En l'esmena 49 -perquè veig que se m'està acabant el temps- doncs això del pla pensem que ha de ser un grup de gent operativa. Per tant, el que vosté demana, institucions artístiques superiors.

La senyora vicepresidenta:

La senyora Barrieras Mombrú:

Sí, sí. Superiors artístiques, pensem que ja està la conselleria. Està l'ISEACV dins de la conselleria. Per tant, estan completament contemplades.

Me'n queden algunes per dir-li que no se li poden aprovar, però evidentment jo crec que ja li ha explicat, senyor Pañella, que la idea que porta el Grup Parlamentari Popular és aplegar a apropar-se en els altres grups, perquè pensem que és una llei que podrà ser millorable evidentment, que no serà la millor llei a la millor per a vostés, però que creguem que és necessària en estos moments.

Moltes gràcies.

La senyora vicepresidenta:

El senyor Pañella Alcàcer:

Gràcies, senyora presidenta.

Simplement rèplica als raonaments que hem fet sobre les esmenes. Mire, efectivament el mecenatge actiu té una correspondència en el que és el voluntariat. El que passa és que ací, en esta llei, se marca una diferència. Aquelles persones que feren aportacions dineràries, tindran uns beneficis fiscals. Aquelles persones que són una força de treball gratuïta en el mateix (inintel·ligible) . no van a tindre'ls. I el que s'intenta precisament és igualar almenys en el dret uns i altres. Entre altres coses perquè és molt més important a nivell popular el que és eixe voluntariat, com ja li he dit jo que precisament ahí fa falta desenvolupar-lo. Però, això s'arregla molt ràpidament, vull dir, fent una referència a un reglament posterior el podem desenvolupar, com els mecanismes de control i tal això se pot fer. Per què? Doncs ja li he parlat jo de la precipitació en què s'ha presentat esta llei en este moment. Per tant, ahí sí que això es pot fer, es pot incloure, es pot desenvolupar, es poden ficar les formes de regular-ho, i per tant és una qüestió de voluntat, de si en esta llei simplement se va a afavorir aquelles persones que posen diners, o van a tindre un reconeixement aquelles persones que posen el seu treball de manera desinteressada.

El públic i privat, a vore, observem la distinció que diu en algun lloc. Clar, és que eixa és la idea. Quan parlem del concepte general, el concepte global, on van automàticament ha de ser jo pense que a l'organisme públic. Després ja vosté m'ha dit en un article que no m'accepta, que jo feia referència que en altres, tots els altres llocs, havia d'anar prèvia declaració d'interessos d'eixa activitat, per què se proposa, o vostés mateixa poden incloure el pla de mecenatge i, per tant, d'aquelles que s'incloguen dins del pla de mecenatge podien tindre això quan està raonat, no? Si no, correm el perill que tot se'n vaja, per exemple, i parlant d'universitats, a universitats privades, van a tindre els descomptes oportuns, i en les públiques. Per tant, tindrem una vegada més una competència publicoprivada, en la qual les nostres, les públiques van a quedar malparades.

No estic d'acord en el que ha dit respecte al que m'ha parlat sobre les arts escèniques i esports. El d'esport és una deficiència que és un oblit, que diu que se soluciona per un altre costat, incloure. Però el de les arts escèniques també. Jo pense que la delimitació que he posat està en relació als altres articles que vostés sí que han posat, i per tant, vull dir, eixa delimitació no és que vagen molt més enllà que els altres mateixos articles quan parlen del llibre, o parlen d'altres aspectes que estaven ahí. Igual que el programa del lliure, efectivament. Però és que vostés el citen ahí. Si el citen, se desenvolupe també.

I no estic d'acord que els centres d'ensenyaments artístics no estan inclosos. Una altra cosa és que hi haja una voluntat. No estan inclosos específicament i que caldria incloure'ls tots en cada un dels apartats que els corresponguen. Perquè vosté parla de l'ISEACV, però l'ISEACV en quina situació està? L'ISEACV en quina situació està en este moment? Existix, no existix? De nom sí, però de fets no. I això ho han tractat altres vegades ací. Per tant, davant d'ahí no costa absolutament res fer explícitament, posar «centres d'ensenyaments artístics superiors». Per tant, constarien i ja està. De totes formes, si vosté me diu que estan inclosos, bé, ho acceptem en la part oral, però després això no està escrit. I nosaltres el que demanem és que l'expressió que conste també. Pense que això és normal, que està ara, i més sabent la situació, com he dit, en què està l'ISEACV, que està en uns llimbs en els quals no sabem quins efectes té en este moment ni cap on anirà ni deixarà d'anar. Per tant, no parlem de l'ISEACV, sinó dels centres d'ensenyaments artístics, perquè sabem en quina situació estan.

Moltes gràcies.

La senyora vicepresidenta:

La senyora Barrieras Mombrú:

Moltes gràcies, senyora presidenta.

Bé, senyories, senyor Pañella. Bé, vosté el que m'ha comentat és que «desinteressada i sense cap reconeiximent». Evidentment, evidentment, desinteressada. En això jo crec que vosté mateixa ho ha definit perfectament. Desinteressada. Però, bé, jo és que m'agradaria que vosté entenguera, senyor Pañella, que això no és quantificable. Això és impossible. Ni en el reglament. Jo crec que és una cosa molt, molt, molt complicada.

Però, a banda, també vull dir-li que, encara que vosté diu que és molt precipitat i tot això, però evidentment té tots els informes preceptius, i un dels informes precisament preceptius que sap vosté que s'ha de tindre és el que parla de la part econòmica de la Generalitat valenciana. I evidentment la part econòmica de la Generalitat valenciana el que puga permetre que esta llei es puga tramitar i es puga aprovar és precisament en unes previsions de la Direcció General de Tributs, de la Direcció General d'Universitat, Estudis Superiors i Ciència, que és la que ha quantificat l'import de les deduccions. Perquè esta llei a la millor no costarà diners, però sí que el que farà és deixar d'ingressar diners. Per tant, ací està completament, que vosté ho haurà vist perfectament en l'informe, deduccions de la quota autonòmica de l'IRPF i ací està el total que es preveu, igual que la base imposable de l'impost de successions i donacions, ací està i, per tant, amb eixes previsions s'ha pogut aprovar esta llei.

Evidentment, senyor Pañella, en això també li conteste a unes esmenes que no havia pogut acabar, que són la 65 en la que vosté demana que on diu «quinze» diga «cinquanta», la 67 i la 70 que, evidentment, això seria impossible poder aprovar-ho perquè vosté sabrà perquè és un veterà diputat, que no es podia modificar una quantitat així, que incrementaria moltíssim el cost d'esta llei sense tindre un informe que ho acceptara, vosté això ho sap perfectament -vullc dir-, aprovar-li eixes esmenes seria paralitzar la llei, seria parar la llei. (remors), no, s'hauria de fer, ¡clar! , tornar la llei bou al corral, tornar-la -vullc dir-, això ho sap perfectament perquè vosté és veterà i sap com funcionen estes coses.

Per tant, és impossible en estos moments, que no vullc dir que ¡ojalá, ojalá! la situació millorara, ¿eh? , ostensiblement i poguérem posar el màxim, doncs estaria encantada però, sens dubte, en estos moments, senyor Pañella, sap vosté que és impossible i menys quan la llei ja està ací i està ja quantificada.

Bé, després, vosté comentava allò que podrien estar els centres, sí, ¡clar! , podria estar tot el món, senyor Pañella. El que passa és que aplega un moment que açò és un. pla que l'ha de fer gent que siga operativa -vullc dir-, està la conselleria, per tant ja estan representades les que vosté diu, estan completament representades en la gent que estiga de la conselleria i, després, també n'hi ha una esmena del Partit Popular que -crec- ha fet una rectificació dins de…, bé.

En realitat, jo el que vullc dir-li -em queden molt poquetes d'esmenes per a contestar-li el que li dia-, i vosté demanava, també, que el pla de mecenatge -eixe pla que estàvem ara comentant-, que el Consell Valencià de Cultura fera un informe favorable; a vore, perdone, este organisme, igual que tota la resta, emetrà l'informe, evidentment, perquè si fan el pla hauran d'emetre informe, però ¿per què este ha de ser favorable i el de les universitats no? , vullc dir, a vore, no, l'informe que el facen i, evidentment, el que se suposa que voldran és que siguen tots favorables per a fer un pla que siga el conjunt de tota la gent que està formant eixe…, bé, crec jo que seria el més lògic, ¿per què ha d'haver un informe favorable d'un organisme i dels altres no? , vull dir, jo no ho veig lògic, senyor Pañella, i puc estar molt equivocada però jo no ho veig lògic.

I, després, evidentment, el que sí que m'agradaria, bé, l'exposició de motius…, a vosté no li agrada la nostra, senyor Pañella, evidentment, la que vosté ha presentat (rient) dient que si Radiotelevisió Valenciana ja que passa per Valladolid el Pisuerga, doncs tampoc ens pareix acceptable el que puga estar això en una llei però, bé, açò són maneres de vore les coses i tampoc no vaig a posar-me en això.

Però jo el que sí que vullc dir-li, senyor Pañella, que crec que és el que en realitat interessa als valencians i valencianes, esta llei ara està ací i es van a aprovar un nombre -crec- important d'esmenes, anem a tranquil·lament llegir-mos la llei quan estiguen les esmenes aprovades, ¿eh? , i introduïdes en la nova llei perquè serà una nova llei perquè crec que n'hi hauran prou modificacions, anem a mirar-mos bé la nova llei, no dic jo que d'ací al plenari no es puguen aplegar a acords en algunes coses -com vosté m'ha dit- d'interés social, algunes coses en què es puguen aplegar a acords.

I m'agradaria, de veritat, que ens centràrem que els valencians i les valencianes pogueren aprofitar el que ací tenen representants de tots els grups polítics per a poder arribar a unes lleis que siguen favorables per als seus interessos i que, de veritat, vegen què és el que als partits polítics en realitat ens interessa, més que la política que, a vegades, l'hem de deixar una miqueta apart, la guerra política s'ha de fer en altres coses però pense que en lleis que a la llarga seran millors o seran menys bones però que afavorixen els valencians i les valencianes.

Per tant, el que sí que m'agradaria és que poguérem arribar a un consens en esta llei.

Res més i moltes gràcies.

La senyora vicepresidenta:

La senyora López Barceló:

La senyora vicepresidenta:

La senyora García Santos:

La senyora vicepresidenta:

¿Algún…? (Veus) Lo que diga el letrado. (El senyor lletrat diu: «¿Queréis que se defiendan primero y luego…? ; algú diu: «Sí, mejor al final, porque es que ahora hay una del Partido Popular en el artículo 2. »)

La senyora Miró Mira:

La senyora vicepresidenta:

El senyor Soto Ramírez:

¿Por qué libertad y diversidad? Porque nosotros queremos que, efectivamente, el plan de mecenazgo -y ya voy a cuestiones concretas- no sea un plan de selección, de priorización, de aprobación o de rechazo, sino que sea un registro, un registro de proyectos donde lo único que se pide, efectivamente comprobar y acreditar -y lo decimos en nuestra enmienda- es que cumple con los fines culturales, científicos y deportivos, pero que no prioriza unos proyectos sobre otros, una vez que han cumplido con esos requisitos. Que eso entendemos que les corresponde a los ciudadanos y a las ciudadanas decir cuáles les gusta más o menos, y que no tenemos derecho como gobierno, como institución, como administración pública a priorizar fiscalmente unos proyectos como otros o a incluir en el Plan de mecenazgo unos proyectos y a dejar a otros fuera.

Bien. Eso sería, digamos, la gran diferencia del modelo junto al consumo cultural. Nosotros pensamos que ustedes han atropellado la cultura de una forma tremenda con el impacto del IVA, y algo hay que hacer. Y decía, no, es que no está estudiado cual es el impacto. No, es que es una cosa a veces… Si nosotros, si ustedes ponen un 21% al IVA y nosotros les decimos que por eso que ustedes están recargando un 21%, nosotros les damos un 15% de deducción fiscal, evidentemente estamos neutralizando en parte el impacto de ese IVA, o sea, que tiene una relación, una correlación de causa-efecto directo.

La senyora vicepresidenta:

El senyor Soto Ramírez:

La senyora vicepresidenta:

La senyora Miró Mira:

La senyora vicepresidenta:

La senyora Miró Mira:

Y ya centrándonos en las enmiendas que presenta el Grupo Parlamentario Socialista, al decir que de las 27 enmiendas les vamos a aceptar 8 y vamos a rechazar 20, pero de estas 20 hay muchas que si las rechazamos es porque o las hemos aprobado porque las ha presentado exactamente igual el Grupo Parlamentario Popular o porque se han aprobado presentadas por otros grupos parlamentarios.

La senyora vicepresidenta:

El senyor Soto Ramírez:

La senyora vicepresidenta:

La senyora Miró Mira:

Y esa es la base, ese es el sustento de esta ley, una ley que -vuelvo a repetir- es pionera, una ley… (Se sent un soroll fort) ¡Qué susto! (Rialles) Decía… (Veus i rialles) Decía el señor Soto que era una ley que llegaba tarde. Bueno, no llega tarde. Al revés, lo que ha llegado afortunadamente y única en las comunidades autónomas de este país, después de Navarra que ya les expliqué el otro día que, bueno, que ellos tienen otras exenciones fiscales y otra forma, pero, bueno, pionera, pionera en este país.

La senyora vicepresidenta:

Designació del membre de la comissió que ha de presentar davant del ple el dictamen de la comissió sobre el Projecte de llei, de La Generalitat, d'impuls de l'activitat i del mecenatge cultural a la Comunitat Valenciana

La senyora vicepresidenta:

Bien, pues, finalizada la votación del proyecto de ley pasamos al tercer punto del orden del día, que es la «designació del membre de la comissió que ha de presentar davant del ple el dictamen de la comissió sobre el Projecte de llei de La Generalitat d'impuls de l'activitat i del mecenatge cultural de la Comunitat Valenciana. »

El senyor Soto Ramírez:

La senyora vicepresidenta:

La senyora Barrieras Mombrú:

La senyora vicepresidenta:

(S'alça la reunió a les 12 hores i 26 minuts)

