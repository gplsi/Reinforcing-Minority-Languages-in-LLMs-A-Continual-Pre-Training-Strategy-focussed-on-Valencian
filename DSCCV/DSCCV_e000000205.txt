Comissió de Control de l'Actuació de Radiotelevisió Valenciana i les Societats que en Depenen, celebrada el dia 25 de juny de 2003. Comença la reunió a les 13 hores i 55 minuts, sota la presidència de la Excel·lent Senyora Rosa María Barrieras Mombrú.

Sessió constitutiva de la Comissió de control de l'actuació de RTVV i societat que en depenen.

La senyora vicepresidenta primera de les Corts:

Comencem la sessió constitutiva de la comissió de Control i l'actuació de la Radiotelevisió Valenciana.

La Mesa de les Corts Valencianes, en escrits números 251, 346 i 402, ha tingut coneixement de l'adscripció a esta comissió dels il·lustres diputats i diputades:

I pel Grup Parlamentari Esquerra-Unida-Els Verds-Esquerra Valenciana: Entesa, Alfred Botella i Vicent.

Es procedeix a l'elecció de la Mesa de la comissió, de conformitat amb el que estableix l'article 39 del Reglament de les Corts Valencianes, el text del qual és el següent:

"Les comissions, amb les excepcions que s'estableixen en este Reglament, elegeixen, entre els membres d'estes, una Mesa composta per un president o presidenta, un vicepresident o vicepresidenta i un secretari o secretària.

Per a l'elecció del president o presidenta, cada diputat o diputada escriurà un sol nom en la papereta, i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots.

El vicepresident o vicepresidenta i secretari o secretària s'elegiran simultàniament. Cada diputat o diputada escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per ordre correlatiu obtinguen el major nombre de noms. En cas d'empat, resultarà elegit el candidat que pertanya a la llista electoral més votada. "

Procedirem, seguidament, a l'elecció del president o presidenta de la comissió, d'acord amb el que estableix l'article 39. 2 del Reglament de les Corts Valencianes.

Sí? Diga'm?

La senyora Noguera Montagut:

El senyor Vicente Navarro:

La senyora vicepresidenta primera de les Corts:

Moltes gràcies. Constarà en acta.

Senyora secretària, si vol procedir. Gràcies.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Procedirem a l'escrutini.

(La senyora presidenta procedix a l'escrutini)

Per 8 vots per a Ricardo Costa i 7 vots en blanc, queda proclamat el senyor Ricardo Costa com a president de la Comissió de Control i Gestió de Radiotelevisió Valenciana.

Bé, procedirem seguidament a l'elecció del vicepresident o vicepresidenta i secretari o secretària, d'acord amb el que estableix l'article 39. 3 del Reglament de les Corts Valencianes. Cada diputat o diputada, com havíem esmentat abans, escriuran un sol nom en la papereta, i resultaran elegits, respectivament, vicepresident o vicepresidenta i secretari o secretària els qui per ordre correlatiu obtinguen el major nombre de vots.

Per tant, quan la senyora secretària vulga. Gràcies.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Anem a procedir a l'escrutini per a vicepresident o vicepresidenta i secretari o secretària.

(La senyora vicepresidenta primera procedix a l'escrutini)

8 vots per al senyor Joaquín Soler; 6 vots per al senyor Vicent Escrig; 1 papereta en blanc. Per tant, queden proclamats com a vicepresident, el senyor Joaquín Soler, i com a secretari, el senyor Vicent Escrig, que, junt amb el president, el senyor Ricardo Costa, constituiran la Mesa. Si volen vindre a ocupar els seus llocs. Enhorabona. Moltes gràcies.

(Els senyors diputats que han estat elegits ocupen el seu lloc en la Mesa de la comissió)

(Ocupa la presidència l'il·lustre diputat senyor Ricardo Costa Climent)

El senyor president:

(S'alça la reunió a les 13 hores i 6 minuts)

