Comissió d'Economia, Pressupostos i Hisenda realitzada el dia 30 d'octubre de 2007. Comença la reunió a les 10 hores i 37 minuts. Presideix el diputat senyor Jesús Ros Piles. Reunió número 3.

Elecció del secretari o secretària de la comissió

El senyor president:

(Inoïble)

. convocada. Bé, sabeu que estava convocada per a demà, però les circumstàncies han fet que avançàrem la faena, i és com. l'anem a celebrar hui a les deu i mitja.

Anem, en primer lloc, a vore si hi ha el suficient quòrum per a poder fer la comissió.

La senyora secretària.

(La senyora secretària passa llista per tal de comprovar l'existència de quòrum)

La senyora secretària:

El senyor president:

Moltes gràcies, senyora secretària.

Després que hem comprovat que hi ha el suficient quòrum per a fer la comissió, passem a desenrotllar els punts de l'ordre del dia.

El primer punt de l'ordre del dia és lectura i aprovació de l'acta. Jo crec que tot el món l'ha llegida, l'ha repassada i està d'acord amb l'acta, no?

L'aprovem per unanimitat.

El senyor president:

El següent punt de l'ordre del dia és l'elecció de secretària o secretari de la comissió, tenint en compte que es presentà un escrit de renúncia de l'anterior secretària, que va ser elegida en el moment de la constitució.

Anem a passar a vore si hi ha alguna candidata o algun candidat per a ser secretària de la comissió.

(Un diputat parla sense micròfon)

Passaríem a votar secretari o secretària. En este cas, la candidata és la senyora Esther Franco. I ara la senyora secretària passarà llista i, conforme vaja anomenant-nos, passarem a depositar el vot.

(La senyora secretària crida per ordre alfabètic les diputades i els diputats perquè depositen la papereta en l'urna)

El senyor president:

Senyories, anem a fer l'escrutini.

(El senyor president fa l'escrutini)

El resultat de la votació és: 8 vots a favor d'Esther Franco, 7 en blanc. El previst, senyories.

La senyora Esther Franco pot prendre possessió.

(La senyora diputada que ha sigut elegida ocupa el seu lloc)

La senyora secretària:

El senyor president:

Moltes gràcies, senyora secretària.

Projecte del Pla valencià d'estadística 2007-2010 (RE número 62. 059, BOC número 267-VI legislatura)

El senyor president:

Després de l'elecció i les paraules de rigor, passem al tercer punt de l'ordre del dia: debat en comissió del projecte del Pla valencià d'estadística.

Com no ve el conseller a presentar-lo, ja que el pla s'ha publicat en el bolletí, donem el Pla valencià d'estadística per presentat.

A partir d'ara, obrim un termini d'un parell de minuts perquè els diferents grups polítics presenten les seues propostes de resolució i després continuarem amb el seu debat.

Ara tenen els grups polítics la possibilitat de presentar les propostes de resolució.

(Se suspén la comissió durant uns minuts)

El senyor president:

S'han presentat dos propostes de resolució, una firmada pels portaveus del Grup Socialista i del Grup Popular i una altra firmada pel portaveu d'Esquerra Unida-Bloc: Compromís.

A partir d'ara, anem a entrar en la defensa de les propostes.

En primer lloc, li donarem la paraula a la senyora representant d'Esquerra Unida-Bloc: Compromís, perquè faça defensa de la seua proposta de resolució.

Ara li marcarem el temps ahí, si l'aparell este va.

La senyora Mollà Herrera:

Moltes gràcies.

Senyores i senyors diputats.

La presentació del Pla valencià d'estadística que se'ns presenta, per al grup parlamentari que represente és un instrument molt necessari per al treball parlamentari, però què volem que estiguen en compte alguns suggeriments en la línia de reforçar l'Institut Valencià d'Estadística.

L'estadística pot donar resposta a moltes de les necessitats que la societat actual ens planteja. La seva tasca fonamental és la reducció de dades, amb l'objectiu de representar la realitat, predir la seva evolució o simplement conéixer-la i, per al nostre grup, transformar-la.

L'estadística respon a múltiples necessitats, a les necessitats fiscals dels governants, a l'activitat planificadora de la societat, respon a noves demandes socials, a les necessitats del desenvolupament científic i tecnològic de la societat, etcètera.

Així entenem la funció del treball de l'IVE i, en concret, del pla estadístic que se'ns presenta. I no obstant això, aquestes expectatives no es compleixen amb l'actual estructura de l'institut. I açò ho dic perquè per a començar a parlar d'aquest pla estadístic, creiem necessari parlar, en primer lloc, de l'òrgan responsable de dirigir, coordinar i recopilar aquest treball, és a dir, hem de parlar de l'IVE.

El primer que ens sorprén és que no haja existit un pla estadístic 2004-2007 i que el treball durant aquesta legislatura haja estat a partir de la pròrroga de l'anterior. En aquest sentit, les propostes que fem tenen més sentit, doncs comparant els plans estadístics 2001-2004 i el que se'ns presenta 2007-2010, trobem massa similitud. I nosaltres creiem que la societat valenciana ha tingut moltíssims canvis estructurals que han de tenir el seu reflex en el treball de recopilació estadística.

Per altra banda, el fet que es discutisca en octubre un pla estadístic presentat en febrer, un pla de 2007-2010 que ja està funcionant, no ens sembla adequat ni a efectes del control parlamentari ni de l'adaptació dels objectius del pla a estes demandes que no siguen les de la mateixa administració, que són les úniques que es tenen en compte en aquest pla.

El PEV, el Pla estadístic valencià, com tantes altres qüestions que són responsabilitat de l'administració, és un instrument al servei de la societat, de les institucions, dels centres educatius, de les entitats socials i ciutadanes, dels sectors productius i, en conseqüència, han de ser tots els col·lectius els qui participen en la definició dels objectius, en aquest cas, del PEV.

No ens sembla adequat donar el vistiplau sense més en una reunió de tràmit de la comissió al pla estadístic, perquè entenem que la seua importància es deu correspondre amb un major debat i consens entre tots els grups parlamentaris.

Per al Grup Parlamentari Compromís, l'IVE no és l'instrument adequat per al desenvolupament d'aquesta tasca estadística. I perquè no malinterpreten les meves paraules, aqueixa adequació gens té a veure amb la preparació del seu personal ni amb la dotació econòmica, sinó amb els objectius polítics que es marquen per part dels seus màxims responsables. I és en aqueixos objectius polítics que després tenen una translació en decisions administratives amb els quals hem discrepat.

El nostre grup seria partidari de dotar-lo d'una major independència del Consell, atés que les seves atribucions tenen implicacions que van més enllà de la mera recopilació i ordenació de dades, i el fet de ser un ens autònom de caràcter administratiu li marca uns límits que constreny les seves possibilitats de treball.

Actualment l'IVE no deixa de ser un servei o, per a ser més precisos, una àrea de la Conselleria d'Economia i Hisenda, en la qual el director general d'Economia és al seu torn el director general de l'institut. I, consegüentment, les dades que ens presenten difícilment van a contradir les polítiques de maquillatge que està aplicant el Partit Popular en la Generalitat.

Ens agradaria, per exemple, poder acudir a les estadístiques de l'IVE i veure que les dades estadístiques estan avalades per alguna instància més que una direcció general, o que l'IVE no es limite a la mera reproducció parcial de les dades de l'INE o d'altres organismes.

Ens agradaria que aquests organismes i instituts foren els que tingueren com a referència l'IVE, donada la capacitat de treball que hauria de desenvolupar.

El pressupost previst per a 2007, destinat a aquest institut, és insuficient per als objectius que el nostre grup parlamentari està proposant, i l'evolució del pressupost assenyala un treball continuista en els últims anys.

El pressupost per a 2007 és de 3. 091. 000 euros. El de 2003 era de 2. 920. 000 euros. És a dir, l'increment absolut en aquests quatre anys, fent un senzilla operació matemàtica, és de 171. 000 euros. Segurament és un pressupost suficient, fins i tot podria ser que fóra molt, per als objectius que ens vénen marcant any rere any amb els plans estadístics anteriors, però no és suficient per als objectius que creiem hauria de marcar-se l'institut.

A més, creiem que tot açò ha de passar per una revisió i modificació de la seua estructura, el seu règim jurídic, la seva dependència orgànica i els objectius del seu treball.

El mateix que dic per al pressupost puc dir-ho per al personal, ja que existeix igualment una insuficiència real per als objectius que proposem, que són d'ampliació de les operacions estadístiques, sobretot les d'elaboració pròpia.

Si comparem el treball realitzat per altres instituts estadístics, com l'Eurostat o l'Institut Estadístic Català, els objectius generals de l'IVE es queden curts, i no tant pel nombre d'operacions estadístiques, sinó per les insuficients operacions estadístiques d'elaboració pròpia.

La totalitat de les operacions són de recopilació d'estadístiques de la pròpia administració de La Generalitat o d'altres organismes, bàsicament de l'Institut Nacional d'Estadística. En canvi, la col·laboració amb universitats i altres entitats és molt escassa.

Amb aqueixos objectius, l'IVE no deixa de ser, vists els resultats, un centre de documentació per a donar publicitat a les activitats del Consell i poc més. I això a pesar que les seves propostes inclouen, en l'apartat entorn institucional, objectius d'independència i de dotació d'instruments d'intervenció, control i gestió integrats en l'estructura organitzativa de l'administració.

Per altra banda, qualificar, com qualifica el document, d'elevat grau d'execució global el Pla estadístic valencià 2001-2004, quan només s'ha arribat al 81%, ens sembla, almenys, arriscat.

Els objectius generals són excessivament difusos i, per això, incontestables. Compartim els objectius generals plantejats, de la mateixa forma que compartim la declaració dels drets humans, però aquests objectius han de concretar-se en objectius específics, una mica que no es fa.

En el pla es consideren que activitats estadístiques són la recopilació. I, efectivament, agraïm la sinceritat de la declaració, però amb això, aquest institut ha perdut la seva essència i es limita a recopilar i difondre informació que té caràcter estadístic procedent de registres administratius en la seva majoria. És a dir, no actua com a productor d'estadística. Què significa ser productor d'estadística? Doncs, ni més ni menys que orientar l'activitat cap a l'elaboració de dades en l'àmbit del País Valencià, incorporar informació útil per a poder fer política econòmica, social, mediambiental, etcètera.

Permeten-me posar-los un exemple. Dijous passat, el nostre grup parlamentari va presentar una pregunta sobre les mesures que el Consell pensa adoptar per a adequar l'assistència del part a les recomanacions de l'OMS. Doncs, bé, vam acudir a les estadístiques de l'IVE per a conéixer quants parts induïts s'han produït en els hospitals de la comunitat, almenys en els hospitals públics, i no assolim localitzar dades d'aquest tipus, quan altres institucions i entitats disposen de dades segregades almenys per al conjunt de la Comunitat Valenciana.

Situacions com aquesta no poden donar-se, i l'IVE, que ja existix des de fa més d'una dècada, havia de tenir cobertes aquestes necessitats. Perquè, bé, si la resta d'institucions valencianes no té necessitat de més informació, nosaltres sí. Així, el pla que se'ns planteja és insuficient per a la ponència tècnica que s'inclou en el document del pla, i també insuficient per a la següent línia de treball, que marca com a objectiu la creació de grups de treball sense definir ni el com ni per a què ni quan.

Estarem tots d'acord que en el coneixement de l'entorn local des d'un punt de vista quantitatiu és absolutament necessari per a l'exercici de l'activitat política. D'ací la inclusió en el pla de la promoció d'iniciatives per a dinamitzar la presència dels consells com a agents actius de la funció estadística pública.

Hi ha molts objectius que hem vullgut i creguem que s'han d'incloure, com són els derivats de la infància, de la salut, de la vivenda, de la ciutadania, del benestar social, del medi ambient, de la demografia. Volem que l'IVE siga productor estadístic de totes aquestes qüestions que devem i tenim dret els valencians a conéixer i els grups parlamentaris deurien reclamar que fos així, ¿no? I també tenim proposats que se creen dos òrgans diferenciats consultius, com és la comissió d'estadística i el consell d'estadística.

Hem parlat també de la web, creguem que en el segle XXI tenint una ferramenta informàtica com és Internet deixa molt a desitjar el plantejament que se fa des de l'IVE d'aquesta ferramenta. Pensem que s'ha de revisar. Tot açò deriva a que tinguem d'obrir un debat més profund sobre els objectius, sobre el règim que té l'IVE i també s'ha de plasmar en aquest pla.

Això és tot.

El senyor president:

Moltes gràcies, senyora Mollà.

Li donem la paraula a la senyora Moreno en representació del Grup Socialista.

La senyora Moreno Fernández:

El senyor president:

Moltes gràcies, senyora Moreno.

Té la paraula, en representació del Grup Popular, el senyor Marí.

El senyor Marí Olano:

El senyor president:

Moltes gràcies, senyor Marí.

¿Un parell de minutets vols? Li donem la paraula a la portaveu de Compromís, per si vol fer alguna consideració.

La senyora Mollà Herrera:

Home, jo, el que he de dir ací, extraent conclusions del que han fet referència la resta de grups parlamentaris, el Grup Parlamentari Socialista i el Popular, és que, en tot cas, creguen necessari que aquests punts que nosaltres incloem en la proposta de resolució podrien ser interessants i fins i tot assumibles.

I, per tant, jo, el que tinc de dir és que en un pla que és de 2007 a 2010, creguem que aquests punts podrien millorar la situació de l'IVE i podrien millorar el mateix pla. Pense que deurien fer una reflexió i acceptar i recolzar aquestes propostes. Més que res, perquè açò no és un pla que se revise any rere any, això ja ho fa l'òrgan competent, sinó que nosaltres estem aprovant un pla que té com a finalització el 2010. En el 2010 no tan sols caldrà incloure aquestes qüestions que plantegem des del grup del Compromís, sinó que caldrà incloure'n moltíssimes més, ¿no?

La realitat valenciana està canviant any rere any i, degut que l'últim pla és del 2004, si ja portem un retard enorme en el que la realitat estadística ens ve a dir del nostre País Valencià, esperar-nos al 2010 seria sacrificar un treball que podria desenvolupar l'institut amb aquest pla molt beneficiós per als mateixos grups parlamentaris i per a la mateixa ciutadania.

Moltes gràcies.

El senyor president:

Moltes gràcies, senyora Mollà.

¿El Grup Socialista vol fer ús de. ? ¿I el Grup Popular?

Doncs, acabat el debat, anem a passar a votar les dos propostes de resolució que hi han presentades.

En primer lloc, passarem a votar la proposta presentada per Esquerra Unida-Bloc: Compromís. Vots a favor? 1, senyor lletrat. Vots en contra? La resta.

I, a continuació, passarem a votar la proposta de resolució presentada pel Grup Socialista i el Grup Popular. Vots a favor? 16. Vots en contra? 1.

(Veus; el president diu sense micròfon: «14»).

Informe de fiscalització del compte general de les entitats locals de la Comunitat Valenciana corresponent a l'exercici de 2005 (RE número 1. 145)

El senyor president:

Molt bé, passem al següent punt de l'ordre del dia, que és: informe de fiscalització del compte general de les entitats locals de la Comunitat Valenciana.

Si les seues senyories ho creuen convenient, este punt habitualment el passem directament a votació. ¿Estem tots d'acord? Vots a favor? Unanimitat.

Senyories, doncs, hem aplegat al final de la comissió.

S'alça la sessió. Fins a la setmana que ve.

(S'alça la sessió a les 11 hores i 8 minuts)

