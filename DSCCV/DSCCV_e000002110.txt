Comissió Especial per a l'Estudi de la Violència de Gènere a la Comunitat Valenciana realitzada el dia 4 de març de 2010. Comença la reunió a les 13 hores i 37 minuts. Presideix la diputada senyora M. ª Soledad Linares Rodríguez. Reunió número 2.

Presentació del pla de treball per part de les portaveus dels grups parlamentaris i de l'Agrupació de Diputats No Adscrits

La senyora presidenta:

Anem a començar la Comissió de l'Estudi Especial per a la Violència de Gènere.

Per favor, senyora secretària, pot passar llista per a vore si hi ha quòrum?

Gràcies.

(La secretària passa llista per tal de comprovar si hi ha quòrum)

Gràcies, continuem.

El primer punt de l'ordre del dia és: lectura i aprovació, si escau, de l'acta de la reunió anterior.

Com tots saben, les seues senyories, si alguna té alguna cosa a opinar. , si no, s'aprova per majoria.

La senyora presidenta:

El segon punt és: presentació del pla del treball per les portaveus dels grups parlamentaris i de l'Agrupació de Diputats No Adscrits.

La mesa té ací, per part del Partit Socialista i per part del Grup Parlamentari Popular dos plans de treball, però presenten en este moment una proposta de treball de la comissió de forma conjunta. Algú vol dir alguna cosa al respecte?

A vore, senyories, repetisc.

La senyora Quinzá Alegre:

La senyora presidenta:

Aleshores, senyories, entenem que tenim un acord a què s'ha arribat. Aleshores, ací, el que també se deduïx del que presenten a la mesa és que demanen una sèrie de documentació i de legislació que hauran d'aportar els serveis de la cambra. Després li passaré això a la lletrada perquè ho faça efectiu.

I, nosaltres, si no tenen més a dir i volen prendre la paraula. De menys a més, volen prendre la paraula?

Bé, doncs, té la paraula la seua senyoria. No fa falta ni que marque.

La senyora Marina Albiol.

La senyora Albiol Guzmán:

Gràcies.

No, no, és molt breu.

Simplement, felicitar-nos per haver arribat a l'acord d'un pla de treball conjunt, i, sobretot, agrair el treball de les companyes que han estat fent aquesta proposta de pla de treball.

I res, per part d'Esquerra Unida, a treballar en aquesta comissió i, a partir d'ara, doncs, ja marcarem tota una sèrie de qüestions que esperem que puguen servir perquè aquesta comissió done molt bon fruit. Però, sobretot, agrair el treball a les companyes.

La senyora presidenta:

Gràcies, senyoria.

Ara, la senyora Mònica Oltra, per part del Grup Compromís.

La senyora Oltra Jarque:

En el mateix sentit, primer, felicitar el que és la mostra de presentar un treball conjunt, però s'ha d'agrair la realitat, que són les companyes que s'han segut a donar-li a la tecla. Per tant, també això és important reconéixer-ho.

Este esperit d'acord i consens, nosaltres el que pensem és que és un bon començament perquè els treballs d'esta comissió tinguen açò com a nota definitòria, el consens, la flexibilitat i la inclusió, perquè al capdavall açò ha sigut un gest d'incloure a totes -i me perdonaran els xics que ací parlem en femení, que ací som ampla majoria, i així també vorem el que és quan una ha d'acceptar sempre el masculí com a genèric.

Per tant, jo estic esperançada que els treballs d'esta comissió vagen a anar en este sentit de consens, de la inclusió i de la flexibilitat.

Moltíssimes gràcies.

La senyora presidenta:

Gràcies, senyoria.

Per part del Grup Socialista, té la paraula la portaveu, senyora Consuelo Catalá.

La senyora Catalá Pérez:

La senyora presidenta:

Gràcies, senyoria.

Per part del Grup Popular, la portaveu.

La senyora Quinzá Alegre:

La senyora presidenta:

Una vegada dit que els serveis de la cambra ens aportaran tota la documentació que han sol·licitat els grups polítics, una vegada els serveis ens diguen que tenen tota eixa documentació i s'haja passat als grups polítics, convocarem de nou la comissió per a començar ja a fer un calendari d'actuacions, de presentacions i portar ací les persones que entre tots vullguem que estiguen ací.

Pareix ser que la llei integral contra la violència de gènere -com ha dit la portaveu- serà la línia a seguir per a vore quines aportacions poden millorar eixa llei. Continuarem en funció dels serveis de la cambra, i, quan tinguen recopilada tota la documentació, ja convocarem la mesa i convocarem de nou la comissió.

Moltes gràcies a totes i fins que ens tornem a reunir.

Gràcies.

(S'alça la reunió a les 13 hores i 46 minuts)

