Comissió d'Economia, Pressupostos i Hisenda realitzada el dia 23 d'octubre de 2003. Comença la reunió a les 16 hores i 36 minuts. Presidix Il·lustre Diputat Senyor Jesús Ros Piles. Reunió número 2.

Compareixença del conseller d'Economia, Hisenda i Ocupació, senyor Gerardo Camps Devesa, per a informar sobre l'actuació de la conselleria al voltant del parc temàtic Mundo Ilusión de Castelló, sol·licitada pel Grup Parlamentari Socialista (RE número 1. 687).

El senyor president:

Senyors diputats i senyores diputades. Amics dels mitjans de comunicació. I els acompanyants que vénen en companyia del conseller, que també estan ací amb mosatros.

Anem a passar en primer lloc llista, com se sol dir, per vore si hi ha el suficient quòrum. Encara que per l'ocupació de les cadires em dóna la sensació que sí, però la senyora secretària té la paraula.

(La senyora secretària passa llista per tal de comprovar l'existència de quòrum)

Moltes gràcies, senyora secretària.

Passem al primer punt de l'ordre del dia, que és lectura i aprovació de l'acta de la sessió anterior. Estem tots d'acord, no? Doncs la donem per aprovada.

El segon punt és la compareixença del senyor conseller, i abans de donar-li la paraula, li donem la benvinguda per estar ací a la comissió d'Hisenda, comissió que s'ha constituït fa quatre dies arran de la nova legislatura que hem començat. És la primera volta que ve vosté ací. Esperem al llarg d'esta legislatura poder-lo trobar moltes voltes entre mosatros, per a poder explicar-mos aquelles coses que vostés considere que mos dega explicar, i les que els il·lustres i les il·lustres diputades vulguen preguntar-li. Benvingut, senyor conseller.

Doncs passem al punt número 2, que diu, compareixença del conseller d'Economia i Hisenda per a informar sobre l'actuació de la conselleria al voltant del parc temàtic Mon il·lusió de Castelló, sol·licitada pel Grup Parlamentari Socialista-Progressistes. Té vosté la paraula, senyor conseller.

El senyor conseller d'Economia, Hisenda i Ocupació:

Diario Oficial de la Generalitat Valenciana

El senyor president:

Gràcies, senyor conseller.

Té la paraula el senyor Colomer en representació del Grup Socialista.

El senyor Colomer i Sánchez:

Gràcies, senyor president.

Senyor conseller.

Senyories.

Vull agrair-li al senyor conseller la seua informació, el seu temps. I desitjar-li en esta, la seua primera compareixença en comissió, moltíssima sort al front de les seues responsabilitats. Perquè jo crec que això significarà que si té encert, doncs millorarà la qualitat de vida del conjunt dels valencians i en eixe propòsit estem tots alineats.

Dit açò, jo crec que per a entendre el tema que ens ocupa, el tema de què és Mundo Ilusión, a la província de Castelló, cal remuntar-se a 1995, quan el Partit Popular va assumir el govern de la nostra comunitat, i d'una manera jo crec que en prou gosadia per dir-ho d'esta forma, es va decretar que començava una etapa formidable per a la remuntada turística de les comarques de Castelló.

Es va parlar d'una nova Califòrnia mediterrània, basada en un conjunt d'actuacions encaminades a enfortir el producte del golf. Es van anunciar, s'ha anat anunciant lentament de l'ordre de set o huit -o nou o deu, ja hem perdut el compte, eixa és la veritat- camps de golf, nombroses urbanitzacions en el perímetre que circumda el camp de golf, nombrosos hotels de tota mena, especialment de quatre i cinc estrelles, ofertes variades, casinos. En definitiva, una nova Babilònia o -perdó-, una nova Califòrnia en el Llevant

Sense prejutjar la bondat del parc que ens ocupa en el debat d'esta vesprada, és evident que després d'una sèrie d'anys i de vàries legislatures, el panorama, el balanç, crec que és un fet objectiu, un fet tossut, un fet contundent. és que no hi ha res. Totes les promeses que han anat configurant i omplint els programes electorals del Partit Popular en matèria turística, a dia d'avui, exactament es tradueixen en no-res.

Per tant, quan es parla de liderar Europa, en eixe sentit estem exactament en matèria de noves infraestructures turístiques a la província de Castelló, exactament com estàvem quan vostés van assumir el govern. I entretant, i parlant ja en concret de la temàtica del circ i de la màgia, entretant, estos anys de certa desídia o d'indolència, per dir-ho en estes paraules, han significat que precisament el

d'este parc temàtic, l'originalitat que és la gràcia de qualsevol operació d'este calat, fins i tot el tinguen ja en el punt de mira altres províncies de l'Estat espanyol.

El propòsit bàsic de la nostra compareixença, senyor conseller, és situar-los a vostés davant del seu programa, és a dir, enfront de l'espill de les seues contradiccions. I és que, després de cinc anys, hem assistit, hem presenciat i hem interpel·lat moltes vegades els honorables consellers que l'han precedit en el càrrec, tot un rosari de declaracions, de proclames i d'anuncis. I diré l'última, o la penúltima o l'antepenúltima, i després li diré la persona que va pronunciar estes paraules ara fa, aproximadament, un any i mig: "Se está trabajando de forma muy ágil para tener concretado el proyecto definitivo cuanto antes e iniciar en el plazo más breve posible las obras de este parque". I dia que començaria abans d'exhaurir o d'acabar l'anterior legislatura. La persona que feia estes declaracions no era qualsevol persona, era l'aleshores molt honorable president, senyor Zaplana.

De forma que han anat passat els anys, s'ha venut estel·larment en Fitur i en altres fires de turisme nacionals i internacionals esta operació, este gran revulsiu del turisme a la província de Castelló i estem encara en el grau d'indefinició que vosté avui ens ha exhibit. És a dir, l'únic que pot dir és el que va dir l'altre dia Castelló: "Versarà sobre la màgia i el circ", que és el que fa cinc anys que estan dient.

Ahir es va tornar a presentar este projecte en Barcelona en una fira de turisme que s'està celebrant estos dies, amb el grau d'indefinició que continuem constatant. Jo crec que, vosté, l'altre dia que va estar en Castelló, li van donar segurament el guió que els han donat als seus antecessors cada vegada que creuen Almenara, el guió de la Generalitat el prepara perfectament la Diputació de Castelló, i a partir d'ahí nosaltres pensàvem que amb conseller nou tal vegada canviaria un estil d'aparéixer als mitjans de comunicació, un estil de fer política, un estil de no crear novament falses expectatives però, clar, al final, la sensació que donen ratlla la frivolitat. Perquè després de cinc anys, vosté, en Castelló -no vosté com a persona, i em disculparà i no el vull de cap manera ofrende'l-, però com a membre del Consell està clonant els mateixos discursos que fa cinc anys s'han anat reiterant d'una manera matxucadora i sistemàtica i, si em permet, tediosa.

La veritat és que ha arribat l'hora d'aclarir algunes qüestions perquè vosté ha dit que arriba un moment en què de Turcastelló, que depenia de la Diputació, el tema passa a l'esfera de la Generalitat en esta societat anomenada de Parcs Temàtics de la Comunitat Valenciana. Aleshores, assumixen tots els estudis preliminars i previs que s'havien encarregat fins a eixe moment. Tots els estudis de mercat, els viatges als Estats Units, que van fer els governants i els polítics, la fira de les vanitats, tot el que hem viscut, tot el que hem presenciat, la idea del parc Mundo Ilusión presentada reiteradament en Fitur i en altres fires, els milions que s'han invertit en tot això, on han anat a parar? És vàlid tot això? Perquè dóna la impressió i en algun moment han dit que des que prenen vostés possessió del tema hi ha un canvi, hi ha una revisió i que no estan d'acord amb el que s'havia anat preparant en els anys anteriors, de manera que. Jo sé que vosté no té perquè ser el responsable del que feia la diputació provincial i els dirigents de la província de Castelló. Jo sé que la Generalitat Valenciana en la província de Castelló no existix, que a partir d'Almenara és la Diputació que ha fagocitat tota la personalitat i tota la vertical i tota la dignitat de la primera institució del nostre autogovern, però alguna cosa hauria de dir al voltant de la "milionada" que s'ha invertit per a res, perquè ara des de la societat d'aquí, del govern autonòmic, pensen una variació de tot el que abans s'havia anat investigant, anat estudiant i anat "gastant" des de l'erari públic i dels diners de tots i de totes.

Perquè dóna, efectivament, la sensació, la impressió claríssima que tot el que s'ha practicat fins ara, en l'època Zaplana bàsicament, no ha segut bo. Zaplana, que lògicament deixava fer al president de la Diputació en eixe sentit. Però, el primer que hem d'esbrinar és què és Mundo Ilusión. Esta és la gran qüestió que té l'empresariat de la província de Castelló, els operadors econòmics i socials: què és Mundo Ilusión. Continuen sent dos paraules, un parc que versa sobre la màgia i la il·lusió, i l'il·lusionisme, únicament això és el que estan en condicions d'aportat?

Ens preocupa el perímetre que envolta la localització de Mundo Ilusión, senyor conseller. Tant de bo no siga la coartada de sempre, l'excusa de sempre per a reclassificar milions de metres quadrats, sense prejutjar la bondat del projecte -torne a dir-ho-, però volem saber l'abast que té verdaderament el projecte que ens està ocupant esta vesprada.

Perquè una cosa és promoure el turisme, però l'altra, l'altra és una altra història, senyor conseller. La idea que. , l'esquema eixe del camp de golf que amb la idea de reclassificar sòl, fiquen un camp de golf i al voltant dos milions, tres milions, un milió i mig de metres quadrats per a la -valore-ho vosté com vullga- uns diran especulació, en qualsevol cas una mutació de la realitat urbanística que hi havia abans. De forma que Mundo Ilusión no deuria ser una altra vegada eixa operació que en el parany de promoure el turisme, a partir d'ahí el que es fa és mobilitzar milions de metres quadrats que envolten el lloc en qüestió per a fer altres històries. Això ja no és treballar pel turisme, senyor conseller.

En relació amb Mundo Ilusión -i vaig acabant- hi ha un enorme desconcert conceptual, perquè avui tampoc hem sortit de dubtes, almenys en la primera intervenció, però, sobretot, des del punt de vista del finançament. Jo crec que ahí és verificarà, efectivament, tot el que han dit. Perquè l'altre dia vosté va dir el mateix que en Terra Mítica, quan li vam preguntar quin seria el grau de compromís d'inversió, d'esforç que faria la Generalitat en Mundo Ilusión. Això què significa, 65. 000 milions de les antigues pessetes? El grau d'opacitat, de manca de transparència, de prodigalitat en la despesa pública, d'intervencionisme. És que això tampoc ho volem, eh? Que li quede ben clar almenys per part nostra.

Jo crec que té l'oportunitat -vosté ha dit alguna cosa abans- en la Llei de pressupostos, que deu conéixer perfectament, perquè és el conseller del gremi, per a fer realitat les seues intencions. Fins ara no ha segut el primer conseller que diu la mateixa afirmació però després no l'han complida. Almenys, el mínim que se'ls pot demanar en eixe sentit és coherència perquè, del contrari, jo crec que és un error tremend continuar generant falses expectatives al voltant del sector turístic a Castelló.

I acabe amb una idea alternativa, perquè moltes vegades se'ns diu que no tenim alternatives i això és absolutament fals. El mateix que es gasten -prenga nota, si és tan amable, senyor conseller, i si vol-, el mateix que es gasten en Mundo Ilusión, exigim que s'ho gasten també en un parc temàtic cultural que pose en valor el riquíssim patrimoni històric i artístic que tenen les comarques de Castelló. No caldrà inventar res. Té base real. És un projecte viable, claríssim i gens virtual com el que fins ara ens ha ocupat i que li han posat el nom de Mundo Ilusión.

Gràcies.

El senyor president:

Gràcies, senyor Colomer.

Té la paraula el senyor Cardona.

El senyor Cardona i Pla:

Gràcies, senyor president.

En primer lloc, agrair la compareixença del senyor conseller que, evidentment, no serà l'última. Esperem discutir amb ell moltes vegades sobre estos i uns altres temes.

Senyor conseller, la província de Castelló és un territori que està travessat de nord a sud de projectes urbanístics molt importants. Podem començar des de Benicarló, seguiríem per Torreblanca, seguiríem per Oropesa, Benicàssim, Castelló. Tot està travessat de projectes urbanístics. Això no seria problema si realment fóra sostenible o si no suposara una gravíssima afectació amb molts valors naturals i inclús als drets de propietaris ja preexistents.

Els principals problemes que ens estem trobant amb moltes d'estes intencions és que n'hi ha una agressió molt clara a alguns espais que per a nosaltres haurien d'estar protegits. Per exemple, l'Albufera d'Oropesa; per exemple, el Quadro de Santiago. Però també n'hi ha gent que està vivint allí des de fa temps en diversos tipus d'urbanització que també s'estan veent molt afectats perquè se fica damunt d'ells una actuació urbanística on els que manen no són ells sinó que són empreses urbanístiques, empreses constructores molt importants.

Jo, en eixe sentit, el desenvolupament urbanístic i turístic de Castelló no el definiria. vosté diu "sostingut", jo diria "no sostenible". És a dir, és veritat que no paren de créixer però, precisament, jo pense que eixe no parar de créixer realment el que fa és que fa insostenible el creixement turístic d'allà.

D'alguna manera, el que li estic dient, senyor conseller, és que per a nosaltres la via que s'ha adoptat de desenvolupament és una via que no pot mantindre's durant molt de temps i que en algun moment trenca la mateixa dinàmica de creixement.

Jo no sé, senyor conseller, si vosté és conscient que en l'àrea on es va a posar este Mundo Ilusión -vosté ha dit Cabanes i Oropesa- els talls d'aigua en estiu són continuats. En Oropesa se talla l'aigua. Se pretén resoldre ficant un depòsit nou. Però és que quan ja han ficat el depòsit nou i quan s'ompli eixe depòsit nou, on se talla l'aigua és en Cabanes, perquè l'aigua que abans no podien posar en Oropesa ara la poden posar, però ara falta en Cabanes. No sé si és conscient d'eixe tipus de problemes.

Si es posa Mundo Ilusión exactament en eixe lloc, el que passarà serà simplement que els problemes s'agreujaran. A més, es posa en una zona curiosament ben afectada per projectes d'infraestructures fetes per la mateixa Generalitat en molt de casos, molt problemàtics. A vore, li recordaré que Mundo Ilusión és veïna de la carretera Cabanes-Oropesa, recentment tornada a començar a construir, però paralitzada una vegada pel jutge i que, a la millor, es torna a paralitzar una altra vegada. No sé si és conscient que està justet a la vora de l'avinguda de Barcelona, un intent d'urbanitzar damunt d'una albufera.

A vore, jo li estic dient tot això, eixe context on està Mundo Ilusión perquè el que jo li dic és que no se té cap tipus de consideració per l'entorn on es posa. Es posa una infraestructura ahí com si no contara per a res l'entorn, el context en què es posa. No es compta quin tipus de despesa d'aigua tindrà, perquè en ningun estudi de Mundo Ilusión trobarà vosté de quin lloc se traurà l'aigua per a donar recursos a eixa zona.

Nosaltres pensem que és una via molt inadequada de desenvolupament. Nosaltres pensem que vostés han comprat uns projectes a Turcastellón que -no mos enganyem- és una empresa participada per la Diputació però és totalment privada. Va començar sent pública però al llarg del seu procés es van encarregar de vendre unes accions perquè fóra una altra vegada privada.

Nosaltres pensem que quan vosté ens comenta tot això tan bonic de Mundo Ilusión, no sé si vosté és conscient de la gravíssima crisi que estan passant tot el que són els parcs temàtic. No m'estic referint només als del País Valencià, que evidentment sí, no? Jo el que li estic dient és que no n'hi ha una crisi gravíssima en este moment, és que és l'estat natural dels parcs temàtics. L'estat natural és una crisi i una pèrdua continuada de diners.

Però, clar, nosaltres pensem també que posar Mundo Ilusión ahí, i en l'estil que vosté ens ha comentat que es vol posar té un motiu molt clar. I és que guanyem o perdem nosaltres. , és a dir, encara que se perden els diners públics, encara que els diners públics realment no tinguen després uns beneficis, és igual. Els del voltant, la gent que tindrà ahí unes quantes empreses privades que aconseguiran certes concessions, segur que guanyen diners. I per a nosaltres l'única justificació perquè es pose un projecte com el de Mundo Ilusión en eixe lloc i amb l'estil que té, és justificar que al costat se fa una urbanització. Tot és una excusa.

Vosté pot incidir en el caràcter educatiu. Senyor conseller, en Oropesa no n'hi ha institut. En Benicàssim s'està construint el segon col·legi quan en fan falta tres. El que estic dient és que no tenim. Si ens dedicàrem a parlar de les cases de cultura en els pobles del voltant, és un panorama totalment desèrtic.

Per tant, el que jo estic dient és que estem intentant gastar unes coses quan les nostres necessitats no estan ni mínimament cobertes.

Gràcies.

El senyor president:

Gràcies, senyor Cardona.

Té la paraula el senyor Costa.

El senyor Costa Climent:

Pero, claro, se ha dicho que no se ha potenciado ni se ha realizado ninguna actuación en infraestructuras turísticas. ¿Es que unir las comarcas del interior de nuestra provincia con la costa no es potenciar el turismo? ¿Es que generar autovías donde no las había no es potenciar el turismo? ¿Es que hacer centros de formación para nuestros futuros profesionales de la hostelería no es potenciar el turismo? ¿Es que hacer un gran proyecto. ? y yo alabo la valentía del Partido Socialista, cuando dice que destine usted lo que es Mundo Ilusión a un gran proyecto que defienda el patrimonio de Castellón. ¿Es que no se han dado cuenta todavía que este Gobierno ha puesto en marcha un gran proyecto, como es el Proyecto Cultural, donde hay un museo, un Espai d'Art, donde se expone nuestra esencia, nuestra cultural y nuestra tierra? ¿Es que todavía no se han dignado a decir que es un gran proyecto que mejora las características, la cultura y el patrimonio de la provincia de Castellón? Eso se está haciendo, señor Colomer.

El senyor president:

Moltes gràcies, senyor Costa.

Té la paraula el senyor conseller.

El senyor conseller d'Economia, Hisenda i Ocupació:

El senyor president:

Gràcies, senyor conseller.

Tenen ara els grups tres minuts per a, si els ha quedat alguna cosa que no han tingut clara després de la intervenció del senyor conseller, fer les matisacions que consideren oportunes.

Té la paraula el senyor Colomer.

El senyor Colomer i Sánchez:

Gràcies, senyor president.

Senyories.

Senyor conseller, no m'estranya que el seu discurs vulga guardar coherència amb els seus antecessors, ni amb el senyor Zaplana, ni en altres dirigents de la província de Castelló. Efectivament hi ha una sintonia impecable. El que em preocupa, el que enerva no només a este grup sinó a molts xicotets i mitjans empresaris de la província de Castelló que es dediquen a la dificultosa tasca de fer dels seus establiments turístics una empresa rendible durant tot l'any, perquè eixe repte encara no l'hem remuntat, encara no l'hem aprovat a Castelló, senyor conseller, i amb això li dic que no participe de la idea d'una temporada, d'unes legislatures, d'una època magnífica en matèria turística en la província de Castelló, això no és veritat, hi ha un grau important de sensació de crisi i de malestar entre els operadors turístics a la província de Castelló, encara a dia de hui.

Però el que enerva, com li deia, és que siga el mateix discurs, el mateix posicionament que fa cinc anys. Això és la manera d'anar clonant les paraules, la retòrica, això és el que comença, si més no, a inquietar-nos. I, per això, en la seu parlamentària, on hem de controlar el que vostés fan, perquè cada vegada que fan o no fan, senyor conseller, ens costa diners a tots els valencians. Per tant, és lògic que ara vinguem a controlar.

Si em pregunta què pensem nosaltres, ja li ho dic clarament. Estem frontalment en contra dels projectes ruïnosos com els que vostés han protagonitzat. Punt. Frontalment en contra dels projectes ruïnosos que vostés han protagonitzat. A més ara diuen que al pressupost de 2004 hi haurà una quantitat gens menyspreable per a Mundo Ilusión. I, paral·lelament, encara estan amb contactes -i vosté va presenciar estes paraules i estes declaracions l'altre dia a Castelló- amb el Circo del Sol per a convertir Mundo Ilusión, que encara no saben què serà, en la seu d'esta entitat al continent europeu. Aleshores, estem ja planificant els diners que ens gastarem d'aquí no res i encara estan negociant amb el Circo del Sol? Caldrà guardar una coherència, caldrà escoltar a aquella gent, caldrà adaptar els projectes a les necessitats funcionals d'esta entitat i d'este projecte.

Per tant, hi ha un grau d'ambigüitat, d'incertesa, d'improvisació cada vegada que obrin la boca per a parlar de Mundo Ilusión que vertaderament ahí no ens podem trobar en manera alguna amb un sentiment de complicitat amb vostés, ni de lluny, senyor conseller.

Nosaltres no hem llançat aquesta idea, mai l'hem reivindicada, mai hem esmenat a favor, ni esmenarem a favor d'aquesta idea. Li he dit quines són les nostres alternatives. Ara, tampoc tenim vocació de matar idees. Si vostés creuen no l'operació que circumda, que ara vosté eufemísticament parlava del "efecto multiplicador", quan es tracta d'alterar l'estructura del territori i fer possible l'especulació de sempre. No vull prejutjar, però ara vosté, eufemísticament, "el efecto multiplicador, lógicamente se podrán asentar actividades en el perímetro. " Alguna cosa així ha vingut a dir. No es tracta d'això, senyor conseller, ni de lluny.

De manera que la nostra responsabilitat és encarar-los davant de les seues contradiccions, de les seues paraules i emplaçar-los a guardar un mínim de coherència, perquè l'empresariat de Castelló ja no està per a resistir moltes més de les seues, diguem, declaracions i el papanatisme d'alguns sense continguts.

Mundo Ilusión, i acabe, senyor president, ha ocupat un espai tremend, un espai propagandístic, mediàtic, ens ha costat caríssim als contribuents fins ara. El que volem saber és si ocuparà també un espai en el terreny de la realitat. Però això no ens fa còmplices de vostés en absolutament res. Nosaltres tenim alternatives i les hem dit claríssimament. A les Corts Valencianes és on hem de preguntar-li exactament què pensen fer. I vosté no pot deixar de perdre avui l'oportunitat de clarificar-li a este diputat, al seu grup, al seu grup, al de vosté també, i al conjunt de la ciutadania i dels empresaris turístics de Castelló, exactament en què consisteix Mundo Ilusión.

Jo l'emplace, li demane per favor que es desmarque d'un estil frívol, que ha caracteritzat tots els moments en els que els dirigents del Partit Popular han parlat d'esta qüestió, i que treballe per cancel·lar esta etapa d'ambigüitats, d'incertesa, de propaganda tremenda, i comence una altra etapa, que serà la seua i anirà en el seu favor, una etapa a favor d'inversions reals i productives per a Castelló.

Gràcies.

El senyor president:

Gràcies, senyor Colomer.

Té la paraula el senyor Cardona.

El senyor Cardona i Pla:

Gràcies, senyor president.

Darrerament, senyor conseller, en el discurs del Partit Popular, a Esquerra Unida l'Entesa se'ns ha tractat una miqueta partenalistament. Es diu que vostés són coherents i segueixen sent coherents. Estan equivocats, desgraciadament, però la coherència interna ningú ens la nega.

A vore. Jo no li dic només que pense que la nostra idea és molt més coherent, sinó que a més jo pense que la nostra idea està més ajustada a la realitat. Moltes voltes, quan vostés presenten estos projectes, presenten la part bonica, fiquen una lupa en la part eixa que vostés diuen "serà fantàstic, hi haurà més activitat, hi haurà més treball". Però fixe's vosté que estem en un entorn on la seua política i la seua manera d'actuar no està exempt de problemes. Nosaltres pensem que ha portat molt de problemes. Per exemple, pràcticament tots els pobles de la província de Castelló de la costa tenen l'aigua contaminada de nitrats. Això ve d'alguna cosa. Per exemple, a Peníscola i a Benicarló tots els anys, quan es produeix el més mínim temporal, en este darrer temporal, s'ha inundat tota una zona d'urbanitzacions i de platja. I això passa tots els anys. Quan fa dos anys va haver una turmenta més gran allò ja és terrible, perquè s'inunda tot, tot el que són les urbanitzacions entre Castelló i Peníscola, totes. Però ara, enguany, que ha sigut més fluixeta també tota la ratlla Peníscola a Benicarló tota inundada.

Vosté no sé si ha seguit el debat sobre la nacional 340 on estan havent una quantitat d'accidents terribles. Benicarló, Vinaròs i Peníscola estan sense la variant de la 340 des de fa anys i s'estan produint accidents continuadament. Anar de Castelló a Benicàssim en estiu és realment un turment, però una cosa terrible, es pot arribar a tardar 45 minuts perfectament.

Podríem parlar del no control de la demanda de l'aigua, perquè nosaltres quan diem que hi ha dèficit hídric diríem. Però és que el que s'ha de fer és actuar, perquè aquí tenim uns altres recursos de manera de funcionar.

Aquí, senyor conseller, ens desapareixen un 30% de les platges que regenerem cada any, cada any desapareixen. Desapareix platja a Moncofa, desapareix platja a Peníscola. I estem invertint milers de milions de pessetes i desapareixen.

El que nosaltres diem és que la via per la que vostés han optat no és sostenible en si, té greus carències. Ara va a dir que és mantenible. I en este cas Mundo Ilusión, el fer uns anàlisis concrets de necessitats que tinguen en matèries primeres i producció que té de residus i valoren el balanç, miren a vore si és possible que això es puga obtenir. Alerta! Vosté em diu "en el transvasament". Sí, home, si portem tres vegades un transvasament podem gastar tres vegades més aigua. Si portem quatre vegades un transvasament, podem gastar quatre vegades més aigua. El que no es diu és si és sostenible amb els mitjans que tenim i amb els mitjans que es preveuen que puguen arribar de manera raonable. Eixe tipus de desenvolupament no es pot sostindre de cap manera.

I nosaltres pensem que està produint accidents, que està produint morts, que està produint dificultats en l'agricultura, que està produint abocaments a Benicarló, que està produint despoblament en l'interior. Per exemple, no valoren que es fique una cosa ahí. "Dona llocs de treball". Quin efecte tindrà sobre les comarques de l'interior açò ahí? No portarà més desequilibri? De quina manera podríem compensar eixe desequilibri? Això és el que no es plantegen.

Per tant, jo és que ja plantege que potser la pròpia filosofia en les que vostés volen arribar està equivocada. Per què? Perquè no aconsegueixen més equilibri, no aconsegueixen un treball de més qualitat, senyor conseller. L'existència del tipus de treball de Castelló seria una província que es diu pràcticament que quasi no té atur. Sí, senyor conseller. El treball de la taronja, un treball molt precari, el treball de l'hosteleria, encara més precari. De fet inclús molta gent autòctona està fugint d'eixe tipus de treball.

Nosaltres pensem que caldria canviar el model de desenvolupament i que eixes inversions, utilitzades d'una altra manera, serien molt més beneficioses per a tota la terra.

Gràcies.

El senyor president:

Gràcies, senyor Cardona.

Té la paraula el senyor conseller.

El senyor conseller d'Economia, Hisenda i Ocupació:

Señor Colomer, le puedo asegurar que los pequeños y medianos empresarios del sector turístico de Castellón están mucho más por proyectos como este que por la inanición, la inactividad y el que no se haga nada en su provincia que les pueda traer consigo un mayor beneficio y una mayor posibilidad de prosperidad y de bienestar.

El senyor president:

Després que ha quedat clar tot el que cadascú ha dit, li donem les gràcies al senyor conseller.

El senyor Costa Climent:

El senyor president:

Li donem les gràcies al senyor conseller per haver-nos acompanyat i molt prompte ens vorem, el dia 4 o el dia 5.

Anem a parar dos o tres minuts, però estos no són com els del president de la Cambra, eh? , són dos o tres.

(Se suspén la reunió durant uns minuts)

Presa en consideració de la Proposició no de llei sobre la reducció d'un 4% en l'IVA aplicable al preu dels bolquers, presentada pel Grup Parlamentari Socialista (RE número 1. 746, BOCV número 9).

El senyor president:

Es reprén la comissió, que per acord de tots els grups en el punt número 3 passarà a discutir-se el número 4 i al revés, el 4 és el que anem a discutir a continuació, que diu: Presa en consideració de la Proposició no de llei sobre la reducció d'un 4% en l'IVA aplicable al preu dels bolquers, presentat pel Grup Parlamentari Socialista.

La senyora Catalá Pérez:

El senyor president:

panyals

La senyora lletrada:

serà

bolquers

, clar.

El senyor president:

La senyora lletrada:

El senyor president:

La senyora lletrada:

Clar, els traductors.

El senyor president:

Té vosté la paraula, senyora Catalá, amb la seua brevetat que la caracteritza.

La senyora Catalá Pérez:

Hasta ahora la Ley del IVA establece para los pañales la consideración de artículos de lujo y, por tanto, se les asignaba y se les asigna el porcentaje impositivo más alto, es decir el 16%.

Y esto que a ustedes les puede parecer que es un razonamiento muy propio y muy personal, decirles que en el informe sobre el cual se basa la Comisión Europea para redactar la sexta directiva, el informe de 22 de octubre del 2001, en este informe, los distintos estados miembros hacen referencia continuamente al Parlamento sobre cuestiones que no están insertas en las categorías del anexo H, y, en concreto, una de las preguntas que se plantea en ese informe, es en la categoría 4, que les he dicho que habla de equipos médicos, aparatos para uso personal y exclusivo de minusválidos, etcétera, les plantea, varios países, sobre si esta categoría abarcaba las enfermedades de larga duración, y la respuesta que se hace a dichas preguntas por parte de la Comisión Europea es que no parece necesario aportar precisiones aquí, ya que el concepto de minusvalía era lo suficientemente amplio para cubrir igualmente las enfermedades graves o de larga duración.

Luego, estarán conmigo en que si a dicha ayuda se le añade la reducción del IVA, y eso repercute en la disminución del precio final del producto, dicha ayuda se alargará más. Pero, por supuesto, las familias donde la madre no trabaje y que no están contempladas como beneficiarias las mujeres de esos 100 euros mensuales, quiero decirles que les sabrá mucho mejor. Y de esta manera empezaremos a ir tejiendo una serie de medidas de tipo directo y otras indirecto que favorecerán el que la maternidad sea, además de una acción vital de las parejas o de las mujeres que desean tener descendencia, el compromiso social de toda la comunidad.

El senyor president:

Té la paraula la senyora Alonso.

La senyora Alonso García:

El Grupo Socialista, mediante esta proposición no de ley insta al Consell de la Generalitat Valenciana a dirigirse al Ministerio de Hacienda para que tome las medidas necesarias para incluir los pañales dentro de la relación de bienes a los que se les aplica el tipo reducido en el IVA.

(algun diputat fa un comentari sense micròfon)

. Sí, senyoria, adolece de un defecto de forma en la solicitud que pretende, por cuanto que la posibilidad de aplicar el tipo reducido del IVA a los pañales escapa de la competencia del Gobierno de la nación en tanto no se contemplen estos productos en el anexo H de la sexta directiva de la Unión Europea, a que usted ha aludido anteriormente.

El senyor president:

La senyora Alonso García:

El senyor president:

Moltes gràcies, senyora Alonso.

(Remors. S'interromp la gravació)

Bé, com jo crec que ho heu dit tot, caldria passar a votar però sí que m'agradaria que el senyor Cardona, que també vol expressar la seua opinió, que mos diga.

El senyor Cardona i Pla:

Expressar la meua opinió però molt breument per no cansar la comissió.

Simplement, nosaltres considerem que és una proposta encertada. Els bolquers han de tindre un impost sobre l'IVA reduït perquè són de primera necessitat, i nosaltres opinem que el que se pretén en esta proposició és precisament corregir aquelles coses que encara són una discriminació.

El senyor president:

Senyories, per favor.

El senyor Cardona i Pla:

. que encara són un problema a l'hora de la igualtat social i a l'hora que les persones amb més necessitat tinguen més ajudes.

Per això mateix, anem a donar suport també a l'esmena perquè considerem que representa perfectament l'esperit de la proposició presentada.

Gràcies.

El senyor president:

Moltes gràcies, senyor Cardona.

Com hi ha un consens inusual però positiu, anem a passar a votar l'esmena esta que s'ha presentat.

Vots a favor? Unanimitat. Senyora lletrada, apunte-ho bé: "unanimitat", eh?

Presa en consideració de la Proposició no de llei sobre l'elaboració d'una normativa fiscal per activitat extractiva del mineral, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 1. 645, BOCV número 9)

El senyor president:

(S'interromp la gravació)

La senyora Pérez i Martí:

Gràcies, senyor president.

Senyories, com vaig exposar en l'exposició de motius -valga la redundància-.

-M'espere, veritat?

El deteriorament causat al territori per les empreses dedicades a la mineria extractiva, fa que comarques del País Valencià con l'Alt Palància, el Camp de Túria, els Serrans, per citar-ne algunes d'entre totes les comarques de l'interior, es troben afectades en l'actualitat pel Pla d'ordenació de recursos miners. El més lamentable és comprovar que les indústries mineres s'instal·len en espais naturals dignes de protecció.

A més a més, així vaig fer l'exposició de motius que comporta aquesta proposta de resolució. Me vaig espantar, així com el meu grup.

El senyor president:

Senyories, guarden silenci.

La senyora Pérez i Martí:

-i si no, pararé, senyor president-, . que la Conselleria d'Indústria acabava de qualificar vint-i-cinc paratges naturals d'interés comunitari aptes per obrir mines d'extracció d'argila.

A continuació, el 3 de maig, en plena campanya electoral, s'anunciava un nou pla d'acció que d'entre altres destrosses dedica el 80% de la comarca de la Serranía a disposició de nous jaciments miners.

El consum d'àrids creix un 8,5% i tots mos fiquem molt contents perquè este creixement significa que la indústria va bé, que n'hi han molts llocs de treball però mos oblidem d'una part fonamental: sí als llocs de treball, sí que la indústria vaja bé, però sí també a la conservació del nostre mediambient. I, justetament açò destrossa part del nostre medi ambient. I em sembla mal pel meu país, que també és el de vosaltres, el País Valencià. Allò que destruïm, senyories, no solem reparar-ho. I en eixa línia és en la qual presente la proposta de resolució.

Aleshores, pensant que al pla este aplicat o anunciat per la conselleria n'hi han, en estos moments, 30. 000 al·legacions presentades davant de Brussel·les, com a una incorrecció gravíssima perquè, a més a més, permet que qualsevol persona sense autorització explote mines -també tenim casos de mines que no tenen autorització i que estan treballant-, és pel que considere que de la mateixa forma que el Parlament Europeu aplica un impost a la indústria que la paguem directament o indirectament, que és el Punt Verd per a reciclatge i conservació del medi ambient i altres coses, nosaltres, al País Valencià havíem de tindre la sensibilitat de presentar una normativa fiscal que estiga d'acord amb les parts afectades, lògicament, amb totes aquelles empreses que obrin pedreres perquè eixos diners anaren a un fons exclusivament per a poder regenerar les mines quan aquelles deixen de ser explotades. D'eixa forma no passaria com en moltes de les comarques de l'interior, per sistema. Per exemple, el sistema muntanyós ibèric, ací a la punta final, dintre del País Valencià, té una població que es diu Corbera en què la seua ermita està a metre i mig de l'última pedrera que van obrir.

El color polític, en estos moments, d'eixe ajuntament és del mateix color polític que regix el País Valencià. I aquest alcalde va tindre a bé donar la batalla suficient perquè els extractors dels minerals en eixa part deixaren d'existir.

Per tant, no diguem "no", no diguem "no" a una cosa necessària encara que s'ha de tindre en compte que a hores d'ara, des de Xina n'hi han connexions al País Valencià per a l'explotació d'empreses que produiran rajola en Xina i seran traslladades al País Valencià. Per tant, no és res d'estranyar que dintre de poc, també mos porten el taulellet i mos porten la graveta i mos porten qualsevol cosa.

No obstant, jo entenc que este impost és un impost fonamental, sota el meu parer, per conforme dic, aplicar les mateixes mesures que poden haver a la Unió Europea en el Punt Verd. I que podrem tindre o se podrà tindre des del govern una bossa de diners en base a eixe impost d'acord a com siga l'empresa explotadora perquè, a més a més, si vostés han observat, jo no he ficat ninguna característica concreta ni he parlat de l'impost concret que s'ha d'aplicar, amb vista que després puguem regenerar aquelles zones ja deixades d'explotar.

La proposta de resolució presentada per Esquerra Unida diu així: "Les Corts Valencianes insten la Conselleria d'Indústria, Comerç i Turisme perquè realitze una normativa fiscal junt al sector de la mineria, per activitat extractiva de mineral que grave proporcionalment el volum d'extracció. " El segon punt diu també: "Que les Corts Valencianes insten el Consell a constituir un fons per a la restauració mediambiental, econòmica i social de les zones rurals valencianes afectades per les extraccions i que aquest fons emanaria de la recaptació fiscal extraordinària aplicada a les empreses mineres".

Gràcies, senyor president.

El senyor president:

Gràcies, senyora Pérez, sobretot per l'esforç que està fent esta vesprada, vosté ací, en la comissió, per a defensar la seua proposició no de llei.

Té la paraula la senyora Marco, no?

(Remors) (S'interromp la gravació)

Senyor Ramírez.

El senyor Ramírez Sorribes:

Senyor president, amb el seu permís.

Moltes gràcies.

Y, además, si todavía nos parece poco, la administración les solicita como garantía a quien tiene que explotar, precisamente esa concesión, le solicita, decía, una garantía en forma de fianza o aval, fijado precisamente de oficio por la administración, garantía que lo que pretende es que en el caso de que la empresa que explote la mina cese en su actividad pueda asegurarse que, efectivamente, se restaura. O en el caso de que los ritmos de explotación o de restauración fijados por la administración no fueran ajustados precisamente a lo que es la letra de la concesión, la administración de oficio pudiera ejecutar precisamente ese aval con el objeto de proceder a la restauración correspondiente.

El senyor president:

El senyor Ramírez Sorribes:

El senyor president:

Senyora Marco.

Ah! te toca a tu? No, creia jo que era la senyora Marco.

Doncs, senyora.

Moreno. Senyora Moreno.

La senyora Moreno Fernández:

El senyor president:

Moltes gràcies, senyora Moreno. I disculpe, senyora Marco, però és que em pensava que la duia vosté la cosa esta. Per açò jo li havia donat la paraula en primer lloc.

Senyora Pérez, té vosté ací el temps que crega.

La senyora Pérez i Martí:

Gràcies, senyor president.

Mire, senyor Ramírez. Vosté creu que la Tinença de Benifassà no és un paratge natural? La Tinença de Benifassà. La Tinença de Benifassà com a paratge natural és coneguda bastant més enllà de les nostres fronteres. De la Tinença de Benifassà, la pròpia Conselleria d'Indústria dedicarà el 80%, o oferix, millor dit, el 80% de totes les terres de la Tinença de Benifassà, de tota eixa xicoteta comarca a l'interior del País Valencià, perquè siga d'explotació minera.

Jo estic conforme amb vosté quan vosté diu: "S'han de buscar els mitjans". Per això se presenta la proposta, per a buscar els mitjans. Anem a vore, no poden ser gestos i baixos impostos els que facen possible que la destrucció de les comarques de l'interior del País Valencià continuen existint. S'ha de ser valents, perquè en altres estats de la Unió Europea han hagut de ser valents per a estes coses. Si no, no quedaria res.

Però per un altre costat tenim, senyor Ramírez, que parlem de potenciar les comarques de l'interior, vertebrar-les turísticament, arreglar les seues vies -les vies seran perquè pugen els camions a moltes d'elles a extraure la graveta. O siga, m'és difícil comprendre al final, parlant d'un pla de mineria que té 30. 000 al·legacions, que sigam passius diguent: "sí, el fons és positiu, però no anem a acceptar-lo perquè això se té en marxa". No, a mi me sembla que no se té en marxa, que la destrucció mitjançant la mineria va a ser una destrucció greu per a la nostra comunitat.

I vostés faran allò que estimen oportú. O siga, si consideren que no han de votar a favor, lògicament, no han de votar a favor. La proposta l'he presentada perquè fóra una proposta de tots. Conduir a la rehabilitació de totes aquelles zones afectades no pot ser aplicar un Leader Plus en la zona, sinó que ha d'estar rehabilitat per aquells que primer ho hagen destruït, perquè han guanyat, han tingut uns guanys, i tenen l'obligació.

Tot, és de veritat, no ho pot fer un parlament. Un parlament, el parlament valencià, ha d'atendre tota aquella política social que faça falta. En matèria d'indústria, tots els suports per a la preparació de la indústria i que siga competitiva. En la destrucció de la indústria en la nostra terra ha de ficar mitjans, mitjans que facen combinar la indústria que no vaja a més creixement, que açò no significa això, que existisca la indústria, però que de més a més eixa indústria regenere.

Quan jo li he parlat de Xina no és que estiguera dient-li, -perdonen-me senyories

- que és que en Xina ja vénen barcos carregats de rajola. Davant d'esta situació en què es van a obrir bastants més fronts en les comarques de l'interior, que no sabem com potenciar-les perquè no se despoblen, perquè tinguen un creixement, perquè tot no s'acumule en les grans capitals, mos trenquem la boca diguent-ho; que necessitem un turisme de l'interior, també estem tots en el fons conformes. O siga, quan jo parle de Xina és per bé. Mire, és de veritat que un dels negocis en empreses és la fabricació de rajoles, i d'ací dos dies de graveta. Per què? Perquè fins i tot és bastant més barat portant-ho de Xina que fent-ho ací, imaginen-se vostés, és bastant més barat.

Clar, davant d'eixa situació en què en estos moments simplement hi han estudis i estudis realitzats per l'Ivex, a més, i que n'hi han persones que viatgen d'allà a ací i d'ací a allà per estos motius, no fer ara una castanya com un pandero diguent: "Això, en el fons estem d'acord. Vorem què és el que es pot fer. I bé, ahí tenim l'empresa que a vore què és el que passa. No direm que sí però no direm que no. " I mentrestant anem destruint les comarques de l'interior.

I en referència a la senyora Cristina Moreno, senyora Moreno, jo li agraïsc molt la seua abstenció, perquè denota que efectivament no estan

d'allò que passa en la mineria al País Valencià. Però, de més a més, senyora Moreno, m'ha cridat molt l'atenció, m'ha donat un poc de pànic pensar que no estem a favor dels impostos.

El senyor president:

Quan crega vosté.

La senyora Pérez i Martí:

Acabe immediatament.

. no estem a favor de ningun tipus d'impost per a la recuperació de la mineria, la recuperació de la destrucció de les zones mineres, buscaríem qualsevol altra aplicació. Quasi que en este aspecte estic més a favor del que ha expressat el senyor Rodríguez que del que ha expressat vosté.

Bé, això és tot. Gràcies, senyor president.

El senyor president:

Gràcies, senyora Pérez.

Senyor Ramírez.

El senyor Ramírez Sorribes:

Moltes gràcies, senyor president.

El senyor president:

Gràcies, senyor Ramírez.

La senyora Moreno?

Doncs, anem a passar a votar la proposició que ha defensat la senyora Dolors Pérez, que de nou li agraïm que l'haja defensat. Vots a favor? 1. Vots en contra? 8. Abstencions? 6.

Senyories, moltes gràcies.

Debat en comissió de l'lnforme-declaració sobre la regularitat de les comptabilitats electorals derivades de les eleccions a Corts Valencianes de 25 de maig de 2003, elaborada per la Sindicatura de Comptes (RE núm. 1754, BOCV núm. 8).

El senyor president:

El següent punt de l'ordre del dia, que diu: debat en comissió de l'informe-declaració sobre la regularitat dels comptes electorals derivats de les eleccions a les Corts Valencianes del 26 de maig del 2003, elaborat per la Sindicatura de Comptes.

Com les seues senyories saben, este és un punt que s'ha de fer el seu tràmit, que és votar-lo. I per tant, demane els vots a favor per al punt este.

Se vota per unanimitat.

I no havent més assumptes a tractar, com diuen en el ple del meu ajuntament, s'alça la sessió.

(S'alça la reunió a les 18 hores i 42 minuts)

