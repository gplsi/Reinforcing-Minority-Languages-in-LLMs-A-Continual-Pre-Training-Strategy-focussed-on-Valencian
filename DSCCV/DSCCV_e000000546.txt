Comissió de Peticions realitzada el dia 10 de desembre de 2003. Presideix el Molt Excel·lent Senyor Julio de España Moya. Comença la reunió a les 12 hores i 15 minuts. Reunió número 1.

Informe del Síndic de Greuges corresponent a l'any 2002 i Informe especial sobre la situació de les persones que pateixen malalties mentals i de les seues famílies

El senyor president de les Corts:

Vamos a comenzar la Comisión de Peticiones con el primer punto del orden del día: Compareixença del Síndic de Greuges davant la comissió per a presentar l'informe corresponent a l'any 2002, i informe especial sobre la situació de les persones que pateixen malalties mentals i de les seues famílies.

El senyor síndic de Greuges:

Este año, por primera vez, quien ahora presenta el informe anual ha estado durante todo el ejercicio completo al frente de la institución auxiliado, igualmente, durante todo ese período de tiempo por los adjuntos al Síndic, doña Emilia Caballero Álvarez como adjunta primera y don Carlos Morenilla Jiménez como adjunto segundo, por lo que el informe que ahora presento responde plenamente a los criterios de trabajo, desarrollo e impulso de la institución que quien les habla ha pretendido establecer.

Por lo que se refiere a las grandes cifras del informe se ha de indicar que el número de quejas formuladas ante el Síndic de Greuges en el año 2002 se elevó a 2. 243, cifra que se debe de incrementar con otras 3. 574 quejas que fueron formuladas verbalmente ante el servicio de atención al ciudadano y atendidas directamente por éstas y, además, con la tramitación de 18 quejas de oficios. A estos números se les ha de sumar, además, el de 569 quejas iniciadas en años anteriores y que continuaron su tramitación durante el año 2002, resultando así un total de quejas tramitadas durante el ejercicio de 2. 812. Por tanto, en términos de volumen de quejas tramitadas por la institución, el año 2002 es el que ha registrado el número más alto de toda su historia.

En matèria d'urbanisme destaca en este informe, com en altres anteriors, un significatiu nombre de queixes relatives al exercici de la potestat de gestió urbanística. En la majoria d'estes queixes les demandes ciutadanes essencialment se centren en manifestar-nos el perjuí socioeconòmic que els produeix l'aplicació de la Llei valenciana reguladora de l'activitat urbanística per part dels diferents ajuntaments, fonamentalment en dos aspectes.

Per una banda, els ciutadans es queixen contra la posició jurídica de l'urbanitzador prevista en esta llei. Els promotors d'estes queixes, en la seua qualitat de petits propietaris, la consideren excessivament privilegiada i, fins i tot, abusiva, ja que pot executar l'obra urbanitzadora sense tenir la condició de titular dominical dels predis. I també entenen que la legítima defensa de la seua titularitat dominical, que comporte l'oposició a les pretensions d'este urbanitzador i de l'ajuntament actual, es tradueix en uns manifests perjuís econòmics per al petit propietari en qüestió, atés el règim expropiatori i reparcel·lari previst en estos casos, a més de les elevades quanties de les quotes d'urbanització que han de satisfer sense tenir una informació inicial fiable sobre estes.

En este sentit, també es planteja en algunes queixes la necessitat d'incentivar la informació per part dels ajuntaments competents perquè els propietaris de sòl puguen constituir-se en agrupacions d'interés urbanístic, i així participar en els procediments de gestió urbanística en legítima concurrència amb altres alternatives a este efecte i gaudir d'un règim preferent en l'adjudicació dels programes per al desenvolupament d'actuacions integrades.

D'altra banda, un altre aspecte, objecte de bona part dels referits expedients de queixa, es refereix al fet que els ciutadans promotors d'estes queixes consideren una excessiva flexibilització dels procediments de revisió, modificació i homologació dels instruments de planejament aplicables previstos en la llei. En alguns casos, segons ens manifesten, es tradueix en una sensació d'inseguretat jurídica en comprovar que en un curt espai temporal des que van adquirir la seua parcel·la, la seua classificació i qualificació urbanística s'ha modificat o en altres casos se n'ha ultimat l'ordenació urbanística, però per falta d'informació no ho sabien.

En este últim aspecte convé destacar l'eficàcia que ha demostrat la tasca d'esta institució respecte dels expedients de queixa referits a la informació urbanística i als il·lícits urbanístics perquè la nostra intervenció sols ser determinant perquè queden restablits els drets dels ciutadans.

D'esta manera, tal com es pot comprovar en els epígrafs corresponents d'este informe, en un percentatge molt elevat de queixes s'ha expedit la informació urbanística que no havien obtingut els ciutadans que l'havien sol·licitada a l'administració competent després d'haver intervingut esta institució, com també en un elevat nombre de queixes per inactivitat municipal en la instrucció, tramitació o falta d'execució de la resolució adoptada en expedients per infracció urbanística, també després de la intervenció d'esta institució se n'ha impulsat la tramitació o execució i s'ha comunicat resposta referent a això al ciutadà que havia denunciat estos fets.

Quant als problemes denunciats que tenen a veure amb el disseny de la llei, en este cas correspon a les Corts Valencianes reflexionar sobre estos i considerar la necessitat o no que la llei siga modificada o corregida amb l'objectiu de fer compatible el desenvolupament urbanístic amb el màxim respecte als drets fonamentals de tots els ciutadans.

Finalment, des d'ací cal fer palesa una vegada més, la necessitat que les corporacions locals siguen extremadament escrupoloses en el compliment de la llei i en el respecte als drets ciutadans, perquè la legitimació democràtica efectiva dels instruments de planejament i gestió urbanística fa imprescindible que els ciutadans expressen les seues posicions i punt de vista durant les fases d'informació pública d'estos, ja que només així es fixarà adequadament l'interés públic que ha d'inspirar estes actuacions que afecten la ciutat com a fet col·lectiu.

Per això, entre altres coses, esta institució ha insistit especialment en el fet que les esmentades administracions públiques siguen extremadament diligents a comunicar als ciutadans interessats la resposta degudament motivada sobre estes al·legacions.

En matèria de drets que afecten el medi ambient, el major nombre de queixes interposades pels ciutadans novament al·ludixen a la problemàtica de la contaminació acústica reduïda essencialment pel funcionament d'activitats industrials, comercials o d'oci, confrontants amb els habitatges dels ciutadans que les promouen, o bé per la incidència en les condicions d'habitabilitat d'altres fonts de contaminació acústica, com és el cas del funcionament dels aparells d'aire condicionat instal·lats a les façanes dels edificis.

En quasi tots els supòsits, els promotors de les queixes al·ludixen a la passivitat dels ajuntaments competents en la detecció i el control de les diverses fonts generadores d'esta contaminació acústica.

En el curs de la tramitació dels expedients de queixa, esta institució ha pogut constatar que hi ha ajuntaments obstinats a donar solució als problemes denunciats pels seus veïns a pesar de les lògiques dificultats que això implica, sobretot per la necessitat de congeniar interessos contraposats i respectar drets adquirits.

Però, el Síndic també observa amb enorme preocupació el desinterés i la falta de control de les fonts origen del problema per part d'altres autoritats locals de la nostra comunitat autònoma, cosa que no poques vegades demostra la seua insensibilitat i falta de preocupació pels drets dels seus veïns als quals condemna a viure en condicions pèssimes en termes de qualitat de vida, la qual cosa si es troba a mans de les autoritats locals solucionar o minorar el problema és inacceptable en un estat que es proclama a ell mateix en la Constitució com a social i democràtic de dret.

Cal tenir present que l'exposició reiterada no permanent durant un període no necessàriament superior a nou mesos, limitada als caps de setmana, com també l'exposició a nivells de soroll entre 30 i 40 dBA durant quatre nits seguides, pot causar afectacions de tipus psicològic, trastorns en el somni, despertars primerencs, estat de fatiga, cansament, irritabilitat, disminució de l'atenció i concentració, i es pot arribar a tenir brots psicòtics o a l'aparició de símptomes vegetatius com ara taquicàrdies, hipertèrmies, hiperfatiga, cefalàlgies, gastràlgies i incrementar la sensació de fam.

Les conseqüències anteriors són encara més greus en el cas dels nens als quals pot produir trastorns en la conducta, com també a les dones embarassades, ja que pot interferir en el seu embaràs i originar un part prematur a més de sotmetre a estrés el fetus.

Per això, sense dubte, esta institució entén que del catàleg de drets fonamentals recollits per la Constitució espanyola resulten afectats pel problema de la contaminació acústica, com a mínim el dret a la salut i a la integritat física i moral i la inviolabilitat del domicili i, per tant, la necessitat de garantir un espai digne a l'individu immune a qualsevol emissió externa que en pertorbe el gaudi.

Però és que, a més a més, queda afectat el dret a la propietat privada recollit en l'article 33, ja que el benefici del contingut essencial d'este dret pot veure's seriosament limitat per estes pràctiques.

Per tot el que hem dit anteriorment, la intervenció d'esta institució en relació amb l'esmentada temàtica s'ha dirigit essencialment al fet que per part dels ajuntaments s'extreme el rigor a l'hora d'aplicar la legislació vigent quant a la concessió i el control de les llicències d'obertura que legitimen el funcionament de les activitats descrites, i adopten amb eficàcia i celeritat les mesures previstes en l'ordenament jurídic vigent que eviten la implantació i el funcionament irregulars de les activitats en qüestió, com també la ponderació de la viabilitat d'estes implantacions d'acord amb el règim d'ús que s'establisca en la normativa urbanística i/o ambiental municipal.

No podem sentir-nos insatisfets amb les nostres intervencions perquè és cert que en els queixes al·ludides en l'epígraf d'este informe corresponent a la contaminació acústica, es verifica que en un alt percentatge la intervenció d'esta institució ha comportat que els ajuntaments adoptaren les resolucions pertinents per a pal·liar o solucionar la problemàtica ambiental plantejada pels ciutadans. Però no per això hem de deixar d'apel·lar des d'ací les autoritats municipals que en els seus municipis tenen este tipus de problemàtica que extremen el zel a l'hora de complir les normes legals vigents i siguen extremadament sensibles als patiments que suporten molts dels seus veïns per este tipus de contaminació.

En matèria d'educació, en este exercici els ciutadans valencians han expressat davant el Síndic de Greuges les seues preocupacions respecte a l'educació dels seus fills. I estes s'han concretat, seguint la mateixa tònica que en exercicis anteriors, fonamentalment en la disconformitat amb els criteris legalment establits per a l'admissió de l'alumnat en els centres docents no universitaris de la Comunitat Valenciana sostinguts amb fons públics, en definitiva, amb els barems fets pels consells escolars i les comissions municipals d'escolarització, sobretot en els nivells d'educació infantil i primària i que incidixen directament en el dret a elegir centres docents dins l'oferta de llocs escolars gratuïts.

Igual que en anys anteriors es formulen davant el Síndic de Greuges queixes de pares que han vist dificultades les seues possibilitats de matricular els seus fills en este nivell educatiu a causa del fet que encara és insuficient l'oferta de places d'educació infantil en centres obtinguts amb fons públics.

La creixent incorporació de la dona al món laboral fa necessari no solament que l'administració pública incremente el nombre de places en este nivell educatiu, sinó també que estos alumnes d'educació infantil i d'altres nivells educatius no obligatoris siguen beneficiaris dels serveis complementaris de transport i menjador escolar, ja que de conformitat amb la legislació vigent referent a això, estos alumnes només són beneficiaris del transport escolar quan concorren les circumstàncies que autoritze la Direcció Territorial d'Educació i que hi haja places vacants.

La possibilitat que l'alumne d'Educació Infantil o d'altres nivell educatius no obligatoris matriculat en centres públics puga fer ús del transport escolar, és una possibilitat efectivament reconeguda per la normativa vigent quan concorre alguna de les circumstàncies descrites, tal com ha ocorregut amb alguna de les queixes examinades per esta institució. Però seria convenient per a garantir no només l'accés a l'educació en termes d'igualtat i, per tant, compensadora de la desigualtat, sinó el dret a elegir centre docent, que l'administració educativa estenga progressivament a tots els nivells educatius, l'accés als serveis complementaris de transport i menjadors escolars.

Una altra de les preocupacions socials es concreta en la demora de l'administració pública a completar el mapa escolar i adaptar l'actual xarxa de centres docents a les exigències de la Logse. L'adaptació dels centres escolars comporta, necessàriament, etapes de provisionalitat però estes no poden allargar-se en el temps sense risc de trencar el dret de tothom a un ensenyament de qualitat que obliga a la dotació de recursos educatius, materials i humans necessaris.

El dret a l'educació de tots els nens definit en la Declaració Universal dels Drets Humans i concretat en la Convenció sobre els Drets del Nen, que en el seu article 28 insistix que el dret a l'educació inclou l'ensenyament primari obligatori gratuït per a tothom i l'accés de tots els nens a l'ensenyament general i professional, i la nostra Constitució, que consagra el principi d'igualtat i prohibix qualsevol discriminació per raó de naixença, raça, sexe, religió, etcètera, imposa als poders públics la ineludible obligació de crear les condicions perquè les persones i els grups que s'integren tinguen una efectiva igualtat d'oportunitat i s'eliminen les barreres econòmiques, socials o culturals que s'hi oposen.

Esta institució, garant dels drets fonamentals recollits en el títol I de la nostra norma suprema, no pot deixar de manifestar, una vegada més, la seua preocupació per aquells alumnes amb necessitats de compensació educatives específiques entre els quals es troben els alumnes estrangers.

En este sentit, la creixent presència de minories ètniques, culturals i religioses en el nostre país, obliga l'administració educativa a donar una resposta decidida i eficaç per afrontar amb valentia el repte que per al sistema educatiu significa la integració social d'una població escolar heterogènia, perseguint, en tot cas, com a finalitat última, la igualtat de tothom amb vistes a l'accés a l'educació i a les beques i ajudes a l'estudi sense cap discriminació. Perquè en l'escola és d'on veritablement pot aconseguir-se l'efectiva integració social de la població immigrant, per la qual cosa partim de l'absolut respecte de les seues distintes identitats culturals i amb l'inqüestionable dret de tothom a l'educació en condicions d'igualtat efectiva, per a constituir una escola oberta a la multiculturalitat que evite qualsevol vestigi de racisme i xenofòbia o qualsevol altra manera d'exclusió. I este és un repte, un deure que incumbix tota la societat però, fonamentalment, les distintes administracions educatives, siguen estatals, autonòmiques o locals.

Les comunitats autònomes amb un elevat índex de població immigrant, com la Comunitat Valenciana, han de crear instruments orientats a este objectiu sense escatimar ni esforços ni mitjans materials i humans per a desenvolupar polítiques d'educació compensatòries. Polítiques que hauran de ser desplegades al llarg dels pròxims anys, per aconseguir l'efectiva igualtat de tots els nens en l'educació i la plena integració social de tots els nens immigrants. Que a més a més, en la nostra comunitat es troben amb el problema afegit de ser una comunitat bilingüe, en la qual, per manament estatutari, tots els alumnes al final del cicle educatiu obligatori han de tenir un coneixement oral i escrit de les dos llengües oficials.

Respecte a la integració dels alumnes amb necessitats educatives especials, una vegada més apel·lem, des del Síndic de Greuges, als poders públics perquè independentment de com siga el seu grat de discapacitat, reben una educació que maximitze tot el seu potencial, i els permeta accedir al sistema educatiu per evitar que la falta de mitjans materials i humans, signifique de fet una vulneració del dret a l'educació en condicions d'igualtat.

Finalment, en matèria dels drets lingüístics, convé assenyalar que si bé el nombre de queixes formulades davant el Síndic de Greuges dels ciutadans que consideren que els seus drets lingüístics són encara vulnerats no és especialment significatiu, sí que cal destacar que són moltes les administracions públiques valencianes que encara no han adaptat les seues estructures al règim de cooficialitat lingüística instaurat a la Comunitat Valenciana, i que a tall d'exemple exclouen el valencià, encara que no totalment, dels continguts d'algunes pàgines web. Per este motiu, un any més, ens hem vist obligats a recordar a l'administració pública valenciana la seua obligació de garantir l'ús normal i oficial del valencià, fins aconseguir la seua plena recuperació i la seua equiparació amb el castellà. I a plantejar-nos, si escau, la possibilitat d'iniciar actuacions d'ofici per a valorar el grau de compliment, per l'administració pública valenciana, del manament estatutari de garantir i estendre l'ús del valencià a tots els àmbits socials.

La tercera parte va destinada al estudio de problemas concretos. Esta parte se ha dividido a su vez dos. En la primera se estudia y analiza la situación de los afectados en tres ámbitos o apartados: el estado actual de la red socio-sanitaria, los aspectos relacionados con el acceso al trabajo y el problema de la estigmatización. En la segunda, destinada a la situación de las familias, también hemos recogido tres apartados: la situación actual del movimiento asociativo, la aproximación a sus problemas y reivindicaciones y, finalmente, un análisis de los mecanismos jurídicos de actuación por representación o sustitución de aquellas personas cuya enfermedad les impide velar por sí mismos.

Para terminar, creemos necesario manifestar desde aquí nuestra firme convicción, en línea con la Organización Mundial de la Salud, de que es posible ayudar a la mayoría de las personas y familias afectadas, y que es necesario impulsar iniciativas tendentes a paliar el sufrimiento, la discapacidad y el coste económico que han padecido y que constituye una vergüenza en todos los países del mundo. Para todos los que sufren trastornos mentales creemos que hay esperanza, y compete a todos los gobiernos convertir esa esperanza en realidad.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera de les Corts:

Moltes gràcies, senyor Del Rosal.

I a causa del soterrament del Síndic de Comptes, anem a suspendre la comissió, que es reprendrà a les dos del migdia.

Moltes gràcies.

(Se suspén la reunió a les 13 hores i 10 minuts)

(Es reprén la reunió a les 14 hores i 20 minuts)

(Ocupa la presidència el president, senyor Julio de España Moya)

El senyor president de les Corts:

Así que procedemos, de menor a mayor, a inciar el turno. Por favor, don Carles, en representación de l'Entesa, tiene cinco minutos.

El senyor Arnal i Ibáñez:

En primer lloc, a més de considerar molt satisfactòriament este informe tan detallat que se'ns ha expressat, que se'ns ha exposat, això sí, lamentem que pel poc temps que hem tingut per a estudiar un document tan extens, tan detallat i en què entren tants temes, haguera estat bé, si és possible en altres ocasions, disposar-ho abans. I a més en este període, que coincideix amb el tràmit parlamentari dels pressupostos, fa difícil, de vegades, poder estudiar-ho amb tot el seu detall.

A banda d'això, en primer lloc, jo voldria destacar que m'ha sorprés el gran increment en el nombre de queixes presentades, que per un costat, no sé si alegrar-me perquè els ciutadans ara reclamen més els seus drets o preocupar-me també pel que açò implica de deficiències en el funcionament de les institucions i en la cobertura de drets i necessitats de la població. Crec que són un poquet les dos coses. Per un costat, la gent està reclamant més drets, però també està posant-se de relleu que hi ha deficiències i que han d'abordar-se.

En segon lloc, em preocupa l'alt nombre d'institucions que no col·laboren adequadament amb la institució del Síndic de Greuges i el que hi haja fins i tot algunes conselleries que no atenguen les orientacions que planteja esta institució. Igual que resulta preocupant el sentit que algunes queixes es manifesten, o moltes d'elles es manifesten, en la manca de resposta o gran retard en les respostes per part de les administracions. Açò pense que en una democràcia madura, en una democràcia que ha de buscar sempre eixa màxima participació i respecte als ciutadans, és una deficiència a cobrir necessàriament com més prompte millor i solucionar este tema. Ha de ser una prioritat donar adequada resposta als ciutadans quan plantegen queixes precisament.

I també m'ha sorprés, del conjunt de les queixes presentades, que hi ha un gran nombre que afecten a les àrees d'urbanisme, territori i medi ambient. Si sumem estos tres aspectes, que ara estan aglutinats en una mateixa conselleria, crec que és l'apartat més alt, que arribaria a un 19%, és a dir, el bloc que més queixes suscita. És a dir, per a mi açò representa l'alta preocupació dels ciutadans per la conservació del territori i del medi ambient, entre altres coses, i que, d'alguna manera, hauria de donar un toc d'atenció quan es fan plantejaments excessivament triomfalistes per part de l'administració. Pense que hi han mancances series pel que fa a la protecció del territori i del medi ambient valencià, que s'haurien d'atendre com més prompte millor.

Un exemple recent que no ha estat inclòs en l'informe de l'any 2002, perquè és més recent, però que els mitjans de comunicació s'han fet ressò, referit, per exemple, a la urbanització del paratge natural de la Renegada en Orpesa, és un exemple de com hi ha a vegades mancances importants per part d'una administració i que després deixa en mans de l'administració autonòmica respondre i resoldre estes actuacions.

Aleshores, ahí les orientacions que se fan per part dels Síndic de Greuges pense que són molt interessants, que obrin una via i que haurien d'estar molt més respectades per l'administració autonòmica, que pot resoldre deficiències que se detecten en la protecció al medi ambient.

Quant a altres temes destacats, hi ha una gran quantitat, però alguns dels que m'agradaria destacar, pel que hem escoltat abans, són, per exemple, les nombroses queixes referides a l'ús del valencià. Açò sembla que és una indicació del fet que necessitem estimular molt més per part de les administracions l'ús del valencià, i predicant amb l'exemple. La defensa de la nostra llengua s'ha de fer sobretot emprant-la més, fomentant el seu ús. I l'administració ha de ser ací capdavantera i exemplificadora i ha de garantir eixe ús molt més quotidià.

També un tema preocupant és l'accés a la vivenda, que per la documentació presentada queda clar una volta més que encara hi han sectors importants de valencians i valencianes que tenen dificultats en l'accés a una vivenda digna, sectors desfavorits, amb poc recursos. I que açò contrasta poderosament amb la gran quantitat de vivendes buides, desocupades, que mostra que s'han d'activar mecanismes perquè estes vivendes puguen eixir al mercat i puguen posar-se en venda o en lloguer, i no únicament confiant en la construcció de nous habitatges sinó també utilitzant este parc de vivendes deshabitades.

I problemes com per exemple el soroll o les antenes de telefonia mòbil, que també els recull este informe, destacar que hi ha molt a fer en estos camps. I que, en concret, en el tema del soroll falta desenvolupar la legislació actual, la normativa, les actuacions. I en el tema de les radiacions electromagnètiques realment a penes s'inclou ninguna mesura destinada al control i la mesura, i el seu estudi dels impactes sobre la salut. I lamente que en els pressupostos que ara estem treballant no haja vist temes en este aspecte de radiacions electromagnètiques.

Moltes gràcies. Crec que ja m'he passat del temps. Simplement agrair l'informe molt detallat sobre la salut mental, que també posa de relleu greus deficiències en este sector tan important.

El senyor president de les Corts:

El senyor síndic de Greuges:

El senyor president de les Corts:

El senyor Arnal i Ibáñez:

Agrair les explicacions i els comentaris que està fent el Síndic. Dir que, ja que en la rèplica se'm permet uns minuts, completar un poc algunes de les coses que abans m'han sorprés en la lectura o en el resum. Entre elles, per exemple, que s'ha parlat de les llistes d'espera en serveis mèdics, que és un tema molt delicat i que moltes voltes es vol negar o es vol ocultar. I que el fet que aparega reiteradament com a queixes, i a més amb eixe nom, jo crec que mostra que eixe tema candent està ahí damunt, i que la solució és fer-li front i no maquillar-lo de cap manera. Igual com els retards en el compliment del mapa escolar, que també és un tema que apareix i es diu així. Hi ha deficiències sobretot en escoles públiques infantils, que és un tema també que hauria d'esforçar-se molt més l'administració a resoldre.

I un tema, per acabar, de la recollida selectiva i el problema dels residus, que crec que no s'ha comentat abans en l'exposició, però sí que apareix en el text i que és un tema que, evidentment, és preocupant que cresca continuadament i que s'ha de resoldre, s'ha d'abordar minimitzant, no deixant que cresca, perquè si no el tipus de conflictes que va a generar en el futur és enorme. I ací trobem, en la nostra opinió, insuficients mesures per part de l'administració per lluitar contra l'increment del volum d'estos residus, però també millorar la recollida selectiva que a hores d'ara és molt baixa, molt voluntarista. I per este camí, a este ritme, no arribarem a temps de fer front a eixe problema que està literalment desbordant-nos.

Gràcies.

El senyor president de les Corts:

El senyor síndic de Greuges:

El senyor president de les Corts:

El senyor Such Botella:

Moltes gràcies, senyor president.

En primer lloc, agrair-li al Síndic la seua presència ací entre nosaltres avui. I sobretot l'esforç que ha fet la sindicatura a l'hora d'elaborar el que són els informes anuals, en este cas l'informe anual de 2002. En primer lloc, manifestar-li que seria convenient que, per als exercicis futurs, l'informe poguera estar a les Corts abans que passara l'estiu, bàsicament perquè la majoria dels defensors de les comunitats autònomes presenten els informes jo crec que en un temps prudencial, sobretot perquè es puga estudiar amb tranquil·litat. Tenim alguns exemples que el presenten en març o en abril, i seria convenient, per tant, que l'exercici de 2003 ens fóra entregat més prompte.

Jo crec que hi ha algunes qüestions que, evidentment, fan referència al tema de l'augment del número de queixes que s'han produït. I, evidentment, això suposa posar en evidència que hi ha una mancança real i efectiva del que són principis bàsics de comportament de l'administració pública valenciana, que deixen molt a desitjar.

Jo relacione, evidentment, l'augment del nombre de queixes amb un deteriorament de la prestació serveis públics bàsics que per part de l'administració pública valenciana s'està produint. Però a la vegada constrasta això amb la feblesa del que són les accions d'ofici que per part de la sindicatura haurien de plantejar-se. Jo crec que som de les sindicatures que menys accions i queixes d'ofici iniciem. Tenim exemples que estan pels 90 o 60 o 120 inclús o 135, com l'andalusa, que, evidentment, han iniciat accions d'ofici perquè consideren que hi ha elements claus de comportaments que tergiversen un poc el comportament democràtic normal o sobretot posen de manifest el que són les carències de les administracions, en este cas de l'administració valenciana.

Jo crec que s'hauria de fer un esforç en eixe tema, per estar pendent, perquè, evidentment, n'hi han problemes que estan en la societat valenciana que caldria que si bé els ciutadans no arriben a reclamar, perquè als ciutadans els costa molt reclamar sempre, una institució com és la sindicatura deuria fer un esforç en eixe tema.

I vull referir-me molt concretament al tema de la sanitat pública valenciana. La veritat és que tenim en estos moments en la sanitat problemes greus que són notoris i que estan palesos en el que és la societat i els mitjans de comunicació: el tema de les llistes d'espera és un tema fonamental, el tema de les urgències hospitalàries, quan estem assistint tots els dies a vore com els malalts estan en corredors i estan siguent mal atesos en les urgències hospitalàries en els nostres hospitals. I, realment, tenim poques possibilitats que la gent puga reclamar, i sobretot perquè té dificultats i la gent reclama poc en eixe sentit, però jo crec que hi han temes que sí que són de calat i de profunditat que la sindicatura deuria mirar en detall i iniciar expedients i vore que això no és possible en una societat moderna en el segle XXI, no és possible que la gent estiga al mig dels corredors en les urgències hospitalàries, conforme tenim nosaltres la sanitat.

És evident que falten centres públics, que falten prestacions sanitàries evidents, que hi ha un excessiu temps d'espera per a l'arribada d'ambulàncies, com ha deixat de manifest el Síndic en el seu informe, i jo crec que el tema de les llistes d'espera, evidentment, és un dels temes que preocupa. Hui hem tingut coneiximent que inclús una clínica a Benidorm està citant per a les tres de la matinada per a fer les proves a la gent. Jo crec que això no és correcte, no deuria ser correcte, almenys des del nostre punt de vista.

També deixa palés en l'informe jo crec que una cosa tremendament important com és el tema de la situació de l'educació a la nostra comunitat. És evident que el mapa escolar no s'ha acabat, i aixina consta en l'informe. Jo crec que l'informe deixa ben a la clara quines són realment les deficiències que la gent està explicitant i que són completament contradictòries amb el que és permanentment el discurs polític oficial, i això, almenys, mos posa un poc en el terreny i mos marca quines són les pautes per les quals nosaltres deuríem treballar.

És evident que no hi han places suficients d'educació infantil, que s'ha incomplit el mapa escolar, evidentment, i que en el tema de l'educació a la població immigrant falten recursos en educació especial que maximitzen el potencial d'estos xiquets. Jo crec que això ha quedat palés en l'informe, i, en eixe sentit, nosaltres, des del Grup Socialista, anem a redundar en l'esforç de reclamar que l'acció en l'educació per part de l'administració pública valenciana siga la que toca i no la que se diu, que una cosa és la versió oficial i una altra cosa és el que la realitat al final mos porta a través dels informes i a través del mateix informe del Síndic.

I alguna qüestió que s'ha de valorar molt positivament, i és l'informe especial de les persones que tenen les malalties mentals. Nosaltres, des del Grup Socialista, valorem molt positivament que s'haja fet i que s'haja plantejat, sobretot perquè mos dóna un punt d'atenció sobre una problemàtica molt determinada que l'administració pública valenciana, en estos moments, no és referent respecte a la solució d'eixos problemes. I això sí que va a intentar-ho almenys fer, que se puga conscienciar l'administració valenciana que hi ha una sèrie de persones que tenen deficiències mentals, que tenen dificultats per a poder tindre una mínima integració i una mínima qualitat de vida, i això jo crec que és fonamental posar-ho en evidència en això.

I una última part propositiva en el tema de sanitat: li suggerim al Síndic que podria també posar-se com una secció el que és el defensor de l'usuari en matèria sanitària, adscrit al Síndic de Greuges, perquè això mos donaria molta visió de quina és la realitat en estos moments.

El senyor president de les Corts:

El senyor síndic de Greuges:

El senyor president de les Corts:

El senyor Such Botella:

Senyor Síndic i senyor president.

Quan plantegem el tema del que deuria ser el defensor de l'usuari dels hospitals és perquè el problema és greu. Jo crec que s'ha detectat i és conegut que en estos moments hi ha una situació problemàtica en els hospitals valencians, hi ha una situació de llistes d'espera tremendes, i la veritat és que els problemes que acudixen al hospitals i als centres de salut, ja són prou importants com per a pensar també en reclamar.

No ho plantejàvem des de la perspectiva que el Síndic de Greuges de la nostra comunitat fóra insuficient o no estiguera capacitat per a poder abordar eixa perspectiva, sinó al contrari, sinó de col·laboració i de cooperació i de major esforç en el que és un determinat tema, com és el tema sanitari, que en estos moments és prou greu.

Dir-li que, evidentment, ens sentim satisfets, en certa mesura, amb la seua contestació, però també anunciar-li que l'administració valenciana i el Govern Valencià tenen parts molt fosques i, sobretot, parts molt fosques que van en detriment del que és la democràcia. N'hi ha opacitat en el que és la informació que des dels grups parlamentaris se'ls requerix i se'ls demana a fi de poder exercir una tasca i una oposició important, i també vullc anunciar-li que estem plantejant-mos que els Grup Parlamentari Socialista, en este cas, puga utilitzar la via de la queixa directa al Síndic de Greuges per a fer palés i per a fer valer el dret que tenim per a obtindre la documentació que moltes vegades se'ns nega per part de l'administració, per part del Govern Valencià.

Ho anúncie, perquè va a ser una nova via de queixa que anem a plantejar al Síndic, perquè tenim coneixement que moltes vegades se'ns denega la possibilitat de requerir informació. Tenim un cas molt especial com és el tema de la Biennal que ha finalitzat, en el qual hem requerit que se'ns done tot tipus de documentació i dades sobre contractacions de persones, contractes de proveïdors, per fer un coneiximent i fer l'oposició, que és el que en democràcia se mos ha demanat, en este cas, al Grup Parlamentari Socialista, i el Govern Valencià fa orelles sordes al tema i no ens passa absolutament ningun document. I això és un exemple més del que és l'actuació d'opacitat i d'obscurantisme que l'administració valenciana està tinguent respecte al que són els seus representants públics, en este cas, el Grup Parlamentari Socialista, al qual jo represente.

Dir-li que anem a iniciar eixa via també, i esperem que conjuntament, doncs, amb la sindicatura, tinga l'amabilitat de ser sensible a les peticions que se li puguen fer, per tal d'aclarir sols el que és la utilització de recursos públics, de diners públics, que deu ser transparent, que deu ser una cosa que tots pugam conéixer, perquè, en teoria, no hem de dubtar que les coses es fan bé i que les coses van per bon camí. Per això, el que demanem és transparència i claredat, perquè tota la gent puga conéixer-ho.

Però hi han algunes actuacions que sí que ens interessaria que abordara la sindicatura ja inclús en l'any 2003 com és el tema d'inspeccionar el que són els documents de la Biennal del 2003, i inclús alguns elements de discriminació que ens interessaria que ho abordaren d'ofici, com és el pla de pensions de les ames de casa discriminatori per a aquella gent que no és associada a determinades associacions. Jo crec que això és un pla completament discriminatori que sí que es podria, per un element de discriminació a les persones que no estan associades, amb fons públics, també podria iniciar d'ofici l'actuació la sindicatura.

Moltes gràcies.

El senyor president de les Corts:

El senyor síndic de Greuges:

El senyor president de les Corts:

El senyor Maluenda Verdú:

Gràcies, senyor president.

Senyor Síndic, en primer lloc, agrair la seua compareixença i la presentació que mos ha fet de l'informe anual de l'any 2002, que jo discrepe del que s'ha dit abans, jo no entenc que ha faltat lloc. Ha faltat lloc per a alguns per a poder-ho estudiar, però a altres no, altres han tingut el privilegi d'haver rebut un contrainforme ben redactat i ben extens sobre l'informe que vosté ha fet i que s'han limitat a repassar-lo i a anar llegint-lo, perquè, des de la meua situació privilegiada, he pogut vore què és el que el senyor Such tenia, no notes com les meues, preses de la seua intervenció, sinó el que prèviament algú que coneixia bé l'informe li ha preparat.

I dic que ha de ser algú que coneixia bé l'informe, perquè si ell diu que l'ha rebut amb poc temps, no crec que haja tingut eixa capacitat i eixe temps per a poder improvisar tota allò que mos ha llegit.

Dit astò, vull felicitar per les millores tècniques que s'han fet en l'informe, perquè la seua redacció ha millorat enormement i facilita, com molt bé vosté ha dit el coneixement, l'enteniment, la interpretació, inclús la mateixa lectura de l'informe. Considerem que és un bon informe, en el qual se detalla la situació de protecció dels drets i llibertats en la nostra comunitat, que, afortunadament, cada volta és major, cada volta estan més garantits eixos drets i eixes llibertats dels ciutadans, i pense que el seu informe aixina ho arreplega.

I fem una valoració enormement positiva, inclús de l'increment de queixes que hi ha hagut. Això és una labor molt important que vosté ha fet, això és una labor que vosté ha fet des de la seua independència. Crec que va ser un encert elegir un Síndic que fóra independent, que no fóra dependent de ningun partit, que no instrumentara les queixes políticament a l'hora de presentar-les, que no fea falta un salvem astò o salvem allò altre, sinó que el que fea falta era un persona independent com vosté, que ha donat un gran impuls a la institució, ha fet que se conega més en tota la geografia de la Comunitat Valenciana i ha generat confiança a les valencianes i als valencians a l'hora de plantejar les queixes, i això, indubtablement, redunda que el nombre de queixes siga cada volta major.

Però no perquè l'administració funcione pitjor, l'administració està funcionant des dels últims anys cada volta millor. Allò que ocorre és que, al tindre més confiança, el ciutadà se sent més emparat en la institució que vosté dirigix, i llavors acudix a ella amb major confiança. Pense que això és positiu. Com també, al ser més la quantitat de queixes que se presenten, n'hi ha més quantitat de les que no se poden complir, com de les que sí que se poden complir també n'hi ha més quantitat. Però això no és responsabilitat de la sindicatura. La seua labor no és resoldre els problemes, la seua labor és ser intermediària entre l'administració i l'administrat perquè els drets no siguen mai retallats per ningú.

Per tant, felicitar-lo. Crec que el contingut de l'informe és un bon informe, crec que és molt real i pense que és positiu per a la imatge que, des que vosté és Síndic, està presentant la sindicatura d'agravis.

També vullc felicitar-lo per haver conclòs eixe informe especial sobre la situació de les persones que sofrixen malalties mentals i també que sofrixen els familiars més directes a eixes persones. El contingut certament és cru i dur, però és real. Eixa és una realitat de la nostra comunitat, que no és distinta a la resta d'Espanya, i crec que al fer un informe, que era molt difícil de fer un informe aixina, està col·laborant vosté que la societat siga més solidària amb eixes persones, siga més solidària amb els seus familiars, i que l'administració, al mateix temps, siga també més sensible amb eixes situacions.

Molt s'ha avançat en els últims anys en la nostra comunitat en l'increment de places per a atendre este tipus de malalts amb la creació de centres, els Cris; amb la creació de residències i centres de dia, inclús de respir, on puguen anar a descansar, a on puguen portar eixos malalts i poder descansar al mateix temps en altres llocs les persones que durant tant temps estan durant l'any atenent-los i que tenen ja un descans guanyat i reconegut per la societat.

Pense que eixe informe que vosté ha fet va a millorar enormement la situació, perquè fa una sèrie de suggerències, fa una sèrie d'observacions al final que són enormement positives.

Per tant, he de felicitar-lo, i crec que deu continuar per eixe camí que està portant endavant de total i absoluta independència, de fer que la institució siga coneguda cada volta més en els pobles de la nostra comunitat, que els ciutadans valencians se senten més lliures i més a gust quan van a plantejar-los a vostés eixes queixes, i que vosté, des de la seua independència, puga traslladar-les a l'administració perquè continuem avançant en la millora dels servicis que l'administració oferix als ciutadans i també que puguem avançar en el reconeixement d'eixos drets que tenen les ciutadanes i els ciutadans valencians que vosté està defensant des de la seua institució.

Felicitats i moltes gràcies.

El senyor president de les Corts:

El senyor síndic de Greuges:

Con la venia.

Tramitació de documents tramesos a la Comissió

El senyor president de les Corts:

Pero bien, si les parece bien, proceda a la lectura la secretaria de la Mesa de los documentos transmitidos a la comisión.

La senyora secretària primera de les Corts:

Sí, gràcies, president.

Escrit registre d'entrada 1. 701, presentat per Antoni Castelló Eduardo, referent a la proposta de creació d'un òrgan denominat Unitat de Supervisió i Control de Contractes i Pròrrogues.

Escrit registre d'entrada 1. 542, del senyor Joan Francesc Peris Garcia, sobre el rebuig a la instal·lació de la central tèrmica en el terme municipal de Catadau.

Escrit registre d'entrada 4. 147, del senyor Joan Francesc Peris Garcia, sobre la necessitat de construir un tercer carril en tota l'autopista des de Tarragona fins a Sant Joan d'Alacant.

El senyor president de les Corts:

El senyor Maluenda Verdú:

Perdó, senyor president, una qüestió d'orde. No es un turno de debate de los documentos, es un turno de trámite. O sea, que solamente tiene que opinar el señor diputado qué hay que hacer con estos escritos y nada más.

El senyor Arnal i Ibáñez:

Efectivament. Jo el que anava a dir precisament era que estos documents acabats de lliurar ara no s'han pogut estudiar i, tot i que en algun cas concret no tindríem ningun problema a subscriure'l, no els hem estudiat, i que pensàvem que el que calia fer és simplement donar-mos per assabentats, endur-mos els documents i estudiar-los en el seu moment. Emetre l'opinió.

Gràcies.

El senyor president de les Corts:

Senyor Such.

El senyor Such Botella:

Gràcies.

És per a referir-me exactament a la mateixa cosa. Donar-nos per assabentats de la presentació dels documents, i per la nostra part no hi ha cap d'inconvenient perquè se'ls done tràmit.

El senyor president de les Corts:

El senyor Maluenda Verdú:

Sí, senyor president, gràcies.

El senyor president de les Corts:

El senyor Maluenda Verdú:

Entenem que els documents el que fan és posar en coneixement de la Comissió de Peticions unes qüestions, que mos donem per assabentats i aquí acaba el tràmit d'estos documents. Cada grup pot fer-ne l'ús polític que crega convenient, però en la comissió aquí s'acaba el tràmit. Mos donem per assabentats.

Gràcies, senyor president.

El senyor president de les Corts:

(S'alça la reunió a les 15 hores i 2 minuts)

