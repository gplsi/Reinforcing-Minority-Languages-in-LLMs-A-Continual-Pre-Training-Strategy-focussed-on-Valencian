Comissió d'Educació i Cultura realitzada el dia 29 de febrer de 2008. Comença la reunió a les 10 hores i 10 minuts. Presideix la il·lustre diputada senyora M. ª Soledad Linares Rodríguez. Reunió número 5.

Projecte de llei del sistema valencià de títols i acreditacions d'educació superior (RE número 4. 686, BOC número 28)

La senyora presidenta:

(El senyor secretari passa llista per tal de comprovar l'existència de quòrum)

La senyora presidenta:

La senyora presidenta:

Val, ¿totes les esmenes, no? Llavors, se li dóna la paraula al senyor Pañella. Té la paraula.

El senyor Pañella Alcácer:

Gràcies, presidenta.

Bé, comencem recordant que la present llei intenta adaptar l'ensenyament superior als objectius derivats del procés de Bolonya i aconseguir l'adaptació a l'espai europeu de l'ensenyament superior, que presenta la novetat, en general, d'un nou títol, títols propis de les universitats reconeguts per la comunitat autònoma que siguen organitzats i impartits d'acord amb el que reglamentàriament s'establixca, que això ha motivat un posicionament contrari per part del Consell Jurídic Consultiu de la Comunitat Valenciana, recordant-nos que és idèntic al que consta en l'article 46.

de la Llei 3/2004, de 25 de febrer, del sistema universitari basc i que està recorregut davant del Tribunal Constitucional, però que, per una altra part, també aquest nou títol que consta en l'article 2. 3 de la llei proposta també ha motivat un vot particular apuntant que sí que seria admissible el text d'aquest apartat.

Això ha motivat postures contràries, que ja han estat discutides i, per tant, no anem a. , i clarificades en el debat a la totalitat de la llei que hi ha hagut davant del plenari de Les Corts i, per tant, obviarem en este moment la qüestió i ens basarem en les esmenes particulars que hem presentat el Bloc-Compromís.

En l'orde que estan presentades, la primera esmena es refereix als tres paràgrafs previs a l'articulat, sobre els quals es demana una nova redacció. La redacció inicial parla dels principis de qualitat, mobilitat, diversitat i competitivitat com a conductors cap a la major ocupació i la millora del benestar. Parla també de

flexibles, individualitzats i adaptats al mercat laboral, del disseny de l'educació mitjançant els crèdits, tot això per iniciar l'adaptació dels títols als objectius de Bolonya.

Nosaltres proposem que es partixca d'una altra característica. En la redacció que proposem demanem que es partixca de la característica del canvi continu que té la societat actual i la necessitat de respondre a ella, acceptant eixos canvis. Volem que conste la voluntat de la universitat a facilitar-la i que la llei es comprometa també. , té el compromís de dotar-la econòmicament, adaptant-nos als objectius de Bolonya, participant de l'espai europeu d'ensenyament superior tendent a aconseguir un ensenyament de qualitat i excel·lència dins d'aquest entorn.

Eixa és, en resum, la modificació que proposem, l'esmena que proposem. Considerem que és una millor redacció, menys retòrica, més clara i amb un compromís de qualitat i de dotació econòmica. A més, a la nova redacció sí que es faria cas a la indicació del Consell Jurídic Consultiu de la Comunitat Valenciana quan suggerix una nova redacció, perquè expressa efectes que no tenen relació amb la llei proposta.

La segona, proposem la supressió de l'apartat 4 de l'article 2, el que diu «títols propis de les universitats reconeguts per la Comunitat Valenciana que siguen organitzats i impartits d'acord amb el que reglamentàriament s'establixca». Aquesta, pensem que és una finalitat global de la llei. Suposem que això ho serà per a tots els títols i que no seria una necessitat explicitar-ho.

Per un altre costat, proposem també suprimir l'apartat 6 de l'article 2, «acreditacions no reglades impartides per ens privats del sistema universitari valencians», i està justificat simplement pel tema que es dóna una rellevància als ens privats que pensem que no hauria de tindre en esta llei.

Seguim dient que si, tal com es diu al text de la mateixa llei que estem debatent, aquesta es fa amb la finalitat de reformar les estructures educatives per a aconseguir els objectius de Bolonya per la convergència europea i el procés que ha originat l'espai europeu d'ensenyament superior, no és correcte dir que els títols i acreditacions es dissenyaran aproximant-s'hi, sinó proposem el canvi el canvi d'aquesta paraula per «atenent a l'homologació de criteris en l'espai europeu d'ensenyament superior». La voluntat de fer efectius els objectius ha de ser clara i pensem que l'expressió utilitzada no ho deixa prou clar.

La redacció proposada de l'article 5 també parla que el sistema universitari valencià oferirà paquets de crèdits a professionals i estudiants capacitats l'elecció dels quals serà responsabilitat d'aquests, cosa òbvia. Proposem una nova redacció en el sentit que les universitats valencianes oferiran cursos d'adequació de coneixements a professionals i altres que tinguen la formació prèvia adequada, amb la finalitat de garantir la formació permanent i completar la formació, deixant constància expressa que La Generalitat posarà els recursos econòmics adients, tant per a la realització com per a beques d'estudiant.

I la darrera esmena és una esmena de supressió del final de l'article 6. El motiu és que no considerem procedent que els estudis d'investigació

(ininte­l·ligible)

. faculte els posseïdors de les certificacions per ells per ells per a optar als paquets de crèdits. Pensem que eixe fet és un fet lliure, en les mateixes condicions que consten en el global de la llei, ¿no? , i, per tant, proposem la supressió d'eixe text.

Bé, crec que m'he adaptat molt bé al temps i esta és l'exposició concreta de les esmenes presentades.

Gràcies.

La senyora presidenta:

Moltes gràcies.

Té la paraula l'il·lustríssim diputat senyor Salvador Cortes.

El senyor Cortes Llopis:

Continuando, usted. Me gustó, y se lo tengo que decir muy brevemente el espíritu constructivo cuando usted, en la enmienda a la totalidad decía: «Jo sóc una persona i el meu partit té el compromís que demanem i exigim competències, i les exigim no per quedar bé, no per a aconseguir més coses, sinó demanem competències perquè creem que com més se tinguen, més bé funcionarà el nostre país. » I va dir: «

(Ininte­l·ligible)

. i no vaig a qüestionar la validesa dels títols, perquè jo crec que qualsevol que siga el govern de La Generalitat, i quan parle del govern de La Generalitat no estic parlant del govern del PP, sinó del govern de La Generalitat, siga quin siga, que serà el responsable de fer eixes coses bé, seguint els criteris europeus, que siga tal com se busca. »

La senyora presidenta:

(Un diputat intervé sense micròfon: «Sí, voldria separar l'esmena número 10 del Grup d'Esquerra Unida-Bloc-Els Verds: Compromís. La resta, totes en un bloc. »)

El senyor Sanmartín Besalduch:

Gràcies, presidenta.

Queden per a debatre, de les sis esmenes, cinc, en tant que una l'hem transaccionat.

Jo voldria centrar-me, en estos cinc minuts sobretot en dos propostes de supressió als articles 3 i a l'article 4 d'esta proposició de llei.

Respecte a l'article 3, ja ho vam debatre en l'esmena a la totalitat la setmana passada. I pensem que aquest tercer tipus de títol diferent al títol oficial, que té validesa en tot el territori nacional, i als títols que emeten les pròpies universitats, d'acord amb els seus estatuts, no els pareix correcte introduir aquest tercer tipus de títol, és a dir, aquells que tenen una validesa únicament autonòmica, són diferents als aprovats per l'estat, i per tant no tenen validesa nacional, però diferents també als títols propis de les universitats reconeguts en els seus reglaments.

El per què este Grup Parlamentari Socialista s'oposa és molt senzill i molt clar. En primer lloc perquè tenim l'experiència del que va passar en la llei del sistema universitari basc, que es va aprovar l'any 2004 i que fou recorreguda, es va presentar un recurs d'inconstitucionalitat per part del president del Govern l'agost de 2004, i de fet encara està pendent, està pendent de resolució pel propi Tribunal Constitucional, no perquè siga una còpia íntegra -ho és, una còpia fins a la coma última de la Llei d'ensenyament universitari basc-, sinó perquè entra en contradicció en la pròpia Llei orgànica d'educació abans inclús de reformar, com vostés saben, l'actual llei orgànica farà poc temps.

Però volem suprimir també aquest article del propi dictamen del Consell Jurídic Consultiu de la Comunitat Valenciana, que dictamina categòricament, no vaig a insistir, en el mateix que no resulta possible que el legislador valencià cree un nou tipus de títol d'ensenyament superior reconegut, reconegut per La Generalitat. En primer lloc perquè suposa reconéixer un caràcter diferent a estos títols respecte al de les universitats i, en segon lloc, perquè seria una intromissió -i això és el que més me preocupa- a la competència exclusiva de l'estat. De fet, el dictamen diu que, per raons de seguretat jurídica, no resulta possible l'establiment d'aquest tipus de títol i, en conseqüència, no s'hauria de reconéixer als títols una validesa en la Comunitat Valenciana.

Però, a banda d'aquest dictamen, de les experiències dels recursos d'inconstitucionalitat que tenien aquestes titulacions, el que realment me preocupa, i és el fons de l'esmena a la pròpia totalitat del projecte, per tant, la devolució al Consell, són les conseqüències negatives, les perspectives, jo diria, que enganyoses i fraudulentes de cara a l'estudiant de nivells superiors. Perquè en el fons de tot el que ens plantegem és: validesa per a què, aquestes titulacions? I ho dia l'altre dia. Validesa realment per a exercir o per a presentar-me a unes oposicions de la funció pública? No, efectivament. Tindran molta poca, absolutament molt poca validesa. I, per tant, jo pense, amb tota la senzillesa, tampoc no vull que. , s'està enganyant a tota una sèrie d'estudiants en els cicles superiors que quan busquen una titulació evidentment el primer que miren és el contingut curricular. Però després si realment tindrà validesa, on tindrà validesa i per a què servirà aquest títol? Jo estic convençut, estic segur, igual que van fer en la llei andalusa, que ho vorem en la propera llei d'acompanyament de pressupostos, canviar aquest article, igual que va fer la comunitat autònoma andalusa. Però sobretot el que resulta curiós és que en un moment que tot l'Espai Europeu d'Educació Superior està parlant de convergència i d'unificació de criteris, perquè ho dia el senyor Pañella que citava el mandat de Bolonya, però també el posterior mandat de Bergen, a Noruega, l'any 2005, on s'aconsella i es mana als estats membres que s'integren fins al 2010 en un espai europeu d'ensenyament superior comú basat en criteris el més homogenis possibles al respecte. Per tant, quin sentit té, quin sentit té d'aprovar aquest projecte de llei?

I, per últim, me preocupava també, i per això demanava la supressió de l'article 4, perquè si realment el que vostés, el legislador, el que volia fer l'article 4, no és el que havia interpretat, li donaré la raó. Però jo me l'he llegit moltíssimes vegades este article. I vostés parlen d'homologació de títols oficials expedits per universitats estrangeres. I jo ja li vaig dir que, d'acord amb l'article 3. 5 de la Llei orgànica d'educació, l'educació superior a qualsevol comunitat autònoma de l'estat espanyol no té absolutament competència, perquè depén, i vostés ho saben perfectament, del govern central.

Finalitze, estos vuit segons, estos sis segons. Dos esmenetes més que havia introduït en tota la. , perquè pense, parlen vostés de «títulos cuyo contenido -els títols no tenen continguts-, serán títulos cuyos estudios pueden permitir su homologación», però en lloc de «contenido» posar «títols».

I finalitze, tampoc no entenc que quan parlen de la formació professional superior parlen de diplomats. La FP no dóna diplomes, en cap lloc, dóna «titulacions», però no diplomes. Per tant, són dos esmenes únicament perquè les tinguen en compte i seguirem debatent.

La senyora presidenta:

La senyora Barrieras Mombrú:

Moltes gràcies, senyora presidenta.

Senyories.

Bé, senyor Sanmartín, jo començaré evidentment per la 4 que, com vosté havia dit, ja està votada, per tant no hem de parlar d'ella, però que sí que voldria agrair-li l'aportació que des del Grup Parlamentari Socialista es vol fer a una llei que no topetàvem que era el moment oportú, perquè havíem presentat una esmena a la totalitat, però, bé, que d'alguna manera es veu la voluntat de poder col·laborar en una llei que en el fons jo estic convençuda que vosté sap que és oportuna i és necessària per a la nostra comunitat.

Les esmenes que vosté ha comentat com a últimes, perquè vaig a deixar la 3 i la 4, que crec que són l'essència de les seues esmenes, jo li diria que l'esmena número 2, on vosté parla que ha de dir «estudis» en lloc de «continguts», no li la podem acceptar perquè l'homologació s'efectua sempre tenint en consideració els continguts, no mai en base als estudis. Per tant, eixa no li la podem acceptar.

Després hi havia una altra, que és. , saltant-me, com li dia, la 5 i la 7, seria la número 13, que eixa sí que li l'anem a acceptar, senyor Sanmartín, però nosaltres també pensem que d'alguna manera la seua voluntat de col·laborar s'ha de fer palesa acceptant algunes esmenes que poden millorar el contingut de la llei. És més correcte referir-se a les persones que hagen superat ensenyaments de formació professional superior com a titulats, ja que al no ser ensenyaments que conduïxen a l'obtenció d'una diplomatura en sentit estricte, l'expressió «diplomats en formació professional superior» no era tècnicament la més encertada. Per tant, eixa li l'anem a aprovar.

Després tenim l'esmena 14, on vosté vol canviar «su propia educación superior» pel «seu propi itinerari educatiu». Nosaltres considerem que en este context és molt més representatiu al·ludir l'educació superior, ja que l'expressió «itinerari educatiu» restringix molt el camp d'acció; aixina referir-se a «educació superior» permet un millor i més ample disseny de la formació per cada alumne, possibilitant inclús la combinació de dos o mes itineraris educatius. Vosté està d'alguna manera restringint la possibilitat dels alumnes en esta esmena. Per tant, no li la podem acceptar tampoc.

Quant a allò que vosté ha dit de l'esmena número 5 i l'esmena número 7, que, bé, jo vaig a dir-li, i vosté sap perfectament que si li aprovàrem eixes esmenes la llei seria d'alguna manera «bou al corral», perquè, clar, si vosté està d'alguna manera suprimint els dos articles que són el fonament i l'objecte de la llei, o siga, són esmenes presentades, evidentment, perquè vosté ha de presentar-les, però que no li haurà passat en cap moment pel cap que puguem mosatros acceptar-les. Per què? És evident, és evident. Nosaltres. , vosté la llei se l'haurà llegida, se l'haurà llegida. Estic convençuda. Jo sé que vosté treballa, ho sé. I la llei ho posa claríssimament quin és l'objecte de la llei. En la llei, article 1, posa «la present llei té com a objecte l'ordenació i coordinació del sistema valencià de títols i acreditacions d'educació superior en l'exercici de les competències pròpies de La Generalitat, amb respecte al principi d'autonomia universitària i en el marc del sistema universitari espanyol i de l'Espai Europeu d'Educació Superior».

Per tant, no podem, ni la 5 ni la 7, que vosté ens vol llevar els dos articles que són l'essència i que són el contingut propi de la llei.

Per exemple, l'article 3 evidentment és l'article essencial, en la mesura que es possibilita el reconeixement per part de La Generalitat dels títols i els diplomes propis de les universitats, eh, de les universitats nostres. Aspecte que és evident que està enllaçant directament en el títol de la llei, per tant, és impossible poder aprovar-la. Sempre que el seu disseny s'haja fet en línia amb els criteris de l'Espai Europeu d'Educació Superior. Per tant, això crec que queda més clar que l'aigua, això és el que volem, tindre unes titulacions pròpies de la Comunitat Valenciana. I sempre, sempre que estiguen en línia amb els criteris de l'espai europeu. Volem anar de la mà Bolonya, i això vosté ho sap. I volem anar endavant. Volem anar endavant. I el que és evident és que -vosté ara ho ha dit molt bé- «pendent de resolució». No com va dir l'altre dia en l'esmena a la totalitat que ja s'havien carregat. No, no, pendent de resolució pel Tribunal Constitucional.

I que no està copiada també li ho diria, perquè vosté que llig tant totes les lleis, ens van donar l'equip jurídic alguna llei com, per exemple, la del País Basc, i no està copiada literalment. Però que en el fons vol dir el mateix, doncs sí. En el fons voldrà dir més o menys el mateix. Som una comunitat que, com la basca, volem tindre les nostres competències, dins sempre de la legalitat.

Evidentment, la supressió de l'article 4 tampoc pot ser, que és la que diu, la que diu que La Generalitat en l'àmbit de la seua competència podrà reconéixer, de la manera que en cada cas corresponga, els títols i acreditacions estrangeres. Donat que es considera convenient facultar La Generalitat per a això, el que no pot fer-se mai en la vida és aprovar-li la supressió de l'article 4. Vosté sap que en eixes supressions d'eixos dos articles es carrega la llei. I nosaltres això, com és evident, senyor Sanmartín, amb molta bona voluntat, no li ho podem acceptar.

I vosté parla del dictamen, vosté només parla d'un dictamen. Vosté sap que hi ha molts dictàmens: està el del Consell Jurídic Consultiu, està el del CES, està el de la subsecretària. Tots els dictàmens donen el beneplàcit a la llei que estem parlant en estos moments.

Per tant, jo crec que la Comunitat Valenciana es mereix una llei com esta. Anem a tirar-ho endavant, anem a ser capdavanters i esperem no haver de tornar enrere, com vosté diu. No m'agradaria que fóra vosté

mal agüero

perquè pense que la societat valenciana es mereix un govern que tire endavant amb tots els projectes que beneficien a la nostra comunitat.

Per tant, li done les gràcies per la seua bona voluntat, però no podem aprovar-li més que les esmenes que li havia comentat.

Moltes gràcies.

La senyora presidenta:

La senyora Barrieras Mombrú:

Senyora presidenta, mosatros la 13.

Que anem a aprovar, encara no l'hem aprovada. Anem a aprovar-la en la votació.

La senyora presidenta:

Procedim a votar l'esmena número 13. Vots a favor? Unanimitat.

A continuació votem l'esmena número 5.

Sí, la 5 i la 7, la 5 i la 7. Vots a favor? 4. Vots en contra?

Procedim a la resta.

Ah! no l'he vist alçar la mà. Val. No passa res, no passa res. La resta d'esmenes. Tornem a votar. S'ha equivocat, va.

Per favor, senyories, tornem a votar la 5 i la 7. Vots a favor? 3. Vots en contra? 8. Abstencions? 1.

Resta d'esmenes. Vots a favor? 4. En contra? Abstencions?

(Remors) (Un diputat parla sense micròfon)

La senyora Barrieras Mombrú:

La senyora presidenta:

El senyor Sanmartín Besalduch:

Senyora presidenta, ha hagut una equivocació en la votació de l'article.

(Inoïble) (El diputat parla sense micròfon)

La senyora presidenta:

El senyor Maluenda Verdú:

Senyora presidenta, una qüestió d'ordre.

La senyora presidenta:

El senyor Maluenda Verdú:

Una qüestió d'orde.

Té raó el senyor Sanmartín, ens hem adonat. Però no podem tornar cap arrere a votar articles que ja s'han votat. El senyor Sanmartín està clara la seua voluntat i tindrà l'oportunitat en el Ple de votar a favor de l'article.

El senyor Sanmartín Besalduch:

Simplement per a què quedés constància de l'equivocació, que és assumible únicament per la meua persona.

La senyora presidenta:

Una vegada debatudes totes les esmenes i els articles, voy a proceder a leer el artículo 120 del Reglamento: «Los grupos parlamentarios o los diputados y las diputadas, dentro de las 48 horas siguientes a la fecha de terminación del dictamen, en escrito dirigido al presidente o presidenta de Les Corts, deberán comunicar los votos particulares y enmiendas que, habiendo sido defendidos y votados en comisión y no incorporados al dictamen, pretenden defender en el Pleno». Por lo tanto, el lunes es la fecha límite para ello. Por procedimiento de urgencia, me está diciendo el letrado.

El senyor Sanmartín Besalduch:

Únicament assenyalar que per part d'este grup proposem per a què llija en el dictamen en el plenari a la senyora Maira Barrieras.

Perdó.

Nomenament del membre de la comissió que ha de presentar el dictamen de la comissió davant del Ple

La senyora presidenta:

Anem al tercer punt de l'ordre del dia: designació del membre de la comissió que ha de presentar davant el Ple el dictamen de la comissió al projecte de llei de La Generalitat del sistema valencià de títols i acreditacions d'educació superior.

Per part del grup.

El senyor Sanmartín Besalduch:

Proposem per a què llija el dictamen a la presidenta, senyora Linares.

La senyora presidenta:

Moltes gràcies.

Per part d'Esquerra Unida.

El senyor Pañella Alcàcer:

Sí, evidentment, nosaltres estem completament d'acord.

La senyora presidenta:

Moltes gràcies, pel que a mi em toca. Moltes gràcies.

(S'alça la reunió a les 10 hores i 45 minuts)

