Comissió d'Educació i Cultura realitzada el dia 24 de març de 2009. Comença la reunió a les 11 hores i 2 minuts. Presideix la il·lustre diputada senyora M. ª Soledad Linares Rodríguez. Reunió número 15.

Compareixença de la consellera de Cultura i Esport per a informar sobre els treballs arqueològics realitzats, sobre la petició de fer-ne de nous i sobre les previsions de la conselleria en el projecte del pas del troleibús pel centre BIC i CHA parc Ribalta de Castelló, sol·licitada pel Grup Parlamentari Esquerra Unida-Bloc-Verds-IR: Compromís (RE número 29. 480)

La senyora presidenta:

Senyor secretari, per favor, passe llista.

(El senyor secretari passa llista per tal de comprovar si hi ha quòrum)

El senyor secretari:

La senyora presidenta:

En primer lloc, m'agradaria donar la benvinguda a la consellera de Cultura una vegada més a esta Comissió de Cultura.

Comencem en el punt número 1: lectura i aprovació, si escau, de l'acta de la reunió anterior. Si ningú té res a dir, la donem per aprovada.

La senyora presidenta:

I el segon punt: compareixença de la consellera de Cultura i Esport per a informar sobre els treballs arqueològics realitzats, sobre la petició de fer-ne nous i sobre les previsions d'aquesta conselleria en el projecte del pas del trolebús pel centre BIC i CHA parc Ribalta de Castelló, sol·licitada pel Grup Parlamentari Esquerra Unida-Bloc-Verds: Compromís

Per a donar-mos les següents explicacions té la paraula la consellera, senyora Trini Miró.

La senyora consellera de Cultura i Esport:

Moltes gràcies, senyora presidenta.

Senyores i senyors diputats, molt bon dia.

Compareixc este matí a petició del Grup Parlamentari Compromís per a informar-los -i llig textualment la seua sol·licitud- «sobre els treballs arqueològics realitzats, sobre la petició de fer-ne nous i sobre les previsions de la Conselleria de Cultura en el projecte del pas del Tram pel parc Ribalta de Castelló».

I vullc ressaltar la formulació exacta d'esta sol·licitud de compareixença, perquè este projecte afecta diversos organismes públics, i cada un ha respost i respondrà de les seues pròpies competències i respecte a les seues responsabilitats.

Fa un mes, en la Comissió d'Obres Públiques, el conseller d'Infraestructures i Transport ja va comparéixer a petició d'este mateix grup parlamentari i va donar compte de tots els detalls que afectaven al seu departament.

(So per interferència d'un mòbil)

Per este motiu vaig a cenyir-me a tots els detalls que tenen a veure amb les competències de la Conselleria de Cultura i Esport i a informar-los d'aquelles activitats que s'han realitzat vinculades al mencionat projecte.

Quant als treballs arqueològics realitzats, he de dir que des del primer moment la Conselleria de Cultura ha supervisat i informat sobre els treballs arqueològics que s'estan realitzant. D'açò no és que hi haja cap de dubte, però abans d'enumerar-los amb detall totes les obres que s'han efectuat, voldria deixar conclòs un assumpte formal que quasi tots els partits de l'oposició estan equivocant contínuament.

(So per interferència d'un mòbil)

La Conselleria de Cultura no està realitzant cap tipus d'excavació arqueològica. La funció de la Conselleria de Cultura pel que fa a este tipus d'excavacions es limita a informar i a autoritzar el projecte d'excavació d'acord amb els articles 60 i 62 de la Llei 4/1998 de patrimoni cultural valencià, modificada per la Llei 5/2007, i a dur a terme les inspeccions previstes en l'article 14 d'eixa mateixa llei.

A vegades quan es debaten este tipus d'actuacions que afecten la labor de més d'una conselleria, convé conéixer la llei i saber quina administració és la competent en cada matèria. Mosatros sí que ho sabem i, per tant, actuem d'una forma coordinada en funció de les responsabilitats que hem assumit amb tota la comunitat i amb els castellonencs en particular.

Dit açò, passe a relatar-los detalladament les actuacions que s'han realitzat en l'àmbit arqueològic. El 14 de gener de 2008, i després de la recepció de l'estudi previ de les obres projectades pel condicionament del passeig de cotxes del parc Ribalta de Castelló perquè puga ser transitat pel Tram, el tècnic d'arqueologia de la Direcció Territorial de Cultura de Castelló emet un informe en el qual s'estimen les actuacions que es considera necessari emprendre.

Durant el mes de juliol de l'any passat es presenta la sol·licitud i el projecte d'excavació que compta amb el vistiplau del tècnic d'arqueologia mencionat i que porta amb si l'autorització de la Dirección General de Patrimoni Cultural per a eixe fi. Per tant, s'inicia a l'agost de 2008 l'execució d'un projecte d'excavació arqueològica firmat per Vicente Juan Berenguer García i promogut per la Conselleria d'Infraestructures i Transport. El projecte inicial proposa l'obertura de 25 sondejos manuals, de 25 metres quadrats cada un, al llarg del parc. I en el cas que apareguen restes d'interés, s'hauria de procedir a la seua excavació en extensió, i si no fóra així, després de la inspecció corresponent, es duria a terme el seguiment de l'obra.

En el transcurs de les excavacions es varen realitzar contínues inspeccions pel que, en funció dels resultats que venien observant-se, es va procedir a modificar el projecte inicial a fi d'optimitzar resultats i obtindre una documentació científica de qualitat. La intervenció arqueològica va permetre delimitar els murs est, oest i sud del cementeri del segle XIX de Castelló, on apareixen en els plànols de la ciutat alçats durant les guerres carlistes. Durant estos sondejos es van realitzar exhumacions de restes humanes amb escassos aixovars i també es van poder documentar algunes unitats estratigràfiques relacionades amb el parc o amb fases anteriors, com la carretera de Morella, séquies, canalitzacions i conduccions elèctriques que, en paraules del tècnic, no tenen excessiu valor patrimonial.

Després del coneiximent d'estos resultats -i com va dir en el seu dia el conseller d'Infraestructures-, amb l'objectiu d'excavar el mínim possible i no afectar les restes patrimonials que pogueren trobar-se en la zona, es van presentar unes modificacions del projecte inicial en què s'alçava la cota d'implantació de l'obra, que es quedava únicament 23 centímetres per damunt del punt més alt en el qual han aparegut restes humanes.

Per tant, i una vegada introduïdes eixes modificacions, des de la Direcció Territorial de Cultura de Castelló es va informar que seria necessari realitzar les següents actuacions arqueològiques: excavació prèvia de les zones on es planten arbres dins de l'espai necrolàtric; excavació prèvia en extensió d'almenys 100 metres quadrats ampliant el sondeig 4, que és on apareixen inhumacions a menor cota i poden veure's afectades pel pas de la maquinària; excavació prèvia del col·lector i pou o pous de la plaça de la Independència, i el seguiment arqueològic de la resta d'obres.

El 2 de gener de 2009 es presenta en la Dirección General de Patrimoni Cultural el projecte d'excavació de la segona fase del cementeri del segle XIX ubicat en el parc Ribalta. Esta actuació va ser autoritzada per la Dirección General de Patrimoni el passat 6 de gener, i a data de hui continua el seu desenvolupament, per la qual cosa és impossible poder informar-los en estos moments del resultat definitiu d'estes excavacions.

Mentres els treballs continuen el seu curs no es poden extraure conclusions definitives. No obstant això, fins al dia de hui, s'ha localitzat el cementeri del segle XIX de la ciutat de Castelló i no pareix que existisquen restes arqueològics d'excepcional interés.

Una vegada s'hagen inventariat totes les restes trobades en la zona delimitada, tant les restes humanes com les arqueològiques, si n'existiren algunes de rellevància, es depositarien en el Museu de Belles Arts de Castelló. La resta, després de la publicació de la memòria i de ser objecte d'una publicació científica, seran soterrats adequadament.

Per tant, senyories, i com a resum de tot allò que s'ha exposat fins a este moment, he de dir-los que han d'estar molt tranquils, perquè la Conselleria de Cultura està vetlant perquè es complisquen tots els requisits legals vinculats a les excavacions arqueològiques relacionades amb el condicionament del passeig de cotxes del parc Ribalta. Es va realitzar una primera fase, vam establir el camí pel qual s'havia d'abordar la segona fase i estem en continu contacte amb la Conselleria d'Infraestructures per a coordinar les actuacions i protegir, com cal, aquells descobriments arqueològics que tinguen la rellevància patrimonial suficient per a ser conservats en els museus de referència.

La segona part de la seua sol·licitud, senyora Mollà, parla de la petició de realitzar nous treballs arqueològics. Entenc que eixa petició al estar firmada el dia 20 de gener es referiria a la segona fase que ara li he explicat, a la qual he fet menció. Perquè en cas contrari, no n'hi ha altres actuacions sol·licitades, almenys fins que finalitze l'actual període de treball amb el conseqüent informe definitiu i memòria de les obres.

Quant a les previsions de la conselleria respecte al projecte, que és el tercer punt de la compareixença, és el referit a les previsions de la Conselleria de Cultura respecte a este projecte del pas del Tram del parc Ribalta de Castelló, he de dir que, en primer lloc, que l'interés de tot el govern valencià és poder contemplar com els ciutadans de Castelló disfruten, quan més prompte millor, d'un mitjà de transport modern, ecològic, ràpid i integrat amb la resta de la ciutat.

Les xifres de viatgers del Tram ja obert al públic són espectaculars, ja ho va mencionar també el conseller, i per això entenem de vital importància que Castelló finalitze, quan més prompte millor, totes les obres projectades, encara que sempre des del respecte als espais patrimonials protegits.

Senyories, la nostra postura no ha variat en absolut respecte a la que va assumir fa quasi un any la directora general de Patrimoni, autoritzant les mencionades obres amb unes determinades condicions, que no sols garantixen el respecte i la integritat del parc, sinó que ho milloren, tant des del punt de vista mediambiental com del cultural. Aquell va ser el nostre compromís i seguim just en eixe mateix punt. Volem un projecte modern per a Castelló, però la nostra obligació és treballar com a garants del valor cultural del parc Ribalta per als castellonencs, per això incloem condicions per a donar el nostre vistiplau que formen part d'un document que els grups parlamentaris em van sol·licitar formalment, i que jo els vaig lliurar perquè puguen comprovar que l'autorització implica sensibles millores per a este BIC i conjunt històric artístic, que és el parc Ribalta.

Creiem sincerament que la protecció del BIC és perfectament compatible amb el pas d'un transport públic que funciona de forma autònoma i que no té línies aèries;

(so per interferència d'un mòbil)

que la velocitat del pas, que no serà superior als cotxes de cavalls, beneficiarà la integració del vehicle dins del parc; que actuacions com la reconstrucció de la pèrgola o la restauració de l'antic passeig de Sant Vicent recuperaran l'essència patrimonial d'estes zones, o que la restauració botànica del parc i l'enjardinament de l'entorn de l'antiga estació ampliaran la sensació del pulmó verd que té el parc Ribalta. Estes són algunes de les nostres condicions, i com poden veure totes redunden en benefici d'este parc.

Quines són les previsions de futur de la conselleria? , que és l'altra pregunta que se mos formula. Doncs, jo he de dir que no sóc futuròloga, per la qual cosa no li puc dir quins seran els nostres pròxims passos a seguir. En este instant, fins que no arribe el moment oportú, en estos instants ha d'abordar-se que per a nosaltres hi ha una situació molt clara, i és que la Conselleria d'Infraestructures i Transport i l'Ajuntament de Castelló van presentar un projecte a la Conselleria de Cultura, que estudiàrem i analitzàrem en el seu moment, i vam imposar una sèrie de condicions indispensables per a la seua autorització per part de la nostra conselleria.

Tant l'ajuntament com la Conselleria d'Infraestructures treballen perquè totes estes condicions siguen una realitat, i en un període de temps breu el Tram circule pel parc Ribalta, que presentarà un perfil encara de major protecció del que disfruta actualment.

Sabem quina és la nostra obligació: preservar els espais protegits des del punt de vista patrimonial o, inclús, eliminar alguns aspectes concrets que no són interessants des del context cultural.

Estem convençuts que quan acaben les obres tots els castellonencs disfrutaran amb el seu nou mitjà de transport. Van a adonar-se que este projecte de mobilitat urbana estarà acompanyat per una revitalització completa del parc Ribalta i una millora substancial de les seus virtuts patrimonials.

En definitiva, des de la Conselleria de Cultura mantenim una mateixa posició des del principi: autorització sí, però condicionada.

La Conselleria d'Infraestructures està contemplant les nostres recomanacions en les seues actuacions i estem treballant d'una manera absolutament coordinada. Cada departament té les seues competències, però estem caminant de la mà en este projecte.

En la mesura que siga possible intentarem que el compliment d'eixes condicions siga paral·lel al desenvolupament de les obres. Però, del que estem segurs és que la nostra posició és ferma en defensa d'un dels centres culturals i mediambientals vitals per a la ciutat de Castelló.

Moltes gràcies.

La senyora presidenta:

Para fijar posición, por parte de Esquerra Unida-Bloc-Els Verds: Compromís, té la paraula la il·lustríssima diputada senyora Mireia Mollà.

La senyora Mollà Herrera:

Gràcies, senyora presidenta.

Senyora consellera, jo entenc que hi ha una errada de començament en aquest projecte. Vosté l'última cosa que ha dit és que autorització sí, però condicionada. I jo crec que ací ja falla la seua argumentació, perquè autorització sí vol dir sí, li pese a qui li pese i passe el que passe. Però vosté és qui ha de vetllar perquè sí o no. I el «no» sembla ser que la seua conselleria no ho ha contemplat mai.

Anem a vore. Diu: «condicionada». Condicionada a què, exactament? Condicionada a aquestes condicions indispensables -com diu vosté- que ha admés avui que no són una realitat en l'actualitat? Diu que van posar unes condicions indispensables i que estan treballant perquè siguen una realitat. Doncs, bé, jo entenc que si són condicions indispensables, primer s'han de complir perquè després se desenvolupe el projecte.

Però, bé, ja han fallat estes condicions que ha posat la seua conselleria. Fallen les condicions que justament ens van emetre la seua conselleria a l'informe en la contestació de petició de documentació perquè totes aquestes qüestions que ha mencionat vosté: el tema de la pèrgola, la restauració de l'antic passeig, la millora de la restauració botànica del parc, etcètera, tampoc són una realitat, són condicions encara no complides però que sí que s'està desenvolupant el projecte. I, aleshores, aquí falla.

Però, bé, ja no me quede en això, ja no me quede en les condicions de la seua conselleria. La seua conselleria ha de consultar uns òrgans i aquests òrgans consultius que té la conselleria de Cultura, tots ells han emés informes -abans de l'autorització d'aquest projecte- negatius perquè diuen tots aquests informes que aquest projecte danyaria el parc Ribalta que -li recorde- està protegit també moralment i també legalment perquè és un BIC reconegut i un conjunt historicoartístic. És a dir, aquests organismes consultius, que la seua conselleria hauria de tindre en compte, no els ha tingut en compte, ni òrgans consultius que diuen no, és a dir, no a l'autorització, ni les condicions indispensables que han de sotmetre's a una realitat abans d'executar un projecte s'han complit.

És a dir, la conselleria diu «autorització sí, però condicionada». Doncs, bé, autorització sí, lògicament, però condicionada a res, passe el que passe i li pese a qui li pese. A més, li pesa molt a la ciutadania de Castelló -i vosté ho sap- perquè fa no molt que li van registrar a la seua conselleria 12. 000 signatures de ciutadans de Castelló demanant la paralització immediata d'aquest projecte, que vosté ha contestat a aquestes 12. 000 signatures dient que la seva conselleria no és a qui han de remetre aquestes signatures perquè no té la competència. Doncs bé, jo crec que sí.

I vosté ja, de començament, quan ha intentat justificar que la Conselleria d'Infraestructures ja va informar sobre aquest projecte fa no res, ja estava ahí fent una cosa que se li dóna al Consell molt bé i al Partit Popular,

escurrir el bulto

. El primer que li he sentit dir és que està

. Però és que la Conselleria d'Infraestructures no pot executar açò sense que la Conselleria de Cultura li done el vistiplau.

Per tant, vosté és la màxima responsable que aquest projecte hui s'estiga desenvolupant. I vosté és la màxima responsable que un conjunt BIC, un conjunt historicoartístic, una peça clau, fonamental per a la ciutadania de Castelló -i ho representen també aquestes signatures- estiga en perill per la seva falta de criteri a l'hora de valorar-se la seva tasca a la conselleria.

Vosté diu que el Consell i totes les conselleries volen que quan més prompte possible se desenvolupe aquest transport. Vosté és la Conselleria de Cultura, la responsable de la Conselleria de Cultura. Per damunt de tot, per damunt dels interessos del conseller d'Infraestructures, per damunt dels interessos de l'Ajuntament de Castelló, per damunt dels interessos del Partit Popular, vosté és la Conselleria de Cultura, la màxima responsable d'aquesta conselleria i ha de vetllar pels interessos patrimonials.

I ha posat un afegitó, i diu: «Bé, però, clar, lògicament tenim respecte als espais patrimonials protegits». Protegits com, senyora consellera? Legalment? Protegits legalment? Perquè, aquí estem parlant d'un parc protegit legalment. Quin tipus de protecció li fa a vosté posar-se les piles a la conselleria, desenvolupar les seues tasques com a consellera i dir: «Per damunt dels interessos del Partit Popular, de la Conselleria d'Infraestructures o de l'Ajuntament de Castelló, jo vaig a desenvolupar la meua tasca com a consellera de Cultura? Quins són aquests tipus de protecció que li fan dir: «Clar, però tenim respecte als espais patrimonials protegits»? Són les seues paraules. Quins? Els legals? Perquè ací tenim -ja dic- un parc protegit legalment.

Vosté està incomplint en aquest cas la protecció legal d'aquest parc, donant les autoritzacions a la Conselleria d'Infraestructures. I, després, diu que li demanem explicacions sobre el projecte a la Conselleria d'Infraestructures. No! No! La Conselleria d'Infraestructures no dóna un pas sense que vosté li haja donat l'autorització, ignorant, ignorant -ja dic- no solament el Consell València de Cultura, ignorant les universitats públiques valencianes, ignorant la Real Acadèmia de Belles Arts, ignorant el Col·legi d'Arquitectes de Castelló.

Vosté arriba ací, a la Conselleria de Cultura, i passa de ser una consellera que té en compte els organismes consultius, passa de tindre en compte aquestes qüestions, passa de tots aquests informes, que sí que me remet a mi, però que jo no sé si vosté se l'ha llegit o els seus tècnics, i que diuen que «en cap cas, en cap cas, és un benefici per aquest parc, ni tant sols per a la ciutadania de Castelló vulnerar un patrimoni com aquest. » En cap cas, en cap cas.

I li diu que «analizada la repercusión del TVRCas por dentro del parque, entendemos que, en primer lugar, se trata de un uso impropio e inadecuado de su finalidad. » I li ho diuen les universitats. Li diuen que «en cap cas», la Universitat Jaume I. Li ho diu la Universitat de València. La Real Acadèmia de Belles Arts San Carlos de València, li diu que per part de la Conselleria de Cultura deuria augmentar-se el nivell de protecció al parc Ribalta mitjançant la seua incoació en el jardí historicoartístic. I vosté no ho fa. Tots els informes li diuen que açò ho faça. I no ho fa. I, en canvi, el que sí que fa és: autorització sí. Rotunda.

Vosté no s'ha plantejat en cap moment que és la consellera de Cultura i que un projecte de la Conselleria d'Infraestructures vulnera clarament la protecció d'un conjunt com aquest, vosté ha de dir-li que no al conseller d'Infraestructures.

Jo me pregunte amb quina autoritat està funcionant vosté en la Conselleria de Cultura, que és incapaç de dir-li que no a una barbaritat com aquesta? Que és incapaç de respondre amb coherència, a més, tenint la legalitat de la seua mà, a la ciutadania de Castelló que li demana i li prega que vosté, que és la màxima responsable de la protecció cultural i patrimonial, que li diga que no, i que s'impose, que s'impose perquè, vosté, al final, és consellera de Cultura de tots els valencians i valencianes -li recorde-. No està sotmesa al criteri del conseller d'Infraestructures ni tampoc està sotmesa al Partit Popular de Castelló. Jo li demanaria aquestes explicacions.

De fet, quan parlem de les troballes vosté diu que «en tot cas, es farà una extensa excavació si se troben més troballes». Extensa excavació? Si se troben troballes importants, vosté, aleshores, dirà que se paralitze aquest projecte? ¿Vosté deixarà que aquest pas d'aquest trolebús a través del BIC i del conjunt historicoartístic, tenint en compte unes troballes importants, vosté deixarà que continue el projecte? O, aleshores, serà capaç d'imposar la seua autoritat com a consellera de Cultura i dir-li que no a l'autorització? Vosté serà capaç?

I, a més, vosté quan ha parlat de l'últim informe de la resolució dictada pel cap de servei de Patrimoni Arqueològic, Etnològic i Històric de la Conselleria de Cultura, vosté no ha dit que en aquest s'informa que aquestes obres es poden eternitzar i, per tant, paralitzar la connexió amb el trolebús del centre de Castelló amb la UJI. Li ho diu l'informe. I diu que «entenem que davant de cap troballa es pot demanar l'excavació manual». I és molt probable que això ocórrega, donat que estem parlant de tot un cementeri municipal -vosté ho ha dit com si fóra qualsevol cosa- que es voran afectades les deixalles de l'ermita del Calvari i del Fort de la Llibertat.

Per tant, si com a mínim aquesta tasca arqueològica s'ha de fer en quatre mesos, davant de cada descobriment el temps es pot eternitzar, a mesura del que puga aparéixer. I això és temps que es perd per connectar Castelló amb l'UJI, un traçat normal i raonable que si s'haguera estalviat pel parc facilitaria que aquest s'acabara i entrara en funcionament molt abans.

I si hi ha una necessitat, aleshores, de connectar açò per via d'urgència -i ja li estan dient que poden ser eternes les excavacions-, jo crec que el que vosté hauria de fer és autoritzar no, dir-li que no a Infraestructures, dir-li que no i dir-li que si és tan important per a la ciutadania de Castelló, i vostés estan per vetllar pels interessos de la ciutadania de Castelló, que se busquen traçats alternatius, que existeixen.

La senyora presidenta:

Vaja finalitzant.

La senyora Mollà Herrera:

. i que vosté ha ignorat, igual que ho ha fet la Conselleria d'Infraestructures.

Moltes gràcies.

La senyora presidenta:

Moltes gràcies.

La senyora Albiol Guzmán:

Gràcies. Bon dia.

A vore. Jo el primer que vull dir és que sembla mentida que vosté com a consellera de Cultura estiga sent còmplice de la destrucció d'un bé d'interés cultural i d'un conjunt historicoartístic. Que això ho estiga fent vosté com a suposada representant de la cultura al País Valencià com a consellera de Cultura, la veritat és que és prou greu.

Jo crec que la Conselleria de Cultura el que deu fer és vetllar perquè es mantinguen les condicions d'aquests espais culturals i per complir les lleis que els protegeix, la llei de patrimoni, tant estatal com del País Valencià, i no botar-se les lleis que és el que s'està fent des de la Conselleria de Cultura. ¡Quin paperot li està tocant fer a vosté, que sota el seu mandat es destruirà un bé d'interés cultural, el pulmó verd de Castelló! Jo crec que vosté com a consellera de Cultura està tenint amb açò un paper brillant. És a dir, serà la primera consellera de Cultura de la Generalitat valenciana que permeta la destrucció del parc Ribalta.

Des d'Esquerra Unida es preguntem per què vosté va acceptar ser consellera de Cultura si sabia que no anava a ser capaç de plantar-li cara a qui li l'haguera de plantar en un moment determinat en pro de la cultura. Vosté, per què va acceptar aquest càrrec si sabia que anava a cedir absolutament a tot el que anaven a dir els altres.

Jo crec que amb açò el que s'està demostrant és que vosté no serveix ni als interessos de la cultura, sinó als interessos del Partit Popular, que és el seu partit a la cap i a la fi.

En aquest tema jo crec que s'està actuant amb un absolut despotisme, s'han encabotant vostés en un traçat perquè havia de ser eixe traçat i no podia ser un altre, botant-se les lleis de patrimoni, botant-se que hi ha un pla especial del Ribalta que no contempla el pas del trolebús, però, en canvi, sí que el fareu passar per allí; a més és un pla general urbá que està anul·lat pel Suprem, a més és un bé d'interés cultural, a més és un conjunt historicoartístic.

És a dir, vostés s'han encabotat en un traçat quan en realitat este traçat no era ni el més còmode ni el més ràpid ni el més adequat, ni molt menys! I, a més, hi ha una forta oposició dels ciutadans i ciutadanes de Castelló que, evidentment, sí que estan preocupats per conservar el seu bé d'interés cultural, no com vosté, evidentment.

A vore. No és el millor traçat per totes estes coses. I, a més, és un traçat que al triar-lo faran que es retarde moltíssim la connexió que necessitem amb la universitat.

Tot el món sabia que ahí hi havia un cementeri del segle XIX. Jo no sé si vosté ho sabia, però tots els castellonencs i castellonenques ho sabíem, perquè és una cosa que se sabia. ¿Per què trien aquest traçat sabent que hi ha ahí un cementeri, que caldrà fer unes excavacions arqueològiques que poden durar mesos? A mi m'agradaria saber per què s'ha triat aquest traçat, quan està tot en contra, quan se sabia que estava el cementeri, quan se sabia que és un bé d'interés cultural.

La senyora presidenta:

La senyora Albiol Guzmán:

. quan se sabia que tot açò ho anava a retardar moltíssim. Jo vull saber per què s'ha triat este traçat, perquè encara no ha sigut vosté, ni el conseller d'Infraestructures, capaç d'explicar-ho en ningun moment.

La senyora presidenta:

La senyora Albiol Guzmán:

. i conteste si van a complir l'informe que vostés mateixos han fet.

La senyora presidenta:

La deixem. Val.

La senyora Sorribes Martínez:

Moltes gràcies, presidenta.

Bé, del bus ja n'hem parlat més vegades, però no està de més recordar algunes altres coses. Aniré molt per damunt, perquè les companyes que m'han precedit ja ho han dit.

Recordar, per exemple, que este projecte compta amb l'oposició de més de vint col·lectius. Recordar que cinc organismes consultius de La Generalitat han emés dictàmens negatius al pas del bus guiat pel parc i que tots ells s'han mostrat favorables a buscar itineraris alternatius.

Recordar que eixe itinerari alternatiu existix, la via pública anomenada passeig Ribalta, números pars, que és prop de l'actual traçat i que desemboca en el mateix lloc, en la farola, que és un vial de tres carrils amb suficient amplària per a acollir la plataforma del bus guia i està a 10 metres d'on ha de desembocar ara.

Recordar que existeix un dictamen de la mateixa Conselleria de Cultura sobre el pas del bus guia per Ribalta i que, segons este dictamen, sols es permetrà que el bus guia travesse el parc si abans l'ajuntament aprova un pla especial, i a través d'ell es materialitzen 15 condicions que la conselleria imposa a l'ajuntament per aprovar l'obra, 15 condicionants previs que l'ajuntament encara no ha complerts, l'execució dels quals podria dilatar-se en el temps, ja que a data d'avui ni estan pressupostats ni tenen cap projecte que indique per on aniran.

Quantes d'eixes quinze condicions poden complir-se i fins on pensa transigir patrimoni és el que ens estem preguntant.

A hores d'ara, el Pla general d'ordenació urbana de 1984, que és el que està vigent després de l'anul·lació pel Tribunal Suprem del de 2000, impedix el pas del bus guia per dins del Ribalta, en considerar la totalitat del parc com una zona verda protegida, ja que desapareix el vial que va dibuixar en els plànols el Partit Popular en 1999, el qual partia el Ribalta en dos i en l'existència del qual es basava l'autorització de la Conselleria de Cultura.

A més, a primers de desembre vàrem conéixer l'existència d'un informe tècnic, emés el 29 d'abril per la unitat d'inspecció del patrimoni historicoartístic, a petició de l'ajuntament i de la Conselleria d'Infraestructures, emés el 29 d'abril i conegut per l'opinió pública a primers de desembre. A això se li diu obscurantisme.

¿I per què eixe obscurantisme? Perquè el susdit informe tècnic qüestiona l'actuació de l'ajuntament i de la Conselleria d'Infraestructures respecte a la legalitat de la licitació del Tram de Ribalta, perquè es va aprovar abans de comptar amb la preceptiva autorització de Cultura. I inclús es demana una investigació per part dels serveis jurídics de La Generalitat.

Malgrat això, el 6 de març l'exalcalde Moliner advertia que l'aprovació del pla especial de protecció Ribalta-Tetuan no implicara. Infraestructures i l'ajuntament renuncien que el bus guia travesse el centre de Ribalta. «Debe quedar muy claro que aunque se apruebe el plan especial, se va a mantener el andén central del parque como vial en el plan general de ordenación urbana y el TVR va a poder hacerse. El TVR va a poder pasar igual por Ribalta, porque con plan o sin él, la decisión depende de la Dirección General de Patrimonio de la Conselleria de Cultura, que es la que autoriza las actuaciones. »

Després d'una primera fase d'excavacions arqueològiques des d'agost a novembre, la Direcció General de Patrimoni considera necessari efectuar-ne més i exigix a la Conselleria d'Infraestructures que duga a terme una altra tanda abans de permetre-li començar les obres. Infraestructures vol accelerar-les, però Cultura s'assegura i exigix majors garanties, la qual cosa diu molt al seu favor, de moment.

L'antic cementeri i el Fort de la Llibertat, segons patrimoni, es troben just baix de l'itinerari del bus guia i estan protegits com a BIC. Les prospeccions

comencen cap a la meitat d'agost, i el dia 13 l'arqueòleg que les dirigix ja declarava que l'únic element que hi ha en el subsòl és l'antic cementeri del Calvari i que les restes del Fort de la Llibertat estan en la plaça de la Independència i no en el parc. Això abans de començar les prospeccions.

Tal vegada ja es preparava per al que declararia el 21 de febrer a punt de començar la segona tanda. «Desde el pasado mes de agosto, hemos localizado los muros del antiguo cementerio del Calvario y un centenar de esqueletos nada relevantes desde el punto de vista arqueológico. Han aflorado un centenar de esqueletos a una profundidad de 25 metros. Son enterramientos populares de niños y adultos sin ajuar, propios del siglo XIX. » Y continua parlant «de la monotonía de los trabajos al no haber aparecido nada relevante, apenas algún trocito de rosario. Las catas no generarán afección a las obras del Tram».

¿Que s'han de trobar els tresors de Tutankamon perquè el TVR-Cas no passe pel centre de Ribalta?

Doncs bé, la persona que fa estes declaracions és l'expert contractat per l'UTE formada per les empreses DECSA y FCC, adjudicatària de l'obra, per tal de coordinar les prospeccions arqueològiques. Un expert que ha consentit que durant tot un hivern, caracteritzat per abundants pluges i forts vendavals que han tombat les tanques, les restes hagen quedat disseminades, a la intempèrie, protegides per plàstics i cartons. Els ossos dels nostres avantpassats tractats sense cap dignitat. Açò és

La senyora presidenta:

La senyora Sorribes Martínez:

Açò és una greu falta de respecte als morts, i també als vius.

No pretenc, és clar, qüestionar la professionalitat de l'expert, però de segur que estaríem tots més tranquils si l'equip arqueològic que s'encarregara de les prospeccions depenguera directament de Cultura i no de l'empresa que ha de fer les obres.

Moltes gràcies.

La senyora presidenta:

La senyora De Miguel García:

La senyora presidenta:

La senyora consellera de Cultura i Esport:

Jo entenc la postura dels grups de l'oposició, fonamentalment de la senyora Mollà i de la senyora Albiol, perquè les conec perfectament. Vostés són contràries a moltes de les coses que signifiquen progrés, en molts del casos.

En el cas del Partit Socialista, bé, també es varen posicionar en el seu temps en un programa electoral on volien també fer una espècie de tramvia. Però, bé, han dit el que jo espera que digueren. Parlen d'interessos ocults, interessos d'un conseller, com si el conseller fera el que li donara la gana sense comptar amb la resta de conselleries, en este cas, amb la Conselleria de Cultura. Parlen de destrucció dels béns d'interés cultural d'una forma molt lleugera.

En fi, jo no estic en absolut d'acord amb estes paraules, però ja dic, m'ho esperava, m'ho esperava, perquè estic acostumada ja, de moltes vegades que estic venint ací, a tindre estos atacs per part dels grups de l'oposició.

Jo vaig a intentar explicar-los, si cal encara amb més detall, tot este tema. La nostra direcció, com no podia ser d'una altra forma i com ha ocorregut tantes vegades, és totalment contrària a la direcció que vostés volen fer vore a la població i a la ciutadania.

Estem apostant per una protecció encara major del BIC, encara major. No la destrucció que parlava la senyora Albiol, una protecció encara major del BIC. Controlem que els treballs arqueològics que s'estan realitzant s'ajusten al que marca la llei de patrimoni, i estem vetlant perquè els treballs s'executen amb el màxim rigor possible. Per això, no entenc estos atacs que fan vostés incontrolats contra la nostra forma d'actuar, que, repetixc, l'única cosa que pretén, que estem pretenent, és que este projecte no supose un menyscapte del valor patrimonial del parc Ribalta. Al contrari, que s'aprofite esta actuació per a escometre una sèrie de mesures i d'actuacions que milloren més, si és possible, la riquesa patrimonial de tot este conjunt.

Parlava la senyora Mollà d'autorització condicionada. ¡Clar que sí! , al compliment de les normatives que li vam donar al conseller d'Infraestructures. Anem a vore, aniran complint-se detalladament, paral·lelament, ¡conforme vagen desenrotllant-se les obres! N'hi han quinze punts en què, per exemple, n'hi han punts de mobiliari, n'hi ha una pèrgola. Com vosté comprendrà, això vindrà després.

O siga, clar, no anem a començar la casa per la teulada, n'hi han uns paràmetres i les obres tenen de complir-se d'una forma rigorosa. Per tant, ara estem en el tema d'arqueologia, que és al que jo estic contestant-los des de la primera intervenció. I la forma en què van a inventariar-se totes les restes que vagen a trobar-se i la resta.

Parla també vosté, bé, del de sempre, ¿no? , dels interessos estos ocults i l'interés que té este govern, no un conseller ni una consellera, cada u pel seu costat, sinó que tot el govern valencià tenim un interés en els castellonencs, i és fer este mitjà de transport el més modern que n'hi ha en Europa, ¡estan copiant-lo! , estan demanant-mos quin tipus de transport anem a portar a Castelló ¡per a copiar-mos-el! , perquè. , perquè sí, perquè és un tipus de transport modern, de progrés, que és al que mosatros apostem, i al que ens vàrem comprometre.

Es parla també per part de la senyora Sorribes del tema d'això dels ossos, del cartó. Jo crec que està mantenint-se una crítica demagògica, i, sobre este tema, tinc de dir-li que és cert que hi van haver uns dies que les restes es varen cobrir amb cartons durant la nit, i immediatament li se va comunicar al responsable, el director de l'excavació, perquè açò, bé, doncs, que no tornara a ocórrer, que es resolguera este problema, i des de ja fa prou temps que es cobrixen amb uns grans plàstics, per a evitar que la pluja acabe afectant la integritat de les restes, la protecció de les quals és, al cap i a la fi, doncs, la nostra obligació.

De totes maneres, en este tema vullc insistir en dos punts que són vitals, perquè no es manipule este debat. La conselleria està controlant que les prospeccions arqueològiques es realitzen d'una forma rigorosa, i està intervenint quan, a través de les inspeccions periòdiques, considera que hi ha algun matís a millorar.

I, en segon lloc, tinc de dir que si algú ha jugat amb els sentiments dels castellonencs, ha segut precisament el portaveu del Grup Socialista, el senyor Calles, que es salta a la torera tot tipus de normativa, salta les tanques, entra dins de totes les restes arqueològiques, sense demanar permís a ningú, per a fer unes fotografies i poder publicar eixes fotografies.

Jo crec que això sí que és un assalt públic al sentiment dels castellonencs.

Per tant, ja dic, és veritat que hi va haver una fallada durant una nit, es va esmenar, i, en eixe sentit, el que no es pot consentir és que n'hi hagen persones que no tinguen cap de respecte, com estic dient-li en el cas del senyor Calles.

Respecte a les reivindicacions de la plataforma de què estàvem parlant, de

(ininte­l·ligible)

. Ribalta, nosaltres escoltem a tots els ciutadans, com no podia ser d'una altra manera, i som conscients de la repercussió social que té l'opinió dels ciutadans d'esta plataforma i de les firmes que la sustenten, de les signatures que la sustenten. Però el que tampoc podem oblidar és que en les eleccions autonòmiques de 2007 la construcció del tram figurava en el nostre programa electoral. El Partit Popular ho va proposar i és una de les nostres promeses. El Partit Socialista, com estava dient, el Partit Socialista del País Valencià apostava per un tramvia per catenària, i Compromís, bàsicament, no apostava per res,

que és el més fàcil. I els ciutadans van veure estes propostes i varen optar per recolzar la candidatura del Partit Popular, la candidatura autonòmica en la capital de la Plana. Eixe sí que és un bon termòmetre per a valorar si els ciutadans aproven o no els nostres projectes, i este, doncs, és un cas, jo crec que està molt clar. Eixa és la nostra obligació, complir allò que vàrem prometre quan ens vàrem presentar a les eleccions.

I per una altra part, per un altre costat, també dir que l'aprovació definitiva del traçat del parc Ribalta no significa una secció d'este espai, ja que utilitza l'espai existent, anteriorment denominat «passeig de cotxes», sense suposar en cap moment l'alteració de l'estructura del conjunt. Perquè és que estan donant a entendre que allí anem a carregar-nos-ho tot i és que no és de veres. ¡Anem a millorar!

Durant l'últim any hem sentit contínuament com els grups de l'oposició mencionaven l'article 39 de la Llei 5/2007, de patrimoni cultural valencià, com una de les crítiques més recurrents a la utilització del projecte mencionat. Es parlava de la necessitat que dos òrgans consultius hagueren de donar el seu vistiplau a les modificacions, tal i com figura en l'apartat

del punt 2 dins del mencionat article 39, però el que han estat obviant contínuament és que l'apartat

d'eixe mateix punt indica que no es permetran alineacions, alteracions de l'edificabilitat, parcel·lacions ni agregacions d'immobles, llevat que contribuïxquen a la millor conservació general del conjunt.

És a dir, que si les modificacions que ha introduït la Conselleria de Cultura amb la seua autorització es porten a la pràctica i com a conseqüència d'elles es millora el conjunt monumental, que sí, no és necessari ni preceptiu el vistiplau dels òrgans consultius.

Això no s'ha mencionat mai per part de tots vostés, perquè el que tots vostés volen és parcel·lar la realitat i manejar-la al seu capritx.

Vostés parlen dels distints òrgans consultius que han emés dictamen respecte d'açò i la seua posició contrària a la presència del Tram pel parc Ribalta, però el que tornen a silenciar és que la seua valoració és respecte al projecte presentat per la Conselleria d'Infraestructures i no a les modificacions que, amb posterioritat, proposa la Direcció General de Patrimoni Cultural Valencià.

Per exemple, el dictamen del Consell Valencià de Cultura és del dia 21 de desembre de 2007, més de quatre mesos abans que es pronunciara la Conselleria de Cultura respecte d'això. Tampoc la conselleria aprova el pas del Tram pel BIC sense més, ¡sense més! : imposa unes condicions, unes condicions que estic dient-li, i li ho repetixc, que estan complint-se, unes condicions, senyories, que han de complir-se i que protegiran més si cap el valor patrimonial del parc Ribalta.

El bus guiat i les actuacions previstes van a donar-li més vida al parc, que es va a convertir no sols en un punt de pas, sinó en un lloc d'estada, que és el que els castellonencs volen. Des de la Conselleria de Cultura i Esport som molt respectuosos amb els dictàmens de tots els òrgans consultius que apareixen en l'article 7 de la llei de patrimoni valencià, però la nostra obligació és, en primer lloc, vetlar per la conservació del patrimoni cultural de tots els castellonencs, i amb les nostres exigències crec, sincerament, que estem defenent-ho.

Mire, hi ha una part de la nostra societat que no vol que el Tram passe per Ribalta i que no és capaç d'escoltar les nostres raons. Es pot entendre, ho he dit des del principi, es pot entendre, i es té de respectar encara que no ho compartim. Altres, com el Partit Socialista, es veuen en l'obligació de rebutjar este transport ecològic, silenciós i modern, per a no evidenciar que estan recolzant un projecte impulsat pel Partit Popular, a pesar que en el seu programa figurava, com he dit abans, un tramvia amb catenària, incorporava. , i amb un traçat quasi idèntic al proposat per la Conselleria d'Infraestructures.

I una gran majoria silenciosa, que és a la que es referia també la portaveu del Grup Popular, la senyora De Miguel, que va recolzar les polítiques del Partit Popular i que volen que es porten a efecte, pel benefici de tots els castellonencs, i és el que anem a fer, perquè estem governant per a tots, com dia, senyora Mollà, estem governant per a tots, i per això estem posant tot l'interés que este projecte ixca avant i que el parc Ribalta no sols no es veja perjudicat, sinó que ixca reforçat i doblement protegit, i per això estem treballant conjuntament des de la Conselleria de Cultura amb la Conselleria d'Infraestructures, en este cas.

Moltíssimes gràcies.

La senyora presidenta:

Gràcies.

(Ininte­l·ligible)

Bé, per a rèplica, té la paraula la il·lustre diputada Mireia Mollà.

La senyora Mollà Herrera:

Gràcies, senyora presidenta.

Senyora consellera, a mi me crida l'atenció que vosté, per a justificar que no té ni tan sols dos òrgans consultius que li donen el vistiplau a aquest projecte

diga que és que l'apartat

, que si la conselleria considera que és una millora el projecte, doncs, bé, no se tindrà en compte. ¡Home, clar! , i al final vostés són els que

Clar, vostés diuen, no, com que no mos han recolzat dos òrgans consultius, aleshores, acudim a l'apartat

que és quan nosaltres apliquem el corró del Partit Popular amb les majories absolutes i passem de la protecció que s'ha de tindre legalment d'aquest parc i passem també del «criteri professional» de les persones que treballen en aquests òrgans consultius, que alguns no són arquitectes, senyora De Miguel, però resulta que són professors universitaris, resulta que són arquitectes, etcètera, etcètera. Aquests, ¿què és? , ¿que no són professionals per a la conselleria? , ¿per al Partit Popular? Aquestes persones que treballen en la Universitat Politècnica de València, que treballen en la Reial Acadèmia de Belles Arts San Carlos de València, que treballen en el Consell Valencià de Cultura, que treballen en la Universitat Jaume I, que treballen en aquests òrgans, el Col·legi d'Arquitectes de Castelló, ¿aquests no són professionals? No són arqueòlegs, ¿no? , però resulta que són professors universitaris, catedràtics, són arquitectes.

Vull dir, ¡i diuen tots que no! Però, clar, vosté diu, ah, bé, doncs, apliquem l'apartat

que és quan mos permet la llei fer el corró del Partit Popular, com sempre,

Diu, «modernidad suficiente». Jo ho sent, sent que un parc normalment no se modernitze, se protegix, però els arbres no tendixen a modernitzar-se. Però la Conselleria de Cultura està per a vetlar pels interessos no solament mediambientals, sinó culturals i patrimonials d'aquest part. Ho sento molt que el meu grup parlamentari vetle més pels interessos d'aquest conjunt històric artístic i aquest BIC, que estan protegits legalment, que per l'

polític i ignorant del Partit Popular de trencar l'estructura d'aquest parc. ¡trencar! , perquè passa pel mig, trencar l'estructura d'aquest parc.

Diu que és que el traçat aquest és un model mundial de progrés, modern i que, és clar, estem sent perseguits per tot lo món per a copiar-nos aquest. Bé, jo li pregunte, resulta que nosaltres diem, i la plataforma, i els partits polítics, i els consells consultius, diuen: busquen vostés un traçat alternatiu, que existix. I jo dic, ai, és que resulta que en un traçat alternatiu el bus ja no és tan de progrés i ja no és tan model mundial que la gent vindrà a copiar-nos-el. Resulta que és que si no passa pel mig del parc i passa pel carrer del costat, de deu metres, ja deixa de ser el «supermoderno» bus, i ja deixa de ser una qüestió que els ciutadans de Castelló contemplaran. , ¿contemplaran, per on? , ¿disfrutaran del parc, per on? , ¿per les finestres de l'autobús, quan passe pel mig? , que durarà un minut el pas, estaran mirant per les finestres com de bonic és el parc, i això fomentarà que la ciutadania de Castelló vaja a contemplar el parc Ribalta. Escolte un poquet de criteri, eh? , que és vosté la consellera de Cultura, una miqueta de criteri i de seriositat.

Vosté admeta que s'ha saltat els òrgans consultius, persones que són professionals d'aquest tema i que li diuen que no, i li diuen que no, a utilització, no, ni tan sols, en condicions. Admeta això. Admeta que va posar unes condicions que no s'han complit. ¡Admeta-ho! , perquè no s'estan complint aquestes condicions indispensables, com ha dit vosté, no les ha complides l'ajuntament, no les està complint la Conselleria d'Infraestructures, i punt. ¡Admeta-ho!

Admeta que no és per vetlar pels interessos dels ciutadans de Castelló, que sí que representen aquestes signatures, per molt que vosté vullga deixar-lo en mínims, sí que representen. I que, a més, i que, a més, no li està beneficiant en la mobilitat, perquè aquestes troballes arqueològiques, que era evident que anaven a sorgir, estan retardant aquesta mobilitat suposada, desesperada, urgent que requereix. ¡Aquest traçat està paralitzat!

Aleshores, si és per vetlar per la mobilitat, pels interessos de la ciutadania de Castelló, ¿per què no està ja posant-se en marxa el traçat alternatiu? Perquè una cosa. quan hi ha una urgència, quan hi ha una urgència cal aplicar polítiques urgents, coherents i amb respecte. Vostés ni estan utilitzant el respecte, ni estan utilitzant la coherència i, menys, la urgència. No s'adonen que estan paralitzant una suposada urgència. Mos la venen amb això, però és que ni vostés se la creuen.

I, aleshores, quan fan aquests discursos falten, no solament a allò normal i lògic que seria tindre un criteri professional del tema, sinó falten a la veritat. Vostés no estan per estos interessos, estan per altres. I per això jo dic que hi ha interessos ocults.

Moltes gràcies.

La senyora presidenta:

La senyora De Miguel García:

La senyora presidenta:

La senyora Albiol Guzmán:

Gràcies.

Senyora consellera, jo no sé si vosté ha anat al parc Ribalta, si el coneix, però tal com ha parlat, jo supose que no. Perquè és que ha estat dient una barbaritat darrere d'una altra, però una darrere d'una altra.

A vore, ¿com que el pas del trolebús millorarà el parc Ribalta? Bé, i això, ¿què vol dir? ¿Com que estarà ara més protegit? ¿Com que ara la gent el disfrutarà més? Tot això són barbaritats. I a mi el que em demostra és que vosté ni s'ha passat per allí. Però, vaja, jo la convide que vinga i que veja com tot açò són absolutes barbaritats i despropòsits.

I, per descomptat, la senyora Alicia de Miguel no té ni remota idea del que està parlant, i després si vol me replica.

Però, ¿què és? , ¿que ara perquè fan un trolebús, ara, de repent la gent disfrutarà del parc Ribalta? , ¿per passar pel mig amb un trolebús? ¿De veres? És que són una sèrie de barbaritats increïbles.

I a mi el que m'agradaria. A vore, ¿en què s'han basat per a fer aquest traçat? En els tècnics de la conselleria i els tècnics de l'empresa que el construirà, evidentment, obviant tota la resta: obviant el Consell Valencià de Cultura, obviant les universitats, obviant el Col·legi d'Arquitectes. El que passa és que s'han encabotat en aquest traçat quan n'hi havia un traçat alternatiu que era molt més ràpid de fer, que no afectava un bé d'interés cultural, que no tenia oposició ciutadana. Per tant, explique el perquè d'eixe traçat. És que li ho he dit ja abans i no ho ha explicat. Explique el perquè d'eixe traçat, quan és el traçat que més afecta el bé d'interés cultural, el que més oposició té, el que s'han de botar les lleis de patrimoni per a poder fer-lo. ¡Explique el perquè d'eixe traçat, per favor!

I, bé, si voler protegir el patrimoni cultural és ser casposa, antiga i anar contra el progrés, ¿això és voler protegir el patrimoni cultural? Bé, doncs seré això. Però li assegure que nosaltres anàvem molt més lluny que vostés. Nosaltres amb el nostre programa electoral, Esquerra Unida de Castelló, el que proposàvem era un tramvia. Anàvem molt més lluny que vosté. Un tramvia que evidentment unia el Grau, Castelló, la universitat, Benicàssim, Vila-real, els municipis del voltant, i que, per descomptat, no afectava a cap bé d'interés cultural. Aixina que no em parle de progrés, que nosaltres anàvem molt més lluny. No volíem un trolebús, sinó volíem un tramvia amb totes les condicions.

Però bé, a mi sobre tot això, m'agradaria que em contestara el perquè del traçat i si van a complir l'informe de patrimoni en els condicionants, perquè de moment és que ni s'han complit els condicionants ni. no sé si estan pressupostats, si tenen idea de fer-los, absolutament res. Per tant, eixes dos coses sí que estaria bé que les contestara.

Res més.

La senyora presidenta:

La senyora Sorribes Martínez:

Gràcies, presidenta.

He d'insistir, senyora consellera, no estem en contra del bus guiat. Segurament no seria el que mosatros triaríem, però és el que ha triat el partit que està governant i, per tant, ho respectem, efectivament.

El que demanem és que no passe per dins del Ribalta, i alternatives per a evitar açò, n'hi han. ¿Veu vosté per què jo li dia que estaria més tranquil·la -és que ho ha dit vosté mateixa- si els tècnics foren de Cultura? Vosté ho ha dit, se li va haver de dir al senyor tècnic encarregat que no tinguera els cadàvers, els ossos, en eixes condicions i no els tapara amb cartons. M'és igual una nit que quinze. Eixa nit va ser la de vent, i precisament eixa nit el vent va tombar les tanques. ¿Per què va tombar les tanques? ¿Unes tanques foradadetes? Doncs perquè n'hi ha dos grandíssimes pancartes amb el lema no sé què estimem la natura o respectem la natura o alguna cosa aixina, que van fer resistència al vent i que van tombar les tanques. És podia entrar a peu pla. Però no cal, perquè si vosté coneguera el Ribalta sabria que ahí, amb eixa banda, hi ha dos edificis altíssims, els números 8 i 10 -sobretot el 10- en la vorera dels parells, que des d'allí es domina perfectament tot el Ribalta, i n'hi ha uns oms

en els quals se poden fer unes fotografies fantàstiques. No cal assaltar tanques ni fer cap barbaritat d'estes històries.

Vosté ha començar dient una cosa que a mi m'ha agradat molt, «cadascú respondrà a les competències i de les seues responsabilitats». Estic absolutament d'acord. És la Dirección General de Patrimoni la que ha de decidir com ha de conservar les troballes i si això implica, per descomptat, alguna modificació del bus guiat. Jo fins ahí la veritat, senyora consellera, estava encantada, però el final no m'ha agradat. Per les seues paraules el peix està venut, i passe el que passe la conselleria autoritzarà el pas del bus guiat pel Ribalta. Este problema, el bus guiat s'ha convertit, per descomptat, en un problema per al Partit Popular, no saben com traure-se'l de damunt, se l'estan pilotejant dels uns als altres.

I a mi, senyora consellera, me sap molt mal que, sent vosté la menys culpable, -i perdone l'expressió, l'odio, no m'agrada i per això li la pose entre cometes- li estan carregant a vosté el mort.

És l'Ajuntament de Castelló, és la Conselleria d'Infraestructures qui per la seua cabuderia, arguments polítics, si volem ser políticament correctes, allò que ens estava acusant la senyora Alicia de Miguel és el que estan fent ells, cabuderia. ¿Per què no accepten eixe itinerari alternatiu? ¿Per què no accepten almenys estudiar-ho? Ja li he dit, desemboca a deu metres, exactament al mateix lloc, a la farola, i se desvia deu metres, i n'hi ha un vial suficientment ample, no cal carregar-se el pulmó vert.

El senyor Mario Flores dia a principis de mes en Castelló que és que això ajudarà a llevar la degradació del Ribalta. ¿No li fa vergonya parlar que el Ribalta està degradat, quan l'Ajuntament de Castelló porta vint anys governat pel Partit Popular? A mi sí que em fa vergonya, com el Ribalta està de degradat. Però si fóra qui governara, doncs, a la millor, el que faria seria actuar, no dir això. El Ribalta està degradat, i tant que està degradat.

Respecte als condicionants dels quals vosté parlava, se faran poc a poc. Molt bé. Per exemple, el mur que envolta la plaça de bous. La plaça de bous i el mur que l'envolta és de propietat privada. En l'any 1996 ja va haver un intent del Partit Popular per tombar-lo. Els propietaris, que no és un, en són moltíssims, es van negar. Costarà la

. La pèrgola, se va posar fa ben poc, ara abans en Magdalena, en Castelló la primera pedra del Palau de la Festa. L'ajuntament ja està considerant què fa amb la Festa: si no l'enderroca i la utilitza com a edifici d'usos socials, el

que tenim ara,

(so per interferència d'un mòbil)

no el que diu ahí que s'ha de reproduir la que n'hi havia antigament, que, per cert, jo la vaig conéixer i era preciosa, i si s'enderroca la que n'hi ha, si se tornarà a reconstruir la que n'hi havia o no.

¿Què vol que li diga? Jo no sé, ja li ho he dit abans, no sé fins on vosté està disposada a transigir en eixos quinze condicionants. Perquè que eixos quinze condicionants ens passe. , amb això me passa el mateix que amb el conseller Font de Mora amb els barracons, exactament el mateix. Estic a favor dels barracons si vostés no construïxen centres, però no que això s'enquiste amb el temps. Doncs amb açò passarà igual, consellera, ¿què han de passar 10, 15 o 20 anys perquè se complisquen eixes condicions? D'ací 10, 15 o 20 anys, i abans,

(So per interferència d'un mòbil)

I em dóna igual.

Volen que les coses se facen, i se facen bé. És que eixes coses no calen, intervencions en el Ribalta, en l'arbrat. Clar que sí! Allí tenim uns elements botànics singulars impressionants. ¿Com estan? Penosos, ¡penosos! ¿N'hi ha algú que cuide la seguretat del Ribalta? , en estos moments és el lloc més insegur de Castelló. Abans n'hi havia un personatge que es dia el Llegüero que, almenys, de dia cuidava.

La senyora presidenta:

La senyora Sorribes Martínez:

. -moltes gràcies, acabaré de seguida-, cuidava de la seguretat del passeig. Hui en dia no està d'això. Està deixat de la mà de l'ajuntament. Treballem més en eixe sentit i no en ximpleries de gastar una barbaritat més de diners del que costaria eixa plataforma si es passara per fora.

Moltes gràcies.

La senyora presidenta:

La senyora consellera de Cultura i Esport:

Jo en ningun moment he dit que passe el que passe s'aprovarà.

Bé, val. Aleshores, senyora Mollà, protecció i criteri, al cent per cent, per a millorar encara més eixe BIC, com he dit en les anteriors intervencions. I observe com vostés continuen entropessant en els mateixos errors i defenent els mateixos arguments demagògics.

Està clar que no volen de cap manera que açò isca endavant. Mosatros continuarem defenent als castellonencs el seu patrimoni cultural i el seu dret de disfrutar d'un transport urbà que ja està consolidat en altres parts d'Europa, com li he dit anteriorment.

La Conselleria de Cultura -com tots vostés saben, encara que no ho escolten- ha imposat una sèrie de condicions de compliment obligatori perquè l'autorització siga efectiva i, tant l'ajuntament com la Conselleria d'Infraestructures, treballaran sens dubte en la seua posada en marxa com correspon al compromís que han adquirit amb la societat castellonenca.

De vostés no podem esperar que col·laboren, però, almenys, jo sí que els demanaria que no entorpisquen la faena que hem iniciat. Tota la nostra labor està respectant escrupolosament l'esperit que va guiar l'elaboració de la llei de patrimoni cultural valencià, i per això no hem donat un xec en blanc perquè esta obra s'execute sense més; d'una banda -i ho repetisc fins a la sacietat- hem establit un llistat d'actuacions obligades que redundaran en una major qualitat de l'espai protegit i, d'una altra, hem supervisat totes les actuacions arqueològiques que s'estan duent a terme tal com mana la legalitat vigent.

Respecte a esta activitat hem avisat els promotors de la necessitat de millorar determinades condicions de conservació, hem instat una ampliació de les prospeccions en determinades zones on les restes humanes estaven molt prop de la superfície i, en definitiva, hem vetlat perquè esta actuació respecte al màxim els criteris que des de la Conselleria de Cultura establim per a este tipus d'obres.

Reitere que ens agradaria comptar amb el seu suport i la seua col·laboració, però veig que no és possible. Respectem al màxim els distints òrgans consultius que han emés un informe al respecte i agraïm la seua col·laboració. També en l'anterior intervenció he dit que n'hi han alguns òrgans consultius que ho varen fer quatre mesos abans que ens pronunciàrem mosatros.

La seua opinió també la respecte. Estic segura que una vegada finalitzen les obres i s'haja condicionat l'entorn de les exigències sol·licitades per la Conselleria de Cultura, la societat castellonenca aplaudirà, segur, la iniciativa. Espere també continuar parlant en este i altres fòrums sobre la protecció del parc Ribalta i el pas del tram a través d'ell i, sobretot, de com s'ha aconseguit fondre la millora del conjunt històric artístic amb la posada en marxa d'un transport, com dia, necessari per a Castelló i la seua àrea metropolitana. I no tinguen cap de dubte que la Conselleria de Cultura continuarà treballant en este camí i de la mà, o conjuntament, amb la Conselleria de Transport, perquè es millore

moltíssim tot este traçat.

I quant a la pregunta de la senyora Albiol, ja li la va contestar el conseller d'infraestructures en la seua intervenció: s'ha considerat que eixe traçat és el millor.

Moltíssimes gràcies.

La senyora presidenta:

(Se suspén la reunió durant uns minuts)

La senyora presidenta:

¿És Ana? Doncs, a vore.

¿El faràs tu? Val. Ho dic jo, perquè anirem començant, com són quinze minuts, deu i deu abans de les votacions.

Proposició no de llei sobre la incorporació de les titulacions de l'àmbit de l'enginyeria informàtica (grau i màster) en la discussió del conjunt de les enginyeries, presentada pel Grup Parlamentari Esquerra Unida-Bloc-Verds-IR: Compromís (RE número 28. 322, BOC número 127)

La senyora presidenta:

Senyories, comencem de nou la comissió, i anem al punt tercer: presa en consideració de la Proposició no de llei sobre la incorporació de les titulacions d'àmbit d'enginyeria informàtica, grau i màster, en la discussió del conjunt de les enginyeries, presentat pel Grup Esquerra Unida-Bloc-Verds: Compromís.

Per a la seua defensa, té la paraula l'il·lustríssim senyor diputat senyor Pañella.

El senyor Pañella Alcàcer:

Gràcies, senyora presidenta.

Tal com s'exposa en la moció, va ser ja a la conferència de degans i directors de centres universitaris d'informàtica, la Coddi, en reunió realitzada el 16 de novembre del 2006, ¿eh? , a on ja constata que la capacitat dels ordinadors i la complexitat dels problemes que solucionaven aquestos creixien molt ràpidament, i d'ahí es va fer ja que naixquera la disciplina d'enginyeria amb el seu programa ahí, que prenent com a font el mètode de les enginyeries clàssiques establia com desenvolupar el programari seguint el estàndards de qualsevol de les enginyeries.

Des de l'inici del procés de construcció de l'espai europeu d'educació superior, la Coddi ha insistit davant del govern central en la necessitat de regulació de la professió d'enginyer informàtic. Regular, entenem això de regular com a delimitar legalment els aspectes de les activitats d'aquestes professions, i això, segons establix la Constitució, exigix que una activitat, que l'activitat o professió se regule mitjançant una llei, en el moment en què es done la condició d'una primera premissa, que és l'interés general.

En este cas, com en moltes altres professions, l'interés general estaria en evitar la pràctica negligent i que puguera tindre conseqüències negatives per a la societat. Per tant, en este aspecte, diguem-ne que estaria justificat que es puguera fer. Comparativament, altres professions com telecomunicacions, aviació civil, transport terrestre, sistemes industrials, energia, medicina, que utilitzen la informàtica, indubtablement, totes elles són professions regulades, ¿eh?

No obstant, el que és la part d'informàtica no està regulada avui per avui, i no s'assegura, i eixa és la realitat, que el professional responsable de l'execució tinga la formació adequada, que és la de l'enginyer tècnic o enginyer en informàtica.

Per dir-ho d'alguna manera, un projecte, per exemple, d'una subestació elèctrica, només pot ser signat per un enginyer industrial; el d'una carretera, per un enginyer de camins; però eixa regulació, respecte al que és l'enginyeria informàtica i l'enginyeria tècnica informàtica, no existix. El que els correspondria a estos professionals són, per exemple, projectar, executar i dirigir tota classe de projectes de

relacionat, ¿eh? , la verificació, l'anàlisi i el disseny de sistemes informàtics de tota classe, etcètera, ¿no? Doncs, això, avui no està regulat, i en realitat pot ser desenvolupat eixe treball per qualsevol persona de qualsevol professió. Eixa és la realitat.

Tant és així que la legislació és contínua, es reglamenta en moltes àrees, ¿eh? , com la Llei 10/2005, sobre la televisió digital terrestre i la televisió per cable; el Reial decret 944/2005, sobre el pla tècnic nacional de la televisió digital terrestre; l'Ordre ITC/1. 077/2006, sobre instal·lacions col·lectives de recepció i televisió, eixes es legislen per les competències professionals, per les activitats professionals de cadascuna de les carreres o dels titulats, més ben dit, que podien fer estes activitats o estos projectes.

No obstant, unes altres com són les relacionades amb sistemes informàtics, la Llei 15/1999, de protecció de dades, o el Reial decret 1. 720/2007, sobre reglament sobre l'anterior llei, la Llei 59/2003, sobres signatura electrònica, no asseguren, estes lleis, que el tècnic competent en la matèria tinga la formació adequada per a executar els projectes. Això, reitere una vegada més, la Coddi, ¿eh? , està insistint en la necessitat de la regulació de la professió. , d'estes professions, la d'enginyer tècnic informàtic i la d'enginyer informàtic.

És possible això, si es considera que l'únic camí perquè el govern puga donar els futurs títols de grau i màster en l'àrea d'informàtic, ¿eh? , ha de ser mitjançant i tenint el mateix tractament que la resta d'enginyeries, i passa necessàriament per aplicar mesures que regulen les professions d'enginyeria i enginyeria tècnica en informàtica. És la Llei 12/1986, de l'1 d'abril, sobre regulacions de les atribucions professionals dels arquitectes i enginyers, la que diu en el seu preàmbul que es pren com a referència de les especialitats respectives i, no obstant això, l'eventual i necessària reforma o modificació en virtut de les circumstàncies canviants i les exigències d'ordre tecnològic, acadèmic i demanda social, les especialitats d'enginyeria que figuren enumerades en el Decret 148/1968, enumeració que, òbviament, en aquell moment no incloïa la informàtica. Però també és veritat que a partir d'ahí s'han elevat consultes i s'han demanat informes o dictàmens, com el que fa el senyor José María Baño León, catedràtic de dret administratiu, advocat, a instància de la Coddi, en què emet un dictamen raonat en què, al final, anem a les conclusions, en la primera, per exemple, diu: «Los títols universitaris oficials d'enginyeria tècnica en informàtica de gestió i enginyeria tècnica informàtica de sistemes queden sotmesos al règim jurídic previst en la Llei 12/1986, d'1 d'abril, i, per tant, constituïen professions regulades». Ho afirma ell, ¿eh?

I, després, per no ser excessivament llarg, diu que l'aprovació del Reial decret 1. 460/1990 i 1. 461/1990, de 26 d'octubre, el govern va actualitzar el referit catàleg d'especialitats i les titulacions d'enginyeria tècnica en informàtica de gestió i enginyeria tècnica en informàtica de sistemes, quedant automàticament incloses en eixe moment en el règim jurídic de la Llei 12/1986, establint que el fet que no estara en la relació de titulacions i de professions regulades, no implica que no ho puga estar, perquè la mateixa llei comportava una disposició addicional, en la qual contemplava clarament que se podien revisar en funció de les noves circumstàncies socials les noves titulacions i, per tant, també les noves professions, que quedarien regulades, que s'haurien de regular en tot això.

El mateix informe, la conclusió sisena, mos diu que per totes aquestes raons, el Ministeri de Ciència i Innovació ha d'establir els requisits a què deuran adequar-se els plans d'estudis que presenten les universitats per a la seua verificació pel Consell d'Universitats, conduint a l'obtenció dels títols de grau que habiliten per a l'exercici de la professió d'enginyer tècnic en informàtica en les dos especialitats mencionades i en les mateixes condicions que en la resta d'enginyeries, de manera que la tinença del títol siga requisit per a exercir l'activitat pròpia d'aquestos titulats, cosa que, a més, pareix que és tant de sentit comú que no deuria o que no hauria calgut fer totes aquestes, diguem-ne, activitats o informes, en este cas, o dictàmens. ¿Per què? Perquè sobre la base del que és l'interés general, és el primer dels requisits, és evident que cal que totes les professions estiguen regulades, sobretot unes com les professions. , anava a dir incipients, no tan incipients ja, perquè són. , ja porten un temps prou llarg perquè ho estaren, de regulades, però que són relativament modernes i, per tant, que han quedat al marge d'esta regulació.

A part d'això, indubtablement, cal dir que és necessari, ho veem totalment necessari. Això ha portat també moviments d'estudiants i de professionals, no confonguem, perquè han abraçat, per una part, a tots els estudiants de les àrees d'informàtica, tant d'enginyeria com enginyeria tècnica, com als professionals titulats ja en este moment, ¿eh? , a una mobilització per a la defensa dels seus interessos professionals demanant la regulació d'aquestes professions

No obstant això, hi han altres qüestions importants que s'han anat succeint a partir d'estos moviments, com l'acord del Consell d'Universitats pel qual s'establixen les recomanacions per a la proposta per les universitats de memòries de sol·licitud de títols oficials en els àmbits d'enginyeria informàtica, enginyeria tècnica informàtica i, inclús, ahí s'afegia l'enginyeria química.

Estos acords de les universitats, que són orientatius, que són recomanacions, que se repleguen també i seguixen demanant, la Coddi, que se porte endavant la regulació d'ambdues professions. Necessari, ¿eh? , lligc textualment el comunicat de la Coddi. Diu: «Habida cuenta que la ingeniería informática nunca ha estado regulada, el problema de la ingeniería informática tiene que ver precisamente con esto, con su falta de regulación y con el trato diferenciado que se da en este real decreto a sus planes de estudios en comparación con las otras ingenierías, para las cuales se exige un marco de referencia de obligado cumplimiento, vulgarmente conocido como "fichas". »

En posterioritat, s'emeten unes fitxes orientatives, ¿eh? , que estan pendents de publicació i, per tant, en este moment estan, bé, doncs, estem encara sense regular aquestes professions. I dic, perquè estem actualitzant, perquè les fitxes són de 3 de març, la proposició no de llei està signada en 9 de febrer, i està signada el 9 de febrer, perquè queda pendent de l'anterior període de sessions, en lo qual se va presentar ja i, per tant, creguem que està totalment. , seguix sent totalment vàlida, perquè hi han promeses, hi ha alguna actuació posterior, com he dit, l'elaboració d'unes fitxes, que estan pendents de publicació i, per tant, això seria el primer pas, però no està tampoc feta la regulació de la professió, amb la qual cosa, pensem que és necessari i convenient.

Senyories, estem parlant d'afectats directament, un col·lectiu d'al voltant de dues-centes mil persones que són tant incloent els estudiants com els titulats, però que estan afectats no és només eixe col·lectiu: els que estem afectats són tots i cada un dels ciutadans i ciutadanes que en este moment, la falta de regulació, no dóna unes garanties determinades a uns per la qüestió del que és el treball professional, les cobertures professionals i totes les característiques professionals, la defensa que puguen tindre davant de la selectivitat a l'hora de poder fer els projectes determinats; i, els altres, com a possibles usuaris dels serveis que presten

estos professionals.

Crec que està més que fonamentada la presentació i el debat, i espere l'aprovació dels punts que nosaltres hem presentat.

Gràcies, senyora presidenta.

La senyora presidenta:

Per a la defensa de l'esmena de modificació, presentada per part del Grup Popular, té la paraula l'il·lustríssim diputat senyor Soria.

El senyor Soria Mora:

(inintel·ligible)

La senyora presidenta:

El senyor Pañella Alcàcer:

M'ha donat un argument de pes vosté, de pes físic, que són el grup majoritari, però no me n'ha donat cap més, no me n'ha donat cap més, perquè, inclús, la redacció pense que és molt més clara la que proposem nosaltres que no la. Vosté ho ha dit, no aporta res, no aporta absolutament res, no aporta absolutament ni una modificació substancial ni insubstancial.

Pense que, primer punt, incorporar les titulacions de l'àmbit d'enginyeria informàtica, grau i màster, en la discussió del conjunt de les enginyeries, vosté no ho posen, per a començar, no ho posen.

Segon. Estudiar, respecte a la legislació i la normativa vigent, la possibilitat de definir

(inintel·ligible)

. transitoris perquè l'enginyeria informàtica tinga el mateix tracte que la resta de les enginyeries fins al desenvolupament legislatiu de la regulació de professions, en el marc de la transposició de la directiva europea de serveis, i proposar com a mesura la modificació i l'actualització del llistat d'especialitats d'enginyeria que figuren enumerades en el Decret 148/1969, d'enginyeries regulades, on s'incloga també l'enginyeria tècnica en informàtica, al cap i a la fi està més concretat ahí que en la seua, que vosté, l'únic. , que la regulació específica en consideració d'igualtat. Això ja ho posem mosatros en la nostra exposició inicial.

I l'elaboració d'un pla d'actuació per a portar a terme l'apartat anterior, és per la qual cosa demanem mosatros la regulació. Per tant, vostés no ens aporten res.

Jo, simplement, li he de recordar que moltíssimes vegades hem presentat proposicions no de llei que vostés han solucionat dient: «Estem d'acord, però ja ho fem». Mire, doncs, en estos moments, des de l'oposició els dic que estem d'acord però ja està posat. No han variat absolutament res i, per tant, el contingut és el mateix. És qüestió de la responsabilitat de cadascú mantindre un vot unànime en una cambra i una altra o de variar-lo en funció d'on ve la iniciativa. Jo, en este moment, pense que no aporten res. És més, si haguera d'elegir-ne en el seu moment una, elegiria la nostra perquè pense que està molt més clara la redacció.

Per tant, és obvi que el que li estic dient és que no anem a acceptar l'esmena i -com dia-, simplement és una qüestió de responsabilitat pròpia del grup davant tota la gent. Ací, ja dic, la proposició no de llei està presentada i pense que té vigor. He citat també, per si algú l'havia desvirtuat per altres. . , he dit ja les dates en què estava presentada i tot. En alguns aspectes està fent camí, però el camí, he de reconéixer que en alguns aspectes s'ha fet camí, però el camí no està acabat i no sé si s'acabarà. De moment, la sensació en el col·lectiu professional i d'estudiants és que estan desprotegits, seguix la mateixa, i, per tant, pense que sí que té importància que avui s'aprovara ací.

No obstant això -ja li ho havia comentat abans-, esta és la situació. Crec que està molt clar el sentit i que la seua esmena -reitere- no aporta absolutament res, inclús li diria que s'oblida de qüestions fonamentals. Per tant, mantenim la redacció inicial de la proposició no de llei.

Gràcies.

La senyora presidenta:

El senyor Soria Mora:

La senyora presidenta:

El senyor Pañella Alcàcer:

El to és molt correcte, però les paraules gens. ¿Com s'atrevix vosté a parlar d'intolerància quan vosté m'ha dit -que jo no ho sé-, però m'ha dit que els acords són els mateixos que vostés van a aprovar, i ací diu que no els volen aprovar perquè són els mateixos que van a aprovar? Doncs, açò s'ho hauria de fer mirar un poquet i aplicar això d'intolerància a qui és.

¿De busca de titular? Mire, jo li ho dic, no li he contestat abans perquè és que no ho sé. Jo he parlat amb gent. , açò naix del contacte directe de gent afectada, del contacte directe de gent que està afectada, i elaborem açò, ho elaborem. Jo no sé si els acords són els mateixos. Ho comprovaré, perquè tinc curiositat de saber-ho. Però és que és molt curiós que vosté me diga que estos són els acords que vostés van presentar a Madrid i que allí els van presentar i aprovar vostés, o votar favorablement, i que ací estan disposats a votar-los en contra. Bé, doncs voten en contra.

Jo, d'intolerància, faça-s'ho vore. ¿De titulars? Faça-s'ho vore, perquè el titular serà vosté, no seré jo. El titular serà vosté, en tot cas. Si això és aixina com vosté ha dit, el titular el fa vosté. El PP aprova en un lloc el que en un altre diu. Això serà el titular. Jo voldria que el titular fóra que açò s'aprova per unanimitat ací.

I vosté no m'ha discutit res absolutament de fons, res absolutament de fons. I ja li dic, si vosté diu que és el mateix, encara li dic jo: flac favor li està fent al seu partit, flac favor li està fent al seu partit, perquè denota simplement que només treballen en base a l'oportunitat, no en base al fons de les qüestions. I el meu discurs està basat en les coses que vosté diu.

Mire, vosté m'ha dit que és una impressió que ho especifiquen. No, no és una impressió. És una conclusió, en la qual podem coincidir o no. Però d'impressió res, conclusió després d'elegir-les. Una impressió seria producte d'una mirada superficial. I estos temes els hem discutit abans de la comissió i ací en la comissió, i els hem comprovat paraula per paraula si fa falta.

Per tant, d'impressions absolutament res, conclusions. ¿Que flac favor faig jo a la gent afectada no acceptant l'esmena? Flac favor fa vosté a la gent afectada, tant estudiants com professionals, de votar que no a allò que diu que en Madrid han votat que sí, perquè, ja li dic, simplement és el criteri d'oportunitat, no el criteri de fons de validesa de les paraules que ahí se diuen.

Per tant, ¿que la presentaran? Bé, facen-ho. De moment han dit que no, o diran de moment no, supose que em diran que no en referència al que vosté ha dit. I després a allò altre dirà que sí. Bé, si això. seguirem amb la mateixa conclusió. Vostés aproven o no aproven en funció d'un interés purament partidista tant a Madrid com ací. Com açò és una cosa que afecta el govern central prioritàriament, vostés a favor, com en tantes coses han fet. Però quan afecta a altres, no estan a favor. Si afecta el govern de La Generalitat, aleshores no estarien a favor. I això és el que vosté m'ha dit claríssimament en la seua intervenció.

, li he d'explicar. És a dir, ¿això és parlar de responsabilitat? Mire, ací hem parlat abans. ¿I són les responsabilitat davant de qui? Del nostre electorat. Vostés sempre diuen: «¿Mire si en som? » Jo sé els qui som i jo he de mirar per la gent que pensa com jo, que per això estic ací. I segons el que pensa eixa gent, estic intentant demostrar-los que el nostre treball ací és efectiu. I, és clar, proves ja n'hem donat, n'hem donat més d'una que no aprovem o deixem d'aprovar, depén d'on vinguen, depén d'on vinguen, per un criteri d'oportunitat política. Vosté sap que mosatros li hem aprovat al seu partit algunes coses, que hem aprovat al PSOE també altres coses, en funció del contingut i no en funció de l'oportunitat política del moment.

Vosté en este moment diu que el Partit Popular va a actuar en funció de l'oportunisme polític merament. Bé, és la seua responsabilitat. Jo li ho accepte. Però l'únic criteri vàlid que m'ha donat: el pes. Vosté té en este moment més pes i, per tant, la balança la decanta cap al costat que vosté vol. Doncs bé, eixa és una realitat que jo accepte democràticament, que accepte democràticament.

Però la que vosté no tindrà hui, li ho garantisc jo, és la del raonament, la del raonament, la de la discussió argumentada, eixa vosté no la té.

Gràcies, senyora presidenta.

La senyora presidenta:

La senyora Noguera Montagud:

La senyora presidenta:

El senyor Pañella Alcàcer:

Gràcies.

Bé, simplement dir-li que, efectivament, és un tema, tal com el plantegem, en els termes que plantegem ací, és un tema de competència estatal, indubtablement, però com tants i tants s'han plantejat al llarg

(inintel·ligible)

És a dir, que en este moment sobre l'oportunitat o no, jo ja he dit, que ho he citat abans, esta proposició no de llei està datada el 9 de febrer i ve de l'anterior període de sessions. Per tant, l'oportunitat estava possiblement més en aquell moment que en este.

No obstant, el fet de mantindre-la o no està en funció de com s'ha fet el camí i de les crítiques que hi ha al camí que s'ha fet.

Perquè, clar, jo he dit: s'ha fet camí, s'ha fet una elaboració de fitxes, i ja he avançat una cosa: que no estan publicades. Fitxes que en este moment no són obligatòries. Almenys un sector important de la gent afectada diuen que el nom no són fitxes, sinó pseudofitxes, pseudofitxes similars a les de les altres enginyeries, però no iguals, que no tenen rang d'ordre ministerials com les altres. El que vol dir que no és d'obligat compliment allò que diu la fitxa. Són meres recomanacions. I en la pràctica, cap universitat estarà obligada a complir els continguts comuns i cadascuna podrà impartir els continguts que vullga, desapareixent la troncalitat en tota Espanya. Són frases extretes de gent crítica amb el camí que ja s'ha fet.

Per tant, el fet d'insistir demanant el que demanem avui, de seguir-ho demanant, no és totalment gratuït, i ens consta molt poc, que és aprovar i transmetre l'acord perquè sàpiguen l'opinió que hi ha.

Perquè, como he dit, això no està en este moment acabat, no està publicat, no ho està en eixe moment. I, per tant, la situació és important, hi ha una mobilització general, i que quan més, diguem, més actuacions hi hagen en favor de donar la solució, millor seria.

Per tant, li done la raó en la incapacitat que tenim en este moment d'arribar a acords. És evident, seria negar evidència. Però, indubtablement, ja he donat en el meu discurs anterior els motius. Per tant, les esmenes tenen sentit quan es presenten en modificacions substancials o modificacions importants, com a addicions i tal. Quan una esmena és simplement objecte per a entrebancar, pense que el millor que es pot dir és que cadascú accepte la seua responsabilitat. I ja hem fet els nostres discursos sobre això i avant.

Sobre el que vosté dia de compromís de La Generalitat, me pareix molt bé. Ja sap que en eixe aspecte no em negaré tampoc, però que seria supose que objecte, en tot cas, d'una altra proposició no de llei diferent, la qual tindré molt de gust en recolzar-la o, almenys, discutir i intentar arribar a postures comuns per a impulsar-la des de, diguem, la conjunció dels dos grups. En això no hi ha problema.

Simplement pense que no està de més. El procés està iniciat, però encara no veem clar. De fet, de fet, declaracions de la mateixa ministra donen a entendre que encara tenen la primesa fase dibuixada, però no la segona.

D'ahí entenc que hi ha una decisió a les fitxes, que és el primer pas, però que no està decidit, perquè «si en algún momento se decidiera regular. », estem parlant hipotèticament que no sabem si han decidit o no. I això és una segona part importantíssima d'allò que se demana, que se regule, que en este moment encara no està clar.

La senyora presidenta:

Proposició no de llei sobre la iniciació urgent de l'expedient de declaració com a bé d'interés cultural de la casa Santonja de l'Olleria, presentada pel Grup Parlamentari Esquerra Unida-Bloc-Verds-IR: Compromís (RE número 28. 323, BOC número 127)

La senyora presidenta:

Continuamos amb el punt número 4: «Presa en consideració de la Proposició no de llei sobre la iniciació urgent de l'expedient de declaració com a bé d'interés cultural de la casa Santonja de l'Olleria, presentada pel Grup Parlamentari Esquerra Unida-Bloc-Verds: Compromís. »

Per a la seua defensa, té la paraula l'il·lustríssim diputat senyor Pañella.

El senyor Pañella Alcàcer:

Gràcies, senyora presidenta.

Bé. Presentem una proposició no de llei que sol·licita dos coses. , bé, que sol·licita que se comence tot el procediment per tal de fer la declaració de bé d'interés cultural del palau dels Marau o casa de Santonja situada a l'Olleria.

És un edifici que té planta baixa més dos altures i un ampli pati hort que limita en el que era antigament el fossar de la població de l'Olleria.

Cada planta té aproximadament uns 700 metres quadrats, més uns habitacles, més el solar que hem dit. Per tant, tot això seria

només de 2. 000 metres quadrats que ocupa este edifici.

L'immoble original és probable que estara iniciat els primers anys del segle XVIII, atenent l'estructura, una estructura de casa senyorial de l'època. Però que en l'any 1748, a conseqüència del terratrèmol que va afectar tant tota la zona, se va fer una reconstrucció,

(so per interferència d'un mòbil)

i, aleshores, per això apareixen detalls, característiques de l'obra de finals del segle XVIII i de primers del XIX.

El palau pertanyia originàriament als Marau, primers propietaris, rellevants membres de la burgesia valenciana liberal. Aquest edifici va ser adquirit per l'ajuntament en l'any 1997, i la finalitat era instal·lar el museu sobre la tradició de la història vidriera de la població.

Allí mateixa se trobaren molts exemplars de botelles abandonades en l'interior. La planta principal i la primera i el sostre de l'escala mantenen, amb deterioraments propis del temps, unes importants pintures murals que li donen una singularitat rellevant. Pintures que pareixen estar basades en el que són les figures. les figuracions pròpies de la maçoneria, que pareix ser que hi havia alguna relació amb els propietaris.

Per tant, l'edifici presenta una important forma de viure, una forma de viure d'una determinada classe social dels segles XVIII i XIX, la burgesia liberal i progressista, i com a immoble representatiu de construccions ambicioses derivades de beneficis econòmics de propietaris rurals amb fortes aspiracions socials.

El Consell Valencià de Cultura, el 26 de juliol de 2005, a petició del Col·lectiu l'Olla fa. bé, que el Col·lectiu l'Olla li demana un informe, doncs se presenta i fa visita d'inspecció i elaboració d'un informe, informe important per les conclusions. En les conclusions mos diu que: «La casa Santonja o palau dels Marau del carrer Ravalet número 11 de l'Olleria reunix les condicions per tal de ser considerat un monument singular i rellevant. En eixe sentit, convidem l'Ajuntament de l'Olleria, com a propietari i màxima institució local, a promoure la declaració com a bé de rellevància local o la de bé d'interés cultural, així com recordar-li el deure de conservar l'immoble, garantint la seua vigilància per a evitar danys, l'abocament de fems i altres elements que puguen afectar l'edifici.

»Caldria realitzar urgentment -parlem de l'any 2005- obres de recolzament i reparació de l'edifici, especialment culminant el reparament del sostre en les ales de l'edifici encara amb desperfectes greus i en els habitacles que donen al pati.

»Seria convenient restaurar a la seua disposició originària la planta baixa, fent desaparéixer els barandats i intervencions estranyes que realitzaren al voltant de l'any seixanta del segle passat.

»La intervenció reparadora de pintures i sòls podria servir per recuperar l'edifici d'una disposició i conjunció que actualment queda malparada.

»La proposta municipal d'establir un museu del vidre seria plenament satisfactòria perquè uniria la singularitat d'un edifici a la tradició artesanal i industrial de la població. En eixe sentit, i encara que el model semble ser dels esmentats anys seixanta, recomanen que no es menystinguen les mostres i exemplars que actualment estan allí abandonats.

»Sembla, per la informació rebuda de responsables municipals i estudiosos del tema, que una part important del mobiliari podria recuperar-se fàcilment. Caldria, una vegada reparada la casa, que eixos mobles retornen al seu lloc originari, es dedique o no l'espai a museu vidrier.

»En el supòsit d'una restauració i posterior ús museístic del palau seria convenient que es tinguera present la vàlua històrica i arquitectònica de l'església i dels fets allí ocorreguts durant la Guerra de les Germanies. Per tant, caldria reservar un espai de l'hipotètic museu per recordar els transcendentals moments que allí mateix es visqueren.

«El Consell Valencià de Cultura, com a institució estatutària, consultiva i assessora en matèria de cultura de les institucions públiques valencianes, està disposada a assessorar l'Ajuntament de l'Olleria o a la institució pública que es fera càrrec de la intervenció de l'immoble en tot allò que estime d'interés. »

I al final dia que aquest informe es lliuraria lògicament al col·lectiu que l'havia sol·licitat, el Col·lectiu l'Olla, a l'ajuntament, a la Conselleria de Cultura, Educació i Esport, a la Diputació Provincial de València i a la Federació Valenciana de Municipis i Províncies.

És, atenent a açò i d'acord amb la necessitat i l'obligació que té des del govern de La Generalitat i, particularment, la Conselleria de Cultura del que és la recuperació del patrimoni, és pel que hem presentat la proposició no de llei. La proposta de resolució és molt clara: sol·licitar al Consell de La Generalitat la iniciació de l'expedient de declaració de bé d'interés cultural de manera urgent per a la casa Santonja de l'Olleria amb l'objectiu de destinar l'edifici a la seu del museu del vidre.

Aquesta és la proposició que presentem i que esperem tinga la recepció positiva per part de tots els grups.

Moltes gràcies.

La senyora presidenta:

La senyora García Santos:

Hemos presentado, señoría, una enmienda a su proposición no de ley, que dice: «Les Corts insten al Consell que, una vegada haja rebut la petició oficial de l'Ajuntament de l'Olleria, inicie els tràmits corresponents per a incloure el museu del vidre com a part de la xarxa de museus industrials que s'estan desenrotllant des de la Conselleria de Cultura i Esport. »

Se ha de solicitar al Ayuntamiento de L'Olleria que inicie cuanto antes los trámites oficiales para que pueda pedir este museo, ya que a fecha de hoy en la

(so d'un telèfon mòbil)

de ninguna colección de vidrio del municipio de L'Olleria.

La senyora presidenta:

El senyor Pañella Alcàcer:

Gràcies, senyora presidenta.

Mire, estic d'acord amb el que diu l'esmena i la puc assumir, però no com a esmena de substitució, lògicament. Per què? Perquè la nostra proposta té, encara que està en un punt únic, té dos conceptes: el primer, és instar a la iniciació de l'expedient de declaració de bé d'interés cultural, de manera urgent, per la situació i, l'altre segon, podríem eliminar, a través d'una transaccional podríem eliminar «amb l'objectiu de destinar l'edifici a la seu del museu del vidre», si vol, o/i afegir com a punt següent, també, que «Les Corts insten al Consell que, una vegada haja rebut la petició oficial de l'Ajuntament de l'Olleria, inicie els tràmits corresponents per a incloure el museu de vidre com a part de la xarxa de museus industrials que estan desenrotllant des de la Conselleria de Cultura i Esport. »

(So d'un telèfon mòbil)

Afegir les dues, de manera que estiguen els dos punts, perquè no són contradictoris. Però si vosté posa només este, la finalitat de la proposició no de llei queda canviada totalment, perquè, aleshores, el museu no diu on podia estar, i el museu pot ser el museu, i ací estem parlant, sobretot, bàsicament, del que és la recuperació. la declaració com a bé d'interés cultural del que és la casa de Santonja, possible seu, i recomanada ja pel Consell Valencià de Cultura com a seu del museu del vidre.

I per tant, la conjunció dels dos punts seria -pense- perfecta, i ahí sí que aclariria. més encara, milloraria la proposta inicial. La substitució desvirtua totalment els raonaments que fem inicialment del que és la recuperació de la casa i l'instar que s'inicie tot el procediment per a la declaració de bé d'interés cultural.

Si vostés estan disposats a fer això, ho fem immediatament, signem la transaccional de seguida i, per tant.

(so per interferència d'un mòbil)

però sense llevar el punt de la declaració de bé d'interés cultural.

La senyora presidenta:

La senyora García Santos

Vamos a ver. ¿Ya?

La senyora presidenta:

El senyor Pañella Alcàcer:

Gràcies.

Jo és que. la proposició comença parlant de la casa dels Marau, de l'informe del Consell Valencià de Cultura que diu les dues coses, i ja he dit que comence: proposta de resolució que presente, «Les Corts Valencianes sol·liciten al Consell de La Generalitat la iniciació de l'expedient de declaració de bé d'interés cultural, de manera urgent, en la casa Santonja de l'Olleria amb l'objectiu de destinar l'edifici a la seu del museu del vidre. » És que només cal llegir, només cal llegir amb voluntat d'entendre el que s'ha llegit, perquè la capacitat la done més que suposada, però falta la voluntat.

Mire, demanem que s'inicie l'expedient de declaració de bé d'interés cultural. La Llei 4/1998, de 11 de juny, del patrimoni cultural valencià diu que: «La declaració d'un bé d'interés cultural se farà en la forma establida en l'article anterior, -estic llegint l'article 27. 1- prèvia la incoació i tramitació del corresponent procediment per la conselleria competent en matèria de cultura. La iniciació del procediment podrà realitzar-se d'ofici o a instància de qualsevol persona. » Val? Primera cosa.

Mire, l'Ajuntament de l'Olleria en data de 29 de novembre de 2007, perquè vosté diu que del museu no, però en data de 29 de novembre de 2007 ja pren acord plenari que se tramite a la Conselleria de Cultura per iniciar l'expedient de la declaració de BIC. 2007, sí, novembre de 2007. Fins a hui no se sap absolutament res.

Si eixa és la forma que té la seua conselleria. -la Conselleria de Cultura, perdó- la Conselleria de Cultura per a defendre el patrimoni valencià, menys mal que la defenen, perquè si no, no sé que passaria. No hi ha contestació encara.

Però és que no és només això, seguim per l'apartat legal, perquè no hi haja discussió, «el procediment que s'instruïx deurà comptar almenys amb els informes favorables d'almenys dues de les institucions consultives a la qual se referix l'article 7 d'esta llei. Els informes podran ser sol·licitats per l'administració que tramita el procediment, com també pel que va instar la incoació de l'expedient. »

L'ajuntament ho sol·licita, tenen l'informe positiu del Consell Valencià de Cultura, no implica, no implica. perquè una cosa puc entendre que quan implica una partida econòmica que està contemplada en el pressupost, però no implica, estem parlant d'incoar l'expedient de declaració com a bé d'interés cultural. O siga, estem intentant demostrar que La Generalitat i que la Conselleria de Cultura tenen la voluntat de protegir este edifici. ¡La voluntat! Votar que no, és dir que no tenen voluntat, perquè és que no es demanen ni diners.

És absurd que vostés me diguen que estan col·laborant en la restauració, que estan restaurant l'edifici i se neguen a iniciar el procediment de declaració de BIC, de bé d'interés cultural, que és una declaració simplement de dir: «eixe edifici és important», és un bé d'interés cultural, segons la definició de la Llei 4/1998, d'11 de juny, del patrimoni cultural valencià. És això el que demanem. I, al futur, amb l'objectiu de destinar l'edifici a ser la seu del museu del vidre.

Li he dit que si eixe és el problema, jo lleve

(ininte­l·ligible)

. i ja se vorà amb posterioritat, com vosté dia.

Lleve això i afegim l'altre, per a quan se faja el museu, prèvia petició de l'ajuntament, però és que per a BIC ja tenen vostés la petició de l'ajuntament,

sí, més d'un any, ¡més d'un any!

Per això, no puc entendre el seu posicionament, no el puc entendre, perquè jo no me negue al que vosté diu, ¿eh? Ja li ho dic, llevem eixa frase i el sumem ahí, però vosté sí que se nega que s'inicie el procediment de declaració de BIC, cosa que si La Generalitat m'ha dit que està contribuint econòmicament a la restauració, perdone, no ho entenc, ¡no ho entenc! , de cap manera. Perquè, diu, ¿me gaste diners i no vull declarar-ho bé d'interés cultural? No sé si la finalitat és arreglar edificis sense més ni menys. Crec que no. La finalitat serà restaurar els BIC, per tant.

Bé, ja li he dit que. , jo li he dit una proposta molt clara, són propostes complementàries, se poden sumar una a l'altra, se poden sumar una a l'altra perfectament, i quedaria, per cert, molt més clara, i per això l'accepte, la proposició, de cara al final. Si no, no res, caldrà fer una proposició diferent, simplement, en l'apartat del museu, perquè vostés se neguen que se diga

(inoïble per raons tècniques)

La senyora presidenta:

La senyora Marcos Martí:

Moltes gràcies, senyora presidenta.

La veritat és que és prou incomprensible el debat que estem tenint en estos moments.

En primer lloc, nosaltres, des d'Esquerra Unida, li donarem suport a la proposta, però, al mateix temps, li donaríem també suport a la proposta que ha plantejat el Partit Popular, i jo el que espere és que, si està rebutjada ara, la torne a presentar, perquè nosaltres hi estaríem d'acord.

El que passa és que no té res a vore una cosa amb l'altra. Ara estem parlant de la declaració de bé d'interés cultural per al palau Santonja. Jo crec que, en fi, ja s'han exposat quines són totes les necessitats d'un edifici que fa deu anys va comprar l'Ajuntament de l'Olleria, i hi ha un informe important del Consell Valencià de Cultura pel que fa a evitar el deteriorament i l'espoli. És més, a mi m'estranyà que la diputada del Partit Popular no haja fet esment que, efectivament, fins i tot ara, a febrer, s'estan fent importants actuacions en la teulada del palau. És a dir, s'estan fent inversions, que ens consten. Per tant, la declaració de bé d'interés cultural és una cosa de raó.

El que passa és que, bé, com les coses en este país són tan complexes, no sé si després del llibre que ha publicat el senyor Fabra en la Diputació de Castelló,

sembla, si més no, que un palau a on hi ha un exemple del que és la maçoneria liberal del nostre país,

doncs, fa que no siga un bé protegible. Perquè jo, al final, quan les coses no les puc entendre, tinc de suposar qualsevol cosa, i en este cas, és cert que estem parlant d'un palau a on n'hi ha sala comparable. , no comparable, perquè no n'hi ha una de similars característiques en tot l'estat espanyol, pel que fa a ser una sala vinculada a la maçoneria liberal del segle XIX i, per tant, té un valor específic i característic que només amb eixa sala i les pintures que estan incorporades a ella,

ja justificaria la declaració de bé d'interés cultural.

Aleshores, això és una qüestió raonable. Que s'inicien aquestos tràmits i, torne a dir, si a més a més el Partit Popular presenta la mateixa proposició que ha fet com esmena per a la declaració del museu del vidre de l'Olleria, des d'Esquerra Unida, evidentment, estaríem encantats de donar-li suport, perquè creguem que cal, en una població com aquesta, que existixca no només un museu del vidre, sinó un museu del vidre i, a més, amb connotacions també de museu històric al seu voltant.

La senyora presidenta:

Moltes gràcies.

La senyora Segarra Sales:

Bé, vaja per davant que nosaltres anem a recolzar esta proposició no de llei, perquè pensem que és important que s'haja portat a Les Corts i seria molt important que n'hi haguera unanimitat en la proposta, perquè com ha dit l'anterior diputada, a mi em resulta molt difícil, i supose que a la diputada del Partit Popular també està resultant-li difícil el no aprovar-la, perquè no té res a vore una cosa amb l'altra.

És a dir, tots sabem l'esforç que fa un ajuntament, sobretot en els ajuntaments menuts d'aquella zona, quan tens una cosa estimada i vullguda en la teua població, i passen els anys i no es meneja absolutament res. Ahí està tinguent-se una inversió i està demanant-se, i, a més, es demana fa almenys huit anys, per un col·lectiu que és un col·lectiu cultural que és el de L'Olla, el que n'hi haigga una visita, se fa una visita per part del Consell Valencià de Cultura, n'hi ha un informe totalment favorable de com d'important. , del que significa eixe palau per a la població de l'Olleria.

Per tant, nosaltres, com a responsables polítics, teníem d'agilitzar les coses. És a dir, n'hi ha un palau que es compra fa més de dotze anys, n'hi ha un informe de fa diversos anys, per tant, nosaltres no tindríem de paralitzar absolutament res. Jo crec que es desvirtua un poc la proposta del Partit Popular amb la proposta del company que ha fet la proposició no de llei. Una i altra són complementàries perfectament. Una cosa és la finalitat, que seria això del museu del vidre, i l'altra cosa és la declaració de bé cultural.

Per tant, nosaltres anem a votar-la a favor. Pensem que és important per a la població i és una pena que no s'arribe a un acord i que es desbloquege este tema.

Res més.

La senyora presidenta:

El senyor Pañella Alcàcer:

No, rèplica, si són. No, simplement volia, doncs agrair el vot favorable dels dos grups, ¿eh? , i recordar que el Partit Popular va aprovar en l'Olleria esta proposta, ¿eh?

Vull dir, simplement recordar-ho i avant.

I gràcies.

La senyora presidenta:

(ininte­l·ligible)

(ininte­l·ligible)

Proposició no de llei sobre l'adopció de mesures per a disposar línies d'ajuda econòmica als cantants i grups que usen el valencià en la seua producció, presentada pel Grup Parlamentari Esquerra Unida-Bloc-Verds-IR: Compromís (RE número 28. 325, BOC número 127)

La senyora presidenta:

Continuem en el punt número 5: presa en consideració de la Proposició no de llei sobre l'adopció de mesures per a disposar línies d'ajuda econòmica als cantants i grups que usen el valencià en la seua producció, presentada pel Grup Parlamentari Esquerra Unida-Bloc-Verds: Compromís. Per a la seua defensa, té la paraula

el senyor Enric Morera.

El senyor Morera Català:

Moltes gràcies, senyora presidenta.

Esta és una proposició no de llei que té com a objectiu donar suport a les mesures encaminades a millorar la realitat dels nostres grups que canten en la nostra llengua, que canten en valencià i que usen el valencià per a la seua producció artística.

Tenim la gran sort de comptar amb una important i nodrida representació de grups que, utilitzant la nostra llengua, doncs tenen una presència importantíssima en el conjunt d'Europa i que tenen una gran repercussió. Són artistes de talla internacional com puguen ser Miquel Gil o grups com L'Ham de Foc, o grups que han traspassat les nostres fronteres, com Obrint Pas, com Sva-ters, Desgavell. N'hi ha, en definitiva, una gran quantitat de grups, solistes, que utilitzen la nostra llengua i que, per desgràcia, se troben que no tenen un escenari apropiat en la nostra terra. Quina paradoxa, ¿no? , que grups que utilitzen la nostra llengua no tinguen el suficient suport en la seua pròpia terra, ¿no?

I en eixe sentit, la nostra iniciativa, que ha estat consultada per tots els músics, per tots els cantants organitzats en un col·lectiu, el col·lectiu de música Ovidi Montllor, doncs, el que demanem és una proposta molt senzilla i molt realitzable, realment molt oberta, perquè el que volem és que siga aprovada per les Corts Valencianes, perquè des del govern valencià se puguen dur endavant iniciatives a prendre mesures per a disposar de línies d'ajuda econòmica als cantants i grups que usen el valencià en la seua promoció. A hores d'ara no és així, no n'hi ha ni una sola ajuda en eixe sentit.

Per altra banda, crear,

com a poders públics, les condicions perquè estes mesures puguen potenciar i aixoplugar l'activitat d'estos grups, oferint espais dedicats en exclusiva i garantint-ne la presència en altres espais on n'hi ha les actuacions musicals. I també proposem adoptar les mesures de foment de la contractació d'estos cantants, d'estos grups amb els programadors públics, ajuntaments, entitats institucionals o privades, i les mesures destinades a fomentar les activitats de potenciació dels nous artistes musicals que utilitzen el valencià en la seua producció.

Creem que és de justícia que després de tants anys de menyspreu, d'arraconament, de no tindre en consideració aquells grups, els valencians, durant el procés democràtic i autonòmic. , no parle de la persecució a la que es va sotmetre durant els anys de la dictadura a aquells que utilitzaven la nostra llengua, doncs, que seria un element de reparació, de justícia, de plenitud i a mateix temps de recolzament a un dels elements d'identitat de la nostra cultura, que des dels poders públics, des del govern valencià se pugueren dotar i actuar amb les mesures que ací nosaltres presentem.

Són unes mesures obertes, senzilles, de base. Ni les quantifiquem ni les

(ininte­l·ligible)

. , però sí que seria un toc d'atenció important, significatiu, per a reparar una injustícia històrica i perquè aquells grups que tenen una qualitat extraordinària i que triomfen i que són reconeguts més enllà de les nostres fronteres, ací tingueren la justícia, tingueren el suport, tingueren l'escenari que moltes vegades se'ls nega.

Jo vull recordar que contenidors culturals tan importants com el Palau de la Música no mai ha escoltat un grup en valencià. ¡És trist dir-ho així! ¡Mai, mai, mai! . M'he preocupat de revisar-ho. ¡Quina vergonya que el Palau de la Música de València no haja tingut mai una actuació d'un d'estos conjunts que utilitza la nostra llengua!

I a tal efecte, jo mateixa, i molts dels grups que protestaven pacíficament per esta incongruència enorme, per esta marginació total, férem un tancament l'any 2005, per a reexigir i reclamar que en les programacions d'estos grans contenidors, parle del Palau de la Música, podríem parlar d'altres escenaris, se tinga en compte la nostra música, una cosa tan senzilla com esta que, després de trenta anys de procés democràtic i autonòmic, doncs, que no s'ha tingut en compte.

I açò és una proposició que és donar un toc d'atenció al govern valencià perquè se tinga en compte i se repare i se creen les condicions perquè siga d'aplicació, no

(ininte­l·ligible)

. ací, les nostres lleis, la Llei d'ús i ensenyament del valencià, i que se potencie des del govern, des del Consell, les actuacions, les iniciatives dirigides a reparar esta injustícia i a potenciar els grups que utilitzen la nostra música i que triomfen en el món i, per desgràcia, ací, al nostre país, al País Valencià, no tenen escenari on poder actuar de forma plena.

Eixe és el sentit de la nostra proposició no de llei.

Moltes gràcies.

La senyora presidenta:

La senyora Marcos Martí:

Moltes gràcies, senyora presidenta.

Des d'Esquerra Unida anem a donar-li suport a aquesta proposta, entre altres coses, perquè hem compartit històricament totes les reivindicacions del col·lectiu de músics i cantants en valencià Ovidi Montllor, perquè hem estat sempre en totes les reivindicacions i perquè pensem, efectivament, que no té sentit que en estos moments, des de la Generalitat valenciana no s'estiga potenciant la nostra llengua en un aspecte tan important com són les qüestions referents a la música.

Crec que hi ha una cosa que cal fer palesa. L'altre dia, quan el senyor Rambla va comparéixer davant de la Comissió d'Indústria per a parlar de la Societat Gestora per a la Imatge Estratègica i Promocional del nostre país, va dir que concerts com Il Divo, el d'Elton John i el de Luis Miguel, suposaven una inversió de 521. 120 euros al llarg d'aquestos últims temps.

Clar, a nosaltres, des d'Esquerra Unida ens sembla paradoxal que es puguen destinar aquestos diners a potenciar una cultura musical -diguérem- de l'estil de Julio Iglesias, aquell que tant li agradava a algun president de La Generalitat, no sé si en l'època en què dia «soy un señor, soy un ladrón, un truhán». El que sí que puc dir és que no té molt de sentit que els diners de La Generalitat es destinen a potenciar una sèrie de cantants i, pel contrari, no es dóna cap promoció al que seria la música pròpia, la música del País Valencià.

També, ens parlà el senyor Rambla del dia de Nova Zelanda, que està molt bé, però nosaltres trobem a faltar eixa inversió necessària, sobretot el que a través dels mitjans de comunicació públics, com són Radiotelevisió Valenciana, se potencie la música en valencià.

Creem que és una reivindicació insatisfeta, és una reivindicació que fa referència, a més, a una música que cada vegada escolten més els joves i les joves del País Valencià. I creem que el mateix que la Generalitat valenciana hauria de tindre en compte els gustos musicals dels joves, el

, Nash, que és una persona en estos moments absolutament reconeguda, un alacantí absolutament reconegut en l'àmbit del

a nivell internacional, doncs, també hauríem, en primer lloc, de reivindicar a tots aquestos grups que estan fent música amb la nostra llengua.

Jo crec que La Generalitat ha de reconéixer aquest -jo diria- dèbit que té, no sols en la llengua i en la cultura, sinó sobretot en la gent que fa promoció de la nostra llengua i de la nostra cultura en la música, i, per tant, nosaltres li donarem suport a aquesta proposició que no entendríem en absolut ni nosaltres, ni els joves ni els músics, que no fóra també acceptada pel Partit Popular.

Gràcies.

La senyora presidenta:

La senyora Sorribes Martínez:

Moltes gràcies, presidenta.

Dir que anem a votar a favor esta proposta de resolució, pareixen unes mesures molt bàsiques, molt simples, per a poder ajudar i de quina manera els cantants i músics que canten en valencià. Ací no tenen ajudes, però, com vostés saben, en altres llocs, altres terres, que tenen llengua pròpia, sí que en tenen i de quina manera, inclús l'existència de circuits públics exclusius per als seus músics i cantants.

No entenem massa bé com aquesta, que és una terra de músics, és ben curiós que el Consell no prenga mesures per a disposar el que se li demana en esta proposta de resolució: línies d'ajuda econòmica, de potenciació i actuacions en espais públics, de facilitar la seua contractació i de la seua aparició en mitjans públics.

Creem que el senyor Morera ha explicat suficientment el sentit d'esta proposició no de llei i, per tant, anem a votar-la a favor.

Moltes gràcies.

La senyora presidenta:

La senyora De Miguel García:

, aplicando una serie de principios que están directamente relacionados con la calidad y el mérito de aquellos que solicitan la subvención y que es decidido esa calidad y ese mérito por una serie de funcionarios, por una serie de personas que trabajan en el Instituto Valenciano de la Música y que, por lo tanto, son los que toman la decisión de esa subvención, que estoy segura que les gustaría al Instituto Valenciano de la Música que fuera mayor.

valencià

La senyora presidenta:

El senyor Morera Català:

Moltes gràcies, senyora presidenta.

Estic d'acord amb la col·lega Alicia de Miguel que ha mostrat el seu desconeixement de la matèria (

La senyora

Alicia de Miguel García diu:

»). D'Elton John.

Bé, se pot interpretar com de la matèria, perquè el que ha parlat no té res a vore amb el que nosaltres hem plantejat ací.

Li he de dir a la senyora diputada que l'Institut Valencià de la Música -que, per cert, faria bé en posar la seua pàgina en valencià, que no la té actualitzada- és un organisme públic que se dedica al foment de la música però que no té res a vore amb la música del que estem parlant ací. El que està potenciant l'Institut Valencià de la Música és l'òpera, el

, música clàssica, de càmera, i, per tant, se nota que no s'ha estudiat el tema i la proposició.

Sembla que al Partit Popular -i és evident- no li interessa la música en valencià. Sí, sí, ahí està, no és això del que estem parlant ací. No és del que estem parlant ací. Estem parlant d'una cosa tan preocupant i és com és possible que en el Palau de la Música de València no s'haja pogut escoltar mai un grup en valencià.

I me parla vosté de qualitat i de

, de mèrit. D'acord, ¿per què els nostres grups musicals triomfen fora de les nostres fronteres en vendes massives dels CD i ací se'ls nega el pa i la sal, fins al punt que se'ls nega la utilització de recintes públics, com la plaça de bous, per a poder organitzar concerts? O se'ls nega la presència en el Palau de la Música. O, una cosa tan senzilla com que hi haguera un programa en eixa televisió tan fabulosa, que paguem entre tots i que té un deute enorme, per què no hi ha un programa de música en valencià? Sí que l'hi ha en una emissora de ràdio, que és en Sí Ràdio, no tant en Ràdio 9, però en Televisió Valenciana, no.

Això és del que estem parlant, de crear les condicions des dels poders públics, dels que tenen el poder públic amb la majoria absoluta, que és el Partit Popular, de crear les condicions perquè estos grups, que tenen mèrit i qualitat. Jo puc entendre que a vosté no li agraden, però resulta que agraden a milers i milers de joves, i no tan joves, d'este país, i representen un sector d'este país, d'este poble, que vostés han creat un

cultural en negar-los el pa i la sal. I del que estem parlant ací és que estos grups volen poder utilitzar els recursos i les infraestructures que són públics per a poder expressar-se. I se'ls nega.

Mire, diu que els diners són els que són. Doncs, sap el que li dic? Només amb el que va a costar el concert de Gloria Stefan -segons ens va dir l'altre dia el vicepresident Rambla- i de Juan Luis Guerra, quasi un milió d'euros, només amb això els grups de música en valencià tindrien suficient per a poder tindre, no una subvenció, no estan demanant subvencions perquè són uns grups competitius, sinó per a tindre les condicions per a poder expressar-se amb tota plenitud. I no és així. Li podria posar un exemple, no ja des de l'administració, del Consell, que és el que estem demanant ara, sinó des d'altres àmbits, com, per exemple, l'Ajuntament d'Ontinyent, que va programar amb diners públics un concert d'un grup molt respectable i molt interessant, com és Amaral, que van anar 300 persones a Ontinyent. I, en canvi, estos grups que s'ho han muntat tot, i tingueren moltes dificultats per a poder actuar a Ontinyent, van anar més de 3. 000 joves.

I vostés no fan res perquè un dels elements de la nostra identitat, de la personalitat valenciana, com són aquells cantants i grups que canten en la nostra llengua, que canten en valencià, puguen, en igualtat de condicions, puguen poder actuar amb plenitud en el nostre país. Que tinguen un programa on poder actuar, que Ràdio 9 els preste suport. Si no, ¿de què estem parlant ací? ¿Una autonomia només en castellà?

Per tant, no estan demanant el que vosté està dient. I l'Institut Valencià de la Música no s'adequa al que estem parlant ací de grups com Al Tall, com Malagäna SKA, com Aspencat, com Orxata Sound System, com Pau Alabajos, com Arthur Caravan. centenars de grups que estan deixats de la mà perquè els poders públics no atenen una realitat potent, entranyable, positiva, i la desprecien i la releguen.

Jo la convoque que mos diga si li va dir a vosté Mairen Beneyto, presidenta del Palau de la Música -

bé, però com a membre del Partit Popular, com a grup del Partit Popular-, si des del govern valencià se va a poder actuar perquè hi haja un circuit, un circuit, com s'està fent des d'altres àmbits, des d'àmbits privats, com l'entitat Escola Valenciana, que ha aprofitat la gira amb un gran èxit de públic. Si des del govern valencià es podrà crear un circuit de música en valencià, per exemple. Una cosa tan senzilla com eixa. I això no costaria només que la dècima part del que s'estan gastant vostés en

permanent i portant des d'una cultura.

La senyora presidenta:

El senyor Morera Català:

. provinciana cantants molt estimables de fora que mos costen un ull de la cara; s'ho gasten amb els de fora i no potencien el que tenim dins.

Eixa és la vergonya i la realitat que tenim de la mà del govern del Partit Popular.

La senyora presidenta:

La senyora De Miguel García:

La senyora presidenta:

(inintel·ligible)

La senyora De Miguel García:

xarxa musical valenciana

La senyora presidenta:

Proposició no de llei sobre la posada en marxa, de forma urgent, del procediment per a la reforma i adequació del Col·legi Públic La Moreria de les Coves de Vinromà, presentada pel Grup Parlamentari Esquerra Unida-Bloc-Verds-IR: Compromís (RE número 29. 439, BOC número 127)

La senyora presidenta:

Anem, per a finalitzar la comissió de hui, al punt número 6: presa en consideració de la Proposició no de llei sobre la posada en marxa de forma urgent del procediment per a la reforma i adequació del Col·legi Públic La Moreria de les Coves de Vinromà, presentada pel Grup Parlamentari Esquerra Unida-Bloc-Verds: Compromís.

Per a la seua defesa, té la paraula l'il·lustríssim diputat senyor Pañella.

El senyor Pañella Alcàcer:

Gràcies, senyora presidenta.

Bé, molt breument.

La situació és la que es reflectix ja en l'exposició de motius. En la població de les Coves de Vinromà hi ha un col·legi públic instal·lat en un lloc que no és propi, i dins d'eixe col·legi. eixa situació té diverses ales. Hi ha una ala que està adaptada més o menys a l'activitat docent, però este any s'han utilitzat també aules d'una ala que no està adequada, no estava. diguem, no s'havien fet els arreglaments necessaris, les modificacions necessàries per a atendre als alumnes.

Tan cert és això que en eixa ala que estava malament i que ha portat les queixes, queixes de l'AMPA i de pares i mares de l'escola, les circumstàncies són que les finestres no tanquen, quan fa vent, n'hi ha tant fora com dins; la calefacció pràcticament és inexistent, ho dic per temperatures comprovades pels mateixos pares en l'interior, que demostren que no són temperatures adequades per a poder estar classe; la llum i tota classe. humitats. Inclús, inclús la possibilitat de durant les classes parar un momentet i fer una bona cacera dels

, dels rosegadors que van per les classes i podien divertir-se un poquet -entre cometes allò de divertir-se- fent, com dia, eixa cacera. Eixes són les circumstàncies en les quals estaven donant les classes.

Després de la protesta dels pares, és veritat que se passa com a classe permanent, com a aula permanent, perquè era una aula d'alumnes de quatre anys, a l'altra ala del centre, però això no impedix que se seguisca utilitzant eixa aula com a una aula per a altres ensenyaments que no són, diguem, d'estada permanent, sinó són en horaris diferents, com puga ser música, com puga ser. inclús gimnàstica. Però les condicions de la classe seguixen sent les mateixes. L'única cosa que ha canviat és que en lloc d'uns alumnes estar permanentment tot el dia, tot l'horari en eixa classe, ara els alumnes van canviant, segons el seu horari de classe, i són diferents.

Eixa és la situació. Això ha portat una protesta massiva de pares -i quan dic «massiva», em referisc als pares d'afectats, indubtablement tots els pares. He fet també preguntes i les contestacions a estes preguntes són tan vagues que no ens diuen absolutament res.

Per tant, el que demanem ara, el més concret, és que s'inste el Consell i la Conselleria d'Educació perquè de manera urgent se pose en marxa tot el procediment per a la reforma i adequació del col·legi públic de la Moreria de les Coves de Vinromà, que és allò que els pares d'afectats demanen.

Moltes gràcies.

La senyora presidenta:

La senyora Marcos Martí:

Moltes gràcies, senyora presidenta.

Des d'Esquerra Unida anem a suport a aquesta reivindicació, entre altres coses, perquè hem fet intervencions directes al voltant de l'escola de la Moreria de les Coves de Vinromà, hem plantejat ja fins i tot algunes iniciatives.

Hem estat amb la gent que es queixa d'una situació absolutament insostenible, sobretot pel que fa referència a una escola pública on els xiquets i xiquetes tenen la necessitat i, sobretot, el dret de rebre l'ensenyament que els garantix la Constitució espanyola en les millors condicions, cosa que en estos moments no pot oferir aquest centre.

Per tant, ho diu la proposició, no sols les goteres, sinó les finestres que no tanquen, totes aquelles qüestions que tenen a vore amb un deteriorament visible i inadmissible en aquests moments, exigeixen que la conselleria pose en marxa d'una manera urgent la reforma i adequació del col·legi públic de les Coves de Vinromà.

La senyora presidenta:

Gràcies, senyoria.

Para fijar posición, por parte del Grupo Socialista, té la paraula el senyor Adolf Sanmartín.

El senyor Sanmartín Besalduch:

Gràcies, presidenta.

Anem a recolzar també aquesta proposició no de llei, però abans voldríem de. a vore si per part del Grup Popular ens podrien aclarir dos qüestions.

La primera, per què per part de la conselleria s'ha parlat unes vegades de remodelació d'aquesta centre. I les altres, el 2007, el mateix senyor Baila va parlar d'un col·legi nou. I darrerament, el gener d'aquest mateix any, davant de la denúncia dels pares sobre les deficiències que aquí s'han esmentat, la Direcció Territorial d'Educació ens va sortir que les obres no havien començat per culpa del consistori, ja que no havia cedit espais per a una ampliació.

Per tant, en a penes dos anys, la conselleria ha parlat de remodelació, de nova construcció i d'ampliació.

La primera qüestió, per tant, és aclarir què és el que la conselleria vol fer sobre això, o si realment no es vol fer res, per si se sap alguna cosa. Primera qüestió.

Segona qüestió sobre el centre d'infantil i primària La Moreria de les Coves, sobretot en el tram d'Educació Infantil, són, com s'ha comentat aquí, les reiterades denúncies sobre les precarietats i deficiències no tant d'aquest centre, sinó d'una part d'aquest centre, de l'ocupació d'una part d'ella, del centre, per part dels alumnes d'infantil. S'ha parlat aquí de les filtracions d'aigua, de les humitats continuades, del deficient aïllament de les finestres, etcètera.

Jo he de recordar sobre això que les queixes concretament vénen sobre un espai que la conselleria va condicionar a penes fa dos cursos, si mal no recorde, des del curs 2007-2008. De fet, ho va pintar, va posar radiadors, sanitaris menudets per als xiquets, estem parlant d'infantil, però sense cap tipus de garantia, donat que de fet als mesos, insistim, hem sentit contínuament les denúncies del col·lectiu de pares.

En definitiva, en definitiva, voldria que ens pogueren aclarir també esta segona qüestió, perquè l'hem denunciada diverses vegades. Recorde ja des de fa alguns mesos, en l'Escola Oficial d'Idiomes de València, posteriorment en tota una sèrie de centres que tenen una gran quantitat de deficiències, defectes i precarietats que la conselleria no està al damunt, no assumeix.

I, en definitiva, recordar que les unitats tècniques que actualment té la conselleria haurien de tindre uns majors mitjans no solament tècnics, sinó també humans per a detectar i previndre el que són aquestes deficiències.

En conseqüència, evidentment, anem a recolzar aquesta proposició no de llei, perquè és un exemple il·lustratiu del que són les precarietats i deficiències en centres existents.

Gràcies.

La senyora presidenta:

La senyora Barrieras Mombrú:

Moltes gràcies, presidenta.

Senyories.

Senyor Pañella, vaig a intentar explicar -i aixina també crec que el senyor representant del Grup Parlamentari Socialista ho podrà entendre també- que la Conselleria d'Educació, la Conselleria d'Educació tenia previst en el pla d'infraestructura Creaescola, des de maig de l'any 2006 -per a situar-mos sobretot en les dates, que crec que són de suma importància-, l'ampliació del Col·legi Públic La Moreria de les Coves de Vinromà, en tres unitats d'Educació Infantil i un gimnàs.

El 13 de setembre de 2006, es va notificar i es va sol·licitar a l'alcalde del municipi la documentació relativa al solar que havia de presentar per a poder licitar la redacció del projecte de construcció d'eixes tres unitats i del gimnàs.

L'alcalde, en aquell moment, tots sabem que era Miguel Zaragozá del Partit Popular.

En el mes de novembre del mateix any, de l'any 2006, l'ajuntament va remetre la documentació tècnica, però era insuficient. Va remetre plànols i informes, però va comunicar també que la superfície total de la parcel·la que ocupa en estos moments l'actual Col·legi Públic La Moreria és de 2. 362 metres quadrats. Per tant, és una parcel·la que té una superfície insuficient per a dur a terme l'ampliació. A més, tenint en compte que tots crec que haurem vist el col·legi, eixe col·legi no es pot ampliar, donat que és una illa ja consolidada. Està al voltant. Té quatre carrers. Per tant, és impossible poder ampliar eixa parcel·la.

En el mateix mes, novembre de 2006, l'alcalde visita les actuals instal·lacions de col·legi amb personal de la conselleria i en vore que no es pot ampliar eixa parcel·la, proposa realitzar un pla especial de reserva de sòl dotacional per a reposar el col·legi íntegrament en una nova parcel·la. És a llavors quan es decidix fer un col·legi nou en una altra parcel·la.

A banda d'això, evidentment, me remet a la Conselleria d'Educació per a l'autorització del canvi d'actuació perquè estava primer com a una ampliació, s'envia el canvi d'actuació i es sol·licita, independent d'eixes gestions, que remeta CIEGSA un informe urbanístic que delimite els paràmetres per a encarregar un avantprojecte que estudie la possibilitat d'implantació d'eixes tres unitats d'Educació Infantil i el gimnàs.

Es fa una reunió també amb les AMPA dels municipi i els hi pareix millor canviar el col·legi de lloc.

Bé, ahí ens hem de recordar que va ocórrer en les Coves de Vinromà una moció de censura en desembre de 2006 i el PSOE li entregà l'alcaldia a Leoncio Marín, de govern independent i coalició amb el PSOE. Després va haver unes eleccions i en les eleccions, que van ser en el maig de 2007, guanya l'alcaldia Jacobo Luís Salvador de JNP, que és Junts pel Nostre Poble, val? Estem ara en un canvi d'alcalde.

Als dos alcaldes, als dos alcaldes no els hi deu paréixer oportú o no topen amb el lloc o no. però el que és clar és que des d'eixe moment fins a l'actualitat, la Conselleria d'Educació ha sol·licitat en reiterades ocasions la posada a disposició d'un solar per a dur a terme l'ampliació, inclús des de la Direcció Territorial de Castelló s'han mantingut reunions de treball sobre este tema, tenint en compte les AMPA també.

Per tant, els impediments per a fer eixa obra de reposició d'este centre han sigut les que els hi acabe d'explicar. La parcel·la que s'ha oferit és insuficient per a poder fer un col·legi nou ampliat. No ha sigut documentada, per part de l'ajuntament, amb un informe urbanístic que delimite els paràmetres amb els que es podria haver fet un avantprojecte per a estudiar la possibilitat d'ampliació del centre, és a dir, l'ajuntament no ha enviat cap tipus de documentació i l'ajuntament no ha oferit tampoc una parcel·la nova per a la reposició íntegra del centre.

Per tant, el passat mes de febrer, després que el director territorial d'Educació de Castelló pujara a les Coves de Vinromà i es reunira amb les AMPA, es va prendre la decisió, d'acord amb l'AMPA del municipi, que l'ajuntament rebria per part de CIEGSA un escrit de sol·licitud de documentació i la Conselleria d'Educació, vista ja la impossibilitat de dur a terme l'actuació programada, el que decidix és tirar en terra l'edifici més antic i, en el seu lloc, projectar, en la superfície que quede, un edifici que tinga un gimnàs per a Educació Física amb els corresponents vestuaris, els lavabos i el magatzem; una aula per a Pedagogia Terapèutica; i una aula de Música. I això és el que s'ha quedat amb l'AMPA de la localitat i és el que es va a fer, perquè aixina l'escolarització queda totalment garantida en l'edifici més recent, que actualment ja sabem tots que hi ha dos unitats d'Educació Infantil i tres de Primària.

Per tant, ho sent moltíssim, però el fet que vosté ens diga ací que es pose en marxa i de manera urgent un procediment de. A vore, de forma urgent quan està posat en marxa des del 13 de setembre de 2006 i pels motius que acabe d'explicar -i crec que m'hauran entés tots- no s'ha pogut dur a terme el que es volia per part de la conselleria, jo crec que està una miqueta fora de lloc.

Jo li demanaria, de veritat, i crec que el que volem tots és l'interés dels xiquets de les Coves, que retirara esta proposició no de llei perquè el tema està completament en marxa.

Moltes gràcies.

La senyora presidenta:

El senyor Pañella Alcàcer:

La senyora presidenta:

El senyor Pañella Alcàcer:

Bé, en primer lloc, per a no oblidar-me, volia agrair els dos grups, tant al de Diputats No Adscrits com al Grup Socialista el seu recolzament a la moció, demostrant que realment estan implicats al cent per cent en el que és la possibilitat de donar un ensenyament de qualitat en qualsevol poble del nostre país, inclús en els pobles menuts de l'interior, com és les Coves de Vinromà.

Mire, jo sí he de dir clarament que vosté mos ha donat les dades de tot, que estan d'acord amb les que jo tinc, però només hi ha un problema. Si el que han fet avui, si el que ha fet avui, que és escoltar les AMPA, ho hagueren fet de primer moment, s'hagueren estalviat tres anys, tres anys de pèrdua de temps i els hagueren estalviat, perquè l'AMPA ha manifestat des del primer dia, des del primer dia -com se proposa- la seua voluntat de seguir allí. ¿Per què? En aquest poble, en aquest poble, els solars no existixen. Vosté mateixa ho ha dit, que s'havia de fer un pla de reforma interior per a poder crear un sòl dotacional totalment separat, totalment separat del casc urbà actual, perquè no hi ha cap possibilitat.

I per tant, l'AMPA, des del primer moment, està defenent que siga la remodelació. Vosté ara ha parlat d'enderrocament i construcció de nou. Bé, però com a mínim, parlava del que és l'habilitació en el mateix espai on està.

Lògicament, vostés han tingut un problema: que ha tingut un alcalde que realment no ha fet cas al que deia la gent del seu poble. Anava per lliure en totes les coses i es volia embolicar en allò que ell considerava: en abocadors; en fer l'escola nova al marge d'allò que la gent que l'anava a utilitzar li deia. I, per tant, portem ahí tres anys de responsabilitat, jo no li diré que seua, però responsabilitat del Partit Popular amb la gent estudiant, amb els alumnes, en unes condicions que són pèssimes i que, fins ara, encara no he sentit ningú que les discutisca i, per tant, les donarem com confirmades. Però encara que les discutira, havia de dir que jo sí he estat reunit amb l'AMPA; sí que he vist en les condicions que estan treballant; i com a professional he de dir-li, com a professional docent, he de dir-li que en cap moment m'agradaria estar a mi treballant. No podem permetre que els alumnes d'eixa població, els alumnes de les Coves de Vinromà, estiguen en les aules en les condicions en què estan.

I portem tres anys. Vosté ho ha dit: des del 13 de setembre de 2006. Vaja, no fa tres anys encara, però portem en el tercer any ja. I això és una realitat.

I ara mos diu que CIEGSA sol·licitava documentació per a. Mire, jo he parlat d'habilitació perquè considerava que era el més ràpid. Si realment ja han pres la decisió. perquè en la pregunta escrita que hem fet i que m'ha contestat no m'ho diuen així, diuen que estan sobre el tema.

Per tant, podien haver sigut un poquet més explícits i donar informació, eixa informació que tantes vegades diuen que donen, però que mai ens arriba. Se deu perdre pel camí perquè la contestació que arriba és tan vaga que no diu res. I hagueren pogut dir: «Mire, està aixina». Ja sabríem en la situació en què està.

Però que tampoc ha donat cap pas perquè, administrativament, no s'ha donat cap pas. Només diu que la decisió és que CIEGSA sol·licitarà la documentació. Perdone, en febrer de 2009, van estar allí i avui encara ha de sol·licitar la documentació? Eixe és el procediment urgent que vosté considera?

-m'ha dit- se pren la. però que CIEGSA encara ha de demanar.

La senyora Barrieras Mombrú:

El senyor Pañella Alcàcer:

Ah, la va demanar. Havia entés que havien tingut una visita amb el conseller allí i que s'havia acordat que CIEGSA demanaria per eixa data. Això és el que jo havia.

Per tant, el que li dic. No veig la urgència. No veig la urgència que vostés li donen. Sí que veig la necessitat d'eixa urgència. No la veig.

I, per tant, no sobra. No anem a retirar-la. I és més, és més. Si vostés estan tan convençuts que està endavant, tampoc passa res. S'aprova, eixe seguix el procediment.

Però jo pense que no. Pense que no, que l'única cosa que estan fent és que, en el seu moment, conduïts per l'alcalde Miguel Zaragozá, -que vosté l'ha citat, si no, no haguera citat el nom, però l'ha citat vosté-, com dic, l'alcalde, un alcalde que actua a esquenes del que és la voluntat del seu poble i aixina ha deixat de ser alcalde. Perquè jo ho dic, no per res, sinó perquè vostés sempre argumenten, com abans he dit. l'argument millor que tenen és el del pes físic, no? El d'«en som més». Doncs mire, quan no se fan les coses bé, deixen de ser-ne més i avant.

No, ho dic per vostés que és el seu raonament.

Però igual l'han portat equivocadament, ací també. Igual que el portaren a l'abocador, en el tema escolar els ha portat al mateix lloc i, aleshores, ara volen justificar el que no és justificable baix cap terme i de cap manera.

Per tant, mantenim la proposició no de llei. Crec que és important que avui se vote i cadascú diga el que considera i bé, doncs donem la cara tots davant dels pares, que estan molt afectats per estes circumstàncies.

Moltes gràcies.

La senyora presidenta:

La senyora Barrieras Mombrú:

Moltes gràcies, senyora presidenta.

Bé, senyor Pañella, jo li havia dit -que igual ho he dit malament- que en el passat mes de febrer CIEGSA remet novament, novament davant. O sigui, a vore si ens aclarim. Li ho havia demanat ja a muntó de vegades. El problema és que, davant una falta de resposta municipal als requeriments que els havien fet, és quan CIEGSA torna altra vegada a enviar a l'ajuntament un escrit de sol·licitud de documentació. O siga, i allò de l'alcalde, evidentment, estem en democràcia.

Però jo, el que volia remarcar i que quedara clar és que, quan no s'ha fet cas als requisits de la conselleria és des que està l'alcalde que no és del Partit Popular. Això també ho ha de tindre en compte. Vull dir, a la millor, per a la gent de les Coves de Vinromà, era el que en aquell moment creien que era convenient, però que sàpiguen que en el tema del col·legi és el que ha parat completament tot el que està ocorrent ahí. Vull que quede clar també això.

Ací s'ha dit abans «treballem segons l'oportunitat». Doncs mire, pareix que sí, perquè ara que ja està tot solucionat, ara apleguen vostés a dir que s'inicie el procediment. Doncs mire, no crec que siga el moment de demanar que s'inicie un procediment que portem des de setembre, des de setembre de l'any 2006, des del 13 de setembre. Per tant, no crec que siga el moment oportú.

Després, també. tal com s'ha dit ací per part d'una il·lustre diputada, la senyora Noguera, considera que es diu instar només quan una cosa estiga bloquejada. Ho ha dit claríssimament. Jo m'ho he apuntat. M'ho he apuntat. Per tant, com això no està bloquejat, com això no està bloquejat, senyora. I si està bloquejat, vosté sap que el que ha de fer és anar i instar l'ajuntament i l'alcalde. Vaja a l'ajuntament i a l'ajuntament, inste l'alcalde que desbloquege la part que li correspon, perquè per part de conselleria no està per a res bloquejat.

Després vosté ha dit amb les AMPA. A les AMPA, se les ha escoltat i s'ha donat la cara. El director territorial ha anat més d'una ocasió a parlar amb les AMPA i les AMPA estan d'acord amb la.

Ha anat, ha anat, perquè l'anterior vegada, l'anterior vegada.

La senyora presidenta:

La senyora Barrieras Mombrú:

. quan van anar a dir que se faria un col·legi nou, les AMPA van dir que veien difícil eixa possibilitat, però no es van negar en cap moment. No es van negar en cap moment.

De totes maneres, vaig a dir-li una cosa, senyor Pañella. Jo el veig com un home de poca fe. Li ho dic seriosament. Li ho dic seriosament, perquè vaig a donar-li dos exemples.

No, no. Li ho vaig a dir. Per això vull que tinga una miqueta més de fe perquè vaig a donar-li dos exemples.

Vosté va portar ací Borriana, que no fóra Borriana, que Borriana. i li vaig dir: «S'està fent. » Al mes, estava fet.

Després va portar ací el pla d'emergències del Serrallo i li vaig dir: «No, que s'està fent. » Als dos mesos, estava fet.

Doncs crega's, crega's, senyor Pañella, que no li l'accepte perquè no té una redacció gens apropiada amb el que s'està fent.

La senyora presidenta:

La senyora Barrieras Mombrú:

. gens apropiada amb el que s'està fent, perquè no es pot iniciar un tràmit que porta des del 13 de setembre de 2006. Però que conste que estem amb vosté, amb moltes ganes que este col·legi estiga acabat.

Res més i moltes gràcies.

La senyora presidenta:

(S'alça la reunió a les 14 hores i 20 minuts)

