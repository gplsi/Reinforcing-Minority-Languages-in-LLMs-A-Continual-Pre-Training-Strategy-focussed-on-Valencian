Comissió de Medi Ambient realitzada el dia 12 de juny de 2008. Comença la reunió a les 12 hores i 46 minuts. Presideix el diputat senyor Andrés Antonio Ballester Costa. Reunió número 6/i II.

Proposició no de llei sobre la retroacció per la Comissió Territorial d'Urbanisme de les actuacions d'aprovació del pla parcial Nou Mil·lenni de Catarroja, presentada pel Grup Parlamentari Esquerra Unida-Bloc-Verds-IR: Compromís (RE número 13. 101, BOC número 58)

El senyor president:

Punto número 8, que es la toma en consideración de la Proposición no de ley sobre la aprobación del plan parcial del Nou Mil·lenni de Catarroja. Está presentada por el grupo Compromís y para su defensa. Hay una enmienda, hay una enmienda a este punto número 8, con lo cual empezamos.

(Se sent una veu que diu: «Quan hi ha una esmena, defensa primer el grup que ha presentat l'esmena. »)

El senyor Morera Català:

Moltes gràcies, senyor president.

Senyories, he portat a esta comissió una qüestió que marcarà, sens dubte, el futur econòmic, social i ambiental d'una ciutat tan important com Catarroja. I estic parlant d'una actuació promoguda per l'Ajuntament de Catarroja, amb majoria absoluta del grup municipal del PP, que des del nostre punt de vista marca el que ha sigut fins ara un model de desenvolupament econòmic, en gran mesura, basat en l'especulació urbanística, en un urbanisme que no aporta, sinó que destruïx importants extensions de zona ambientalment rellevant.

És un model que ja va ser qüestionat per la Unió Europea, però, no obstant això, esta tramitació, que se va aprovar per l'Ajuntament de Catarroja, es va fer d'una forma que exhauria els terminis màxims establerts per l'antiga llei de la LRAU, la Llei de règim d'actuació urbanística valenciana, una llei que ha estat recorreguda per la Unió Europea i que va ser obligada canviar per l'actual LUV, que també té alguns elements negatius i també té un procés d'infracció per part de la Unió Europea.

Però, en tot cas, la tramitació que es fa per part de l'Ajuntament de Catarroja en sessió extraordinària, se fa amb l'anterior llei valenciana d'urbanisme, que tantes conseqüències ha tingut sobre el nostre territori.

I estem parlant d'un terreny rústic que se fa -i això és un fet important d'assenyalar-ho- al marge del planejament general d'ordenació urbana de Catarroja i amb una extensió, ni més ni menys, d'1. 700. 000 metres quadrats, és a dir, una extensió enorme que, des del nostre punt de vista, no contempla allò que són les necessitats de creixement harmònic d'una ciutat com Catarroja.

Per què es fa d'esta manera? No creem que hi haja interés social, ni interés de Catarroja, sinó que hi ha, evidentment, un interés econòmic per un grup que tots coneguem, un grup econòmic.

Però ja els dic que esta actuació, des del nostre punt de vista, té dos elements que denoten la seua inviabilitat, no ja per les qüestions ambientals, no per les qüestions socials, sinó la seua inviabilitat per dues qüestions bàsiques que seran tingudes en compte pels tribunals en el cas que vostés persistisquen en esta actuació i estem parlant de decisions importants.

Primera qüestió. Vostés van decidir tramitar esta important actuació, el PAI de Nou Mil·lenni de Catarroja, per una fórmula que té seriosos dubtes de rigor jurídic i que ha estat qüestionada per la Unió Europea, que és una empresa mixta, és a dir, una empresa mixta, meitat capital públic i meitat capital privat. Una empresa mixta de les quals la Unió Europea ja s'ha pronunciat en una decisió al respecte i s'està en l'obertura d'un procés d'infracció per esta modalitat jurídica d'actuació urbanística i perquè, en este cas, se vulneren, a banda de la forma jurídica de les empreses mixtes que són la societat instrumental de La Generalitat, l'IVVSA, més una empresa, Iniciativas y Promociones de Vivienda, SL. Esta empresa mixta eludix la normativa actualment vigent pel que fa als contractes públics de la Unió Europea i que estan subjectes a unes obligacions en el dret comunitari. S'eludix este procediment a través d'esta fórmula; manca transparència, manca la llibertat de concurs i se vulnera la funció pública assignada a allò que és el planejament urbanístic.

Esta via no es pot autoritzar i esta via no se pot consentir, perquè hem de dir -i ja ho ha assenyalat la Unió Europea- que la situació dels promotors que demanen l'inici d'un PAI, el seu contingut i la seua publicitat en anuncis de licitació no existix i, per tant, el criteri de l'adjudicació del contracte -com s'ha fet posteriorment per la Comissió Territorial d'Urbanisme- també pot donar la possibilitat que se modifiquen parts del contracte del projecte seleccionat després de la seua adjudicació. És a dir, que se busca una fórmula jurídica per a eludir els requisits legalment establerts per la directiva comunitària, introduïda en la legislació interna per la llei 7 de 2007, que és sobre procediments de contractació en els sectors de l'aigua, energia, transports i serveis postals.

La directiva, en tot cas, era d'obligat acompliment i estem parlant d'una directiva de 2004, la directiva 17 del Consell d'Europa de 31 de març de 2004. Per tant, l'actuació derivada per l'Ajuntament de Catarroja en sessió extraordinària incomplix claríssimament estes prerrogatives i hi ha sentències, ja dins del dret intern espanyol, que denoten que són d'una nul·litat d'origen, un vici d'origen. És nul·la de ple dret esta actuació urbanística.

Si vostés decidixen tirar endavant serà la seua responsabilitat, la responsabilitat de la majoria de l'Ajuntament de Catarroja, i decisió d'estes Corts Valencianes.

Però hi ha més, hi ha més. No hi ha aigua i vostés tenen ja un informe de la Confederació Hidrogràfica del Xúquer, que la quantitat de vivendes que se volen, que se pretén fer al marge del planejament urbanístic contemplat en el Pla general d'ordenació urbana, doncs no té dotació d'aigua i se'ls ha comunicat a vostés. I és més, segons la meua informació, ja hi ha un advertiment per part de la fiscalia que en cas que se procedisca a dur endavant este procés s'actuarà d'ofici contra este decisió administrativa que no contempla dos elements jurídics importants.

I la pregunta que ens podíem fer és: per què persistixen vostés en l'error? Per què volen fer vostés una tramitació amb una llei que ja està derogada? Per què volen fer vostés una actuació amb un sistema d'empresa mixta que té indicis claríssims -i ja està assenyalat per la Unió Europea en una decisió, que és el primer tràmit per a actuar directament amb un dictamen motivat per a introduir un procés d'infracció- i per què volen fer vostés una actuació urbanística fora del planejament urbanístic sense contemplar l'aigua? No s'entén.

Quins interessos hi ha darrere d'esta actuació urbanística? L'interés de la població no és. Pot ser l'interés d'alguns, però no és l'interés de la població de Catarroja. Per tant, jo crec que el més sensat és aprovar esta proposició no de llei, amb l'esmena que s'ha plantejat que actualitza el contingut de la proposta de resolució plantejada fa ja uns mesos, i que puguem dirigir l'actuació urbanística a Catarroja a termes que són d'on no s'havia d'haver eixit, que és fent un creixement harmònic, un urbanisme responsable a través del pla general d'ordenació urbana i passem d'este megaprojecte que, per altra banda, donada la situació que tenim de crisi econòmica, doncs no seria el més adequat per a millorar la situació econòmica de Catarroja, de la comarca i del respecte a la legalitat.

I eixa és la nostra posició.

Moltes gràcies, senyor president.

El senyor president:

El senyor Signes Núñez:

Sí, gràcies, president.

El pla parcial Nou Mil·lenni a què es referix esta proposició no de llei del grup Compromís és, efectivament, un dels exemples més significatius del colador urbanístic en què es va convertir el període immediatament anterior a l'aprovació de la LUV, de la Llei urbanística valenciana, que va provocar un efecte de crida per a la presentació urgent de tots els projectes absurds i inviables que quedaven pendents de presentar en la nostra comunitat.

Este pla, el pla Nou Mil·lenni de Catarroja, va ser aprovat per l'Ajuntament de Catarroja a penes cinc dies abans de l'entrada en vigor de la LUV, amb la qual haguera sigut impossible tramitar-lo, i va ser aprovat per la comissió territorial d'urbanisme menys de tres mesos després en un sorprenent exemple d'agilitat en la tramitació urbanística sense cap precedent. Dic «sense cap precedent» perquè cal recordar, vull recordar que segons resposta del conseller de Medi Ambient escrita a este diputat, en estos moments queden en els calaixos de la conselleria projectes urbanístics que comporten la reclassificació de no urbanitzable a urbanitzable de 130 milions de metres quadrats, 130 milions. Per tant, és una quantitat considerable de projectes urbanístics que estan en el calaix sense que la conselleria els done via, molt menys en un moment en què la crisi del sector de la construcció la cosa que demanda és que, precisament, aquells projectes urbanístics que no siguen problemàtics s'agilitzen -com puguen ser plans generals d'ordenació urbana, normes subsidiàries, projectes o PAI que estan dins de plans generals, etcètera, etcètera.

I, no obstant això, el que està fent la Conselleria de Medi Ambient és, precisament, traient aquells projectes que són conflictius, com este del Nou Mil·lenni i com el Manhattan de Cullera. És a dir, és realment sorprenent que paralitzen els projectes que no tenen problemes i que agilitzen, amb una agilitat -diguem- no vista, els projectes més conflictius.

Entre el 31 de desembre, data en què es va publicar la LUV, i l'1 de febrer, quan va entrar en vigor, molts projectes com este van ser aprovats pels ajuntaments i ratificats després per La Generalitat, a pesar de contravindre clarament els preceptes legals que afegia en l'urbanisme valencià en el moment de la seua aprovació definitiva. La requalificació, en el cas que ens ocupa de Nou Mil·lenni, d'1. 700. 000 metres quadrats de sòl no urbanitzable al marge del pla general de Catarroja, és una decisió, per a nosaltres, desgavellada i, a més, la participació en eixa operació de l'Institut Valencià de la Vivenda en la promoció d'este projecte, ens pareix absolutament inacceptable, pel fet que ja ha expressat el representant de Compromís perquè se fa a través d'una empresa mixta, que han estat molt clarament qüestionades per Europa, i amb el

, amb -diguem- el company de viatge d'una empresa que, precisament en este moment, no està en la millor situació econòmica que pot estar, com és la que -repetisc- compartix el projecte amb l'IVVSA.

Estem davant, per tant, al parer del grup socialista, d'un clar «pelotasso» urbanístic

pel Consell, un «pelotasso» urbanístic

pel Consell en el doble vessant, en el doble vessant: en el vessant en què li dóna llum verda i a més amb molta agilitat, i en el vessant en què el Consell, La Generalitat, a través de l'IVVSA, està participant en eixe projecte de Nou Mil·lenni del que, a més a més, es beneficia directament la mateixa Generalitat, ja que una de les conseqüències de la seua aprovació al límit de la llei és que els seus promotors s'eviten pagar la compensació de metre protegit per metre reclassificat que establix la LUV.

Si a tot això s'afegix que es preveu la construcció de 12. 000 vivendes, per a les quals no hi ha disponibilitat de recursos hídrics, que -com molt bé s'ha dit- hi ha un informe negatiu de la Confederació Hidrogràfica del Xúquer, estem, a més a més, davant d'un engany als futurs compradors d'eixes vivendes que podran no tindre subministrament d'aigua per a poder ocupar eixe tipus de vivendes.

No hi ha, per tant, senyories, més eixida decent a eixa situació que suspendre les actuacions realitzades i sotmetre el projecte a la legalitat vigent.

En conseqüència, el Grup Socialista, recolzem la proposició de Compromís, deixant la proposta de resolució en el sentit de l'esmena presentada pel meu grup, que únicament aclarix i concreta l'actuació d'estes Corts, o que estes Corts reclamen al Consell.

La proposta de resolució del Grup Compromís és que Les Corts sol·liciten de la Comissió Territorial d'Urbanisme la retroacció de les actuacions d'aprovació del pla Nou Mil·lenni de Catarroja, atés que la Confederació Hidrogràfica del Xúquer ha presentat un informe desfavorable respecte a l'existència de l'aigua. L'esmena que el Partit Socialista, que el Grup Socialista, presentem, està en el sentit que Les Corts insten el Consell, no la Comissió Territorial d'Urbanisme perquè això no podem fer-ho, el Consell de La Generalitat a anul·lar, el mateix Consell, anul·lar la decisió de la Comissió Territorial d'Urbanisme que aprova el pla parcial Nou Mil·lenni de Catarroja, ordenant, a més, la retroacció de les actuacions a l'inici de l'expedient, el qual haurà de tramitar-se d'acord amb la Llei 16/2005, és a dir, d'acord amb la Llei urbanística valenciana.

Res més, i moltes gràcies.

(Inoïble per raons tècniques)

El senyor Morera Català:

Moltes gràcies, senyor president.

Simplement per a dir que acceptem l'esmena. Millora el que nosaltres vam expressar en la proposta de resolució, per quan hi ha hagut una decisió de la Comissió Territorial d'Urbanisme, i esta esmena ve a clarificar i actualitzar el contingut de la nostra proposta de resolució. Del que ha dit el representant del Grup Socialista, és evident que n'hi han elements, més que sobrats, per a evitar esta decisió de la Comissió Territorial d'Urbanisme. I jo espere del Grup Popular, doncs que estiga a l'altura de la situació i que comencem a caminar en la situació que a tots ens interessa, als ciutadans de Catarroja, i no el que, en estos moments, tenim damunt de la taula.

El senyor president:

El senyor Betoret Coll:

Senyores i senyors diputats.

Bé, jo respecte a l'esmena, mosatros entenem que la nostra posició no va a canviar, en absolut, en la introducció de l'esmena, per tant. , ni sí ni no, ni blanc ni negre. Mosatros no. mos té igual que incloguen l'esmena. Jo vaig a contestar directament a la proposició no de llei -si em permeten-, perquè entenem que no va a canviar en res la nostra posició respecte a la introducció de l'esmena.

I vull començar recordant que la Comissió Territorial d'Urbanisme va acordar, en data 20 d'abril de 2007, supeditar l'aprovació definitiva de l'homologació i pla parcial, sector Nou Mil·lenni, a que s'esmenaren qüestions indicades en el fonament jurídic sèptim, en el qual s'incloïen, entre altres, que s'emetera un informe de la Confederació Hidrogràfica del Xúquer respecte de la suficiència de recursos hídrics. Una vegada emés l'informe, o transcorregut el termini per a la seua emissió, es podrà resoldre l'expedient conforme amb les regles contingudes en l'

de la Sala Contenciosa Administrativa, secció primera del TSJ, de data 15 de gener de 2007 i de data 1 de març de 2007, en el recurs 1/2003/2006.

Des del punt de vista jurídic, la legislació sectorial estatal, Reial decret 1/2001, de 20 de juliol, pel qual s'aprova el text refós de la llei d'auies, en l'article 25, determina la necessitat de recaptar informe previ de l'organisme de conca sobre la disponibilitat de recursos hidràulics. En referència a esta qüestió, la doctrina del Tribunal Superior de Justícia a la Comunitat Valenciana, en l'

d'1 de març de 2007, manifesta que en relació amb l'article 25. 4, del text refós de la llei d'auies, no és necessari acreditar l'existència de concessió, sinó que n'hi ha prou amb acreditar l'existència d'aigua i la disponibilitat.

En l'àmbit territorial i competencial de la Comunitat Valenciana, s'ha d'estar amb allò disposat en l'article 19. 2 de la Llei 4/2004, de 30 de juny, d'ordenació del territori i protecció del paisatge, que establix la possibilitat de substituir el previ informe de conca pel de l'entitat col·laboradora autoritzada per al subministrament, possibilitat que també arreplega l'actual article 41. 1 del Decret 67/2006, de 12 de maig, del Consell, pel qual s'aprova el Reglament d'ordenació i gestió territorial i urbanística.

En este sentit, l'informe favorable emés per la Confederació Hidrogràfica del Xúquer, en data 1 de juny de 2007, es basa en l'inexistència de la concessió de l'Entitat Metropolitana de Serveis Hidràulics, Emshi, no en l'existència de recursos hídrics. Al contrari, del mateix informe es deduïx que hi ha auia suficient i que eixa auia ve sent utilitzada per a l'abastiment, durant anys, amb el coneixement de la Confederació Hidrogràfica del Xúquer, i la sol·licitud formal de la concessió definitiva està presentada per l'Emshi en la confederació des de juny de 2006.

Per la seua part, l'Emshi, en data 18 de juliol de 2007, emet informe raonat sobre l'existència d'auia, titularitat, disponibilitat present i futura, aforament i qualitat de les auies, necessitat o no de tractament i obres i infraestructures necessàries. És a dir, disposa de suficient excedent d'auia per a abastir el sector.

Encara que la concessió a favor de l'Emshi no consta formalment atorgada per la Confederació Hidrogràfica del Xúquer, esta entitat està utilitzant un cabal de 3 metres cúbics per segon, en coneixement i consentiment de l'organisme de conca, des de fa anys, i en juny de 2006 sol·licità la concessió definitiva.

En data 14 de febrer de 2008 fou dictada una resolució considerant complits els condicionants continguts en l'acord de la Comissió Territorial d'Urbanisme, de 20 d'abril de 2007, i declarant definitivament aprovada l'homologació i pla parcial del sector Nou Mil·lenni, Catarroja, excepte el Catàleg de béns i espais protegits. El catàleg al qual em referisc, en estos moments està sent elaborat per l'ajuntament, i requerirà l'informe de la Unitat de Patrimoni de la Conselleria de Cultura i l'aprovació provisional per part de l'ajuntament, i definitiva per part de la comissió territorial.

Dita resolució, en allò que es referix específicament a la justificació de recursos hídrics, fonaments jurídics segon, tercer i quart, conclou que s'ha acreditat l'existència física d'auia en l'informe de l'Entitat Metropolitana de Serveis Hidràulics. La sol·licitud que la Comissió Territorial d'Urbanisme retrotraga les actuacions, l'aprovació del pla, no té ningun sentit, ja que la comissió examina tots els documents i tots els informes que formen part de l'expedient. I això li permet aplegar a la conclusió que es complixen els requisits legals.

Per tant, no hi ha ninguna raó per a no aprovar la proposta de l'ajuntament. El Grup Compromís no aporta la més mínima evidència que el criteri adoptat per la comissió dega ser revisat. Si hi haguera algun element de juí, en este sentit, el que procediria seria exercitar els recursos corresponents. Però un òrgan administratiu, com és la comissió territorial, no pot, en ningun cas, retrotraure les seues pròpies decisions vàlides per un mer criteri d'oportunitat política.

Igualment, la suspensió de l'eficàcia del pla pel Consell no és una cosa que es puga decidir per mandat de Les Corts, sinó que és la conseqüència d'una decisió vàlidament adoptada dins del procediment administratiu i judicial corresponent. Però, a més, les causes de nul·litat i les causes d'anul·labilitat en el procediment administratiu estan taxades en els articles 62 i 63 -crec que és- de la llei 30, i en ningun d'estos casos pot quedar enquadrat dins del que fixa esta llei de procediment administratiu.

Per tant, entenem que és faltat absolutament de sentit el demanar la suspensió i, més encara, la nul·litat o l'anul·labilitat d'un procediment aprovat seguint tots i cada un dels criteris que la llei i els reglaments en vigor establixen. I, per tant, el nostre vot, evidentment, va a ser en contra.

Moltes gràcies.

El senyor president:

El senyor Morera Català:

Moltes gràcies, senyor president.

Jo lamente profundament esta decisió del Grup Popular. I hem vist com un determinat urbanisme. I mosatros estem a favor d'un urbanisme de consens, un urbanisme fort dels centres urbans, un urbanisme que plantege creixements ordenats, on hi haja una actuació pública a través dels plans d'ordenació urbana, i que dimensione un sector important, competitiu, en la nostra economia. Però tenim exemples molt negatius d'on mos ha dut eixe urbanisme

del medi, en este cas de l'Horta, que s'ha propugnat en molts ajuntament.

I no ha fixat el Grup Popular ninguna posició respecte a la necessitat de l'Ajuntament de Catarroja, el municipi de Catarroja, de construir 12. 000 habitatges nous. ¡És que és doblar el poble! ¡És doblar! Una demagògia no, cap demagògia. Doblar el municipi que en estos moments té, aproximadament, uns 12. 000 habitatges.

¿Per a beneficiar a qui? ¿A una empresa mixta? Que li torne a dir, ha eludit el concurs públic, i és una causa de nul·litat, i ja n'hi han sentències al respecte, perquè ha vulnerat la directiva marc de concurrència, publicitat en els concursos públics. Perquè esta adjudicació és un concurs públic.

De passar d'una zona no urbanitzable a urbana, d'un terreny no programat a programat. I, per tant, ahí n'hi ha una causa important que vostés no s'han referit a ella, no s'han referit.

Després, allò de l'aigua. Ahí sap vosté que n'hi han contradiccions amb el que vosté ha dit. Però l'organisme que ha de decidir i té la capacitat i la titularitat per a decidir si n'hi ha aigua o no, i els seus informes són vinculants, és l'organisme de conca, no l'empresa de gestió de l'aigua, l'Emshi, que ha assenyalat vosté. Per tant, estan vostés ahí també vorejant el que és la legalitat. Tinga-ho vosté en compte.

I realment en la situació en la qual mos trobem, que segurament per culpa d'un urbanisme no del tot acordat en el que necessitàvem, anem a patir una greu crisi econòmica perquè els recursos necessaris per a la innovació, per a la indústria, s'han anat a una determinada actuació econòmica com és una construcció sense ordre i sense concert, fora del planejament urbà públic; doncs si vostés volen persistir en eixe error que ens ha deparat i ens va deparar una situació econòmica molt negativa, ¡allà vostés!

M'agradaria escoltar al Grup Popular que diguera alguna cosa al voltant de tot açò, que justificara la necessitat de 17. 000 noves vivendes a Catarroja. Allò de l'aigua no se sosté. I, per altra banda, la possible nul·litat d'este concurs. És evident que vosté mos ha dit que anem a la via judicial. Però és que n'hi ha gent perjudicada per estes decisions que poden anar legítimament a defensar els seus drets als tribunals, perquè no han tingut temps de conéixer i de poder participar en esta decisió de concurs públic.

Per tant, sincerament, crec que estan cometent un greu error, un greu error que no té ningun fonament, que pot hipotecar el futur de la ciutat de Catarroja i que, per suposat, esta decisió se podria des de hui anar situant en uns termes de millora, de reconeixement que va ser un error, amb una llei ja no existent, que priva, fins i tot, la gent de Catarroja, en el seu plantejament, actuar a través de la LUV i, com a mínim, beneficiar-se dels 1. 700. 000 metres quadrats que podrien incorporar a les arques de l'Ajuntament de Catarroja, i vostés això ho eludixen perquè, ¿a qui volen beneficiar vostés? Està molt clar, està molt clar.

Esta no és la via que necessita ni Catarroja ni el poble valencià per a millorar el seu benestar i la seua capacitat econòmica. Cometen vostés un error gravíssim. I estes Corts que són unes Corts públiques vos donaran testimoni d'esta situació.

El senyor president:

El senyor Signes Núñez:

Sí, bé, en este tema, en la petició que feia el Partit Socialista que el Consell anul·le la decisió de la Comissió Territorial de l'Urbanisme i retrotraga les actuacions i comence el pla parcial, reconduir-lo a través de la LUV, evidentment n'hi han raons urbanístiques i territorials -les he explicat-; hi han raons de falta d'existència d'aigua.

En tots els casos que els urbanitzadors o els promotors dels PAI han recorregut a informes de l'entitat subministradora d'aigües i no de la confederació per a justificar l'existència d'aigua, en totes elles el Govern d'Espanya ha recorregut eixes decisions, com jo crec que recorrerà esta.

Però, sobretot, sobretot, senyors del Partit Popular, el Partit Socialista, el Grup Parlamentari Socialista, tenim raons polítiques molt serioses, molt serioses. S'està dient reiteradament, i és cert, que estan havent uns contactes per a aplegar a un pacte urbanístic que tot el món reclama, que reclama el sector, que reclama el Partit Popular, que el Partit Socialista som conscients que hem d'aplegar a eixe pacte. La societat mos demana un pacte en temes urbanístics. Estem tenint uns contactes, senyors del Partit Popular. I el que no pot ser és que vostés en una mà ens oferisquen pa i en l'altra garrot. No és possible. No és possible que mentres estem en eixe procés de negociació, vostés aprofiten el temps de la negociació per a aprovar tots els projectes conflictius que tenen en el calaix. No és possible i el Partit Socialista no anem a acceptar-ho de cap forma.

Nosaltres reclamem, reclamem del Partit Popular que en tot este període de negociació no actuen o no l'aprofiten per a traure dels calaixos i aprovar tots els projectes conflictius. Els repetixc el tema. Nosaltres reiterem una volta més, que durant el temps del pacte urbanístic, reclamat per tots i que nosaltres acceptem, en eixe temps hem de fixar, hem de fixar unes normes transitòries que eviten el que vostés estan fent en estos moments: aprofitar el temps de la negociació per a traure el més conflictiu. I si no és aixina, i si no és aixina, els avise que vostés seran els únics i exclusius responsables que el pacte urbanístic al final no aplegue a bon port. I el Partit Socialista ho lamentarà profundament.

Però, miren, molt més ho lamentarà el sector, que està reclamant eixe pacte urbanístic d'una forma desesperada. Molt més ho lamentaran els ajuntaments. Ho lamentaran els experts en urbanisme, que saben perfectament que les tres lleis urbanístiques valencianes que vostés tenen aprovades en este moment, la de sòl no urbanitzable, la Llei d'ordenació del territori i la LUV, són lleis que són inconcretes i que generen dubtes jurídics a tot el món.

Nosaltres som conscients. Nosaltres hem estés la mà. Però repetixc, el que no estem disposats és que vostés a eixa estesa de mà del Partit Socialista, per un costat ens donen pa i per l'altre garrot. No estem disposats. I, per tant, vostés canvien les seues actuacions, d'ací que el pacte culmine, i nosaltres negociem i pactem, què pot passar i què no pot passar, què pot aprovar-se i que no pot aprovar-se mentrestant, o els advertisc que vostés seran els únics i exclusius responsables -com he dit abans- que eixe pacte urbanístic no aplegue a rams de beneir. Perquè, per descomptat, voluntat, el Partit Socialista, en tenim molta; però no estem disposats que vostés, una volta més, ens enganyen.

Moltes gràcies.

El senyor president:

Ha solicitado la palabra el portavoz del Grupo Compromís. Como hemos sido todos, después del. , bueno, ¿en concepto de? Yo, si quiere usted el turno de palabra, se lo voy a dar por unos minutos porque hemos sido todos muy respetuosos y ninguno de ustedes han consumido el tiempo que les correspondía. Entonces, por un minuto se lo voy a dar.

El senyor Morera Català:

Sí, jo sumar-me a les paraules que ha dit el senyor Francesc Signes. Crec que en un moment d'incertesa econòmica de cara al sector de la construcció, de cara a un sector important de la nostra economia, seria bo enviar un missatge de recerca d'un acord en matèria urbanística al nostre país, i que poguera, davant la legislació dispersa que tenim en estos moments, donar un missatge de confiança que anem a posar-mos d'acord en buscar un urbanisme raonable.

Açò és una via que dificulta eixe consens, que dificulta eixe acord, perquè és fer entrar per la porta de darrere, amb una llei ja derogada, una actuació -torne a repetir- de 17. 000 noves vivendes i d'1. 700. 000 metres quadrats que no està en la legislació actual.

Per tant, si volem caminar cap a eixe pacte valencià de l'urbanisme, este projecte urbanístic, que va ser recorregut pel Govern d'Espanya i té dubtes davant la Unió Europea, s'hauria de parar i reconduir cap a eixe pacte.

El senyor president:

El senyor Betoret Coll:

Moltes gràcies, senyor president.

Senyories, jo pense que és un error intentar plantejar una revisió d'un acte administratiu, aprovat definitivament per la Comissió Territorial d'Urbanisme, o intentar obrir de nou la via administrativa quan esta via ha canviat, o siga, s'ha esgotat i, per tant, vostés coneixen que el procediment administratiu és un procediment preclusiu. Per tant, l'única via és la via jurisdiccional.

En urbanisme hi ha acció pública. I qualsevol dels qui estem ací o qualsevol ciutadà de l'altra comunitat pot prendre estes accions si considera que s'ha vulnerat algun precepte.

En qualsevol cas, i per anar al cas concret a què bàsicament fa referència la proposició no de llei que parla de la insuficiència d'aigua, me pense que el primer recurs on es demanava la suspensió cautelar anava bàsicament fonamentat en això. I en l'

, a què jo m'he referit en la meua primera intervenció, el TSJ dia que en ningun moment anava a donar la suspensió cautelar. No estarà molt clar quan el mateix Tribunal Superior de Justícia en la Comunitat Valenciana en l'

no dóna eixa suspensió cautelar.

Després vosté, senyor Morera, ha manifestat quin serà l'interés del poble de Catarroja. Mire, l'interés del poble de Catarroja va quedar demostrat quin era el passat any quan majoritàriament va voler que el Partit Popular, impulsor juntament amb el nostre soci de govern d'aleshores, Unió Valenciana, d'un projecte com Nou Mil·lenni. Jo m'imagine que si l'interés del poble de Catarroja haguera sigut que no fóra aixina, no haguera votat massivament el Partit Popular.

Per altra banda, a mi em sorprén que el Partit Socialista parle de les reclassificacions i demonitze les reclassificacions quan van ser ells els qui van aprovar una llei, que es diu la

, que ha sigut a l'empara del que s'han fet totes les reclassificacions, i per tant ara vinguen i s'esgarren les vestidures parlant de les maldats d'una llei que ells van fer, ells van fer, que van aprovar i que mosatros l'únic que van fer va ser tramitar els projectes en eixa llei i complir la legislació.

I a més em pareix també ja sorprenent que aquells que han sigut l'assot del sector de la construcció en esta comunitat, aquells que han anat a les institucions europees a demonitzar els constructors, a demonitzar el model valencià, aquells que han contribuït que la crisi en el sector de la construcció s'aguditze d'una manera important, siguen ara els qui vinguen a oferir pactes. Bé, me pareix sorprenent, me pareix sorprenent, o almenys jo pense que no deixa de ser curiós que en una mà ens estiguen arreant en el cap i en l'altra mos demanen diàleg. El diàleg eixe que va oferir la passada legislatura pel president de la comunitat, senyor Camps, i vostés, com s'acostaven les eleccions, els interessà mirar cap al cel, xiular i no fer cas d'eixe diàleg.

I ara vostés vénen ací i parlen que si mosatros no parem l'aprovació, per altra banda, de projectes que complixen escrupolosament la legalitat, vostés amenacen el sector i a mosatros en trencar les negociacions i en no parlar de ningun pacte. Ací som tots majorets, cadascú que faça el que considere, però el que s'ha de ser és ser coherents en el que u diu i manifesta.

I, per tant, el pacte el tenen damunt la taula des de fa molt de temps. Ha sigut ara quan després de les eleccions i veient com els ha anat en les maneres i modes de treballar que han tingut vostés en l'urbanisme i en el sector de la construcció, pareix que volen canviar. Però jo, la veritat, i li ho dic sincerament i sense ànim que s'ofenguen ni que pensen que és una falta de respecte. Jo mentres no veja eixe pacte firmat i després complit, la veritat és que dubte que vostés vagen a complir. Perquè mos han donat proves. M'he de remetre al pacte que teníem per a la renovació del síndic de Greuges, que estava signat, que estava clar, i després s'inventaren raons peregrines, com solen fer vostés normalment, per a no complir eixe pacte.

M'imagine que amb açò faran el mateix. En el moment que s'acoste alguna cita electoral vostés no dubtaran en carregar-se eixe pacte i en matar inclús políticament a qui el firme per a intentar traure rèdit de la situació.

Per tant, evidentment, mosatros no anem a donar suport a esta proposició no de llei per tot el que he dit adés.

Gràcies.

El senyor president:

Proposició no de llei sobre l'ús de les espècies arbòries i arbustives de les etapes madures dels ecosistemes forestals valencians, en les actuacions de repoblació forestal de l'administració valenciana, presentada pel Grup Parlamentari Esquerra Unida-Bloc-Verds-IR: Compromís (RE número 13. 105, BOC número 58)

El senyor president:

El senyor Torró Gil:

Bé, moltes gràcies, senyor president.

Ateses les hores que són i que ens hem promés procurar acabar abans de dinar, procuraré ser el més breu possible en la meua exposició.

Perquè, a més, jo crec que la proposició no de llei, tal està formulada, em sembla que serà fàcilment assumida per part de tots els grups. Perquè, com diu literalment la proposició no de llei, que ni tant sols té exposició de motius deliberadament, es tracta simplement que l'administració valenciana es comprometa, val? -per tant, Les Corts instarien la conselleria que ho fera d'aquesta manera-, es comprometa a fer un ús major de les espècies arbòries i arbustives -com diu el títol- en les etapes madures dels ecosistemes forestals valencians.

Això té una explicació molt clara. I és, d'una banda que no sempre s'utilitzen espècies autòctones. Per tant, el que està fent-se és contradir el que està designat per la Unió Europa a través de les directrius generals que es van dictar en la conferència de Hèlsinki, on es parlava explícitament que l'ús d'espècies, procedència, varietats i ecotipus fora de l'àrea natural hauria de descartar-se. Estes. , açò, està recollida en l'estratègia forestal espanyola, que a més és l'únic document quant a estratègia forestal que la Conselleria de Medi Ambient té assumit, només fa falta visitar la pròpia pàgina web de la conselleria per adonar-se'n d'açò. No vaig a entrar en més raons, que ja les hem discutides en esta comissió en alguna ocasió.

I, per tant, que s'ha de fer un ús de les espècies arbòries i arbustives pròpies dels ecosistemes forestals valencians. I que a més es tinga una especial cura que les espècies que s'utilitzen tinguen capacitat de rebrotament després del foc. S'utilitzen de vegades espècies -sobretot passa amb els pins- que són molt sensibles a un incendi forestal, i després no mostren capacitat de rebrotament, després de l'incendi, amb la qual cosa el bosc o la repoblació no ha servit absolutament per a res perquè ens trobem que la posterior recuperació es fa molt difícil i l'erosió s'acarnissa particularment amb aquestes zones repoblades.

Per tant, per les dues raons és molt important utilitzar este tipus d'espècies arbòries i també arbustives, que les arbòries s'utilitzen amb prou freqüència, però les arbustives no massa.

I la segona qüestió, que també és molt fàcil d'entendre, és que quan s'haja de preparar el terreny es faça amb tècniques respectuoses amb el sòl. També ací em remet a les directrius generals de la conferència de Hèlsinki, a la sèptima concretament, on es parla que s'han de promoure pràctiques silvícoles que emulen la natura, i que les pràctiques oposades a la gestió sostenible haurien de ser desincentivades activament, a banda del llenguatge deliberadament ambigu que s'empra en totes aquestes resolucions europees, els símils, direccions, les recomanacions són molt clares. I que, per tant, que no s'ha d'utilitzar maquinària pesant més que en casos que estiguen, molt, molt, molt específicament justificats. I, per tant, que no s'utilitzen tècniques traumàtiques com és el subsolatge o el cablejament en pendent, que l'únic que fa és arruïnar absolutament el sòl, destrossant la cobertura vegetal que el terreny ja té i que és una base òptima per a poder fer viable la repoblació, i que de fet en eixe moment ja està sostenint el sòl que s'ha regenerat. I que d'aquesta manera evitaríem de nou que les repoblacions acaben en fracàs perquè la preparació del sòl no ha sigut l'adequada i, per tant, o bé no es dóna amb l'arrelament que hauria de ser o, el que és més freqüent, que després també este tipus d'espècies generen una sèrie de problemes que moltes vegades acaben amb una major debilitat de la mateixa zona repoblada, que també la fan més exposada a l'aparició de plagues o a la seua defensa contra el foc.

Per tant, en eixe sentit crec que la proposició no de llei és molt clara. Per tant, crec que hauria d'assumir-se per unanimitat, perquè no es donen més tipus d'actuacions d'aquestes que no haurien de ser les adequades.

Moltes gràcies.

El senyor president:

Moltes gràcies, senyor Torró.

El senyor Signes Núñez:

Senyor president, esta proposició no de llei consta de dos punts, sobre els quals el meu grup manté posicions en principi diferents.

Respecte el primer punt, que s'insta la Conselleria de Medi Ambient a fer un major ús d'espècies arbòries i arbustives en les etapes madures en les actuacions de repoblació forestal de l'administració valenciana, crida l'atenció en primer lloc que eixe requisit se sol·licite únicament per a les reforestacions realitzades per l'administració, excloent les realitzades per particulars, sobretot quan la major part de la superfície forestal valenciana, el 65%, és de propietat privada.

Però, al marge d'eixa qüestió, el meu grup tenim dubtes en esta proposta per motius de viabilitat tant ambiental com econòmica. La utilització d'espècies adultes generaria, al nostre parer, en primer lloc, problemes relacionats amb el transport, ja que requiririen vehicles de grans dimensions i amb conseqüència seria necessari obrir camins adequats generant un impacte ambiental innecessari.

En segon lloc, és difícil que en el trasllat de les plantes adultes es puguen mantindre íntegres les seues arrels en les mateixes condicions que en el de plantes, diguem, incipients. Per la qual cosa es reduïx també la viabilitat de la repoblació.

Així mateix, una planta adulta requerix un alt nivell d'humitat per a progressar, que no proporcionen els terrenys sotmesos a sequeres estivals, com és el cas dels terrenys valencians. Seria necessari, per tant, realitzar regs successius, que creguem que no són viables per a la muntanya.

Finalment, tot això suposaria, al nostre parer, multiplicar el cost de les operacions de repoblació sense que l'increment de la inversió produïra més beneficis ambientals.

No obstant, respecte al segon punt de la proposició sobre la utilització de tècniques de preparació del terreny, respectuoses amb el sòl i no traumàtiques, el meu grup, per suposat, està totalment d'acord.

Gràcies.

El senyor president:

El senyor Castejón Chaler:

Moltes gràcies, senyor president.

Bé, davant d'aquesta proposta, com bé dia, se demanen dos coses principalment. Referent a la primera, que fa referència que en les actuacions de repoblació forestal de l'administració valenciana es faça, jo he entés, sobretot un major ús de les espècies arbòries i arbustives, com bé dia, de les etapes madures, no insistiré en les apreciacions que fea el senyor Signes, i també insistia que, en tot cas, doncs, s'utilitze sempre, és la paraula. , una diversitat d'espècies vegetals autòctones amb capacitat de rebrot després del foc. Jo penso que això és la base de la seua proposició.

La seua demanda jo penso que no té sentit, no cap sentit, perquè si l'acceptéssem tal com vosté la presenta, dóna la sensació, sembla, que es qüestione que avui per avui no es faça d'esta manera, i, realment, li vaig a explicar que és tot el contrari, perquè. , i no ara, no en estos moments, sinó ja des de fa temps, les espècies que realment s'estan utilitzant en les repoblacions forestals a la nostra comunitat, naturalment, no se poden fer a títol global, sempre depenen de l'indret a reforestar, però són principalment arbòries, com vosté dia, i jo aquí tinc el llistat, que són coses que vosté també coneix, que no és el moment de. Li puc passar quines són les que s'utilitzen en aquestes reforestacions, i que, naturalment, van canviant segons les zones de la nostra comunitat. Afortunadament, podem dir que són molt diverses, perquè a la nostra comunitat, des del nord al sud, la diversitat també és molt important, i ja no només aquestes espècies madures, que són les que menys s'utilitzen, sinó aquestes espècies arbustives autòctones i rebrotadores que vosté dia que no s'utilitzen, també li demostraré que també són utilitzades, doncs, també majoritàriament.

I, mire, la reforestació, vosté no sé si ho vol admetre, però ha estat un objectiu, des del Partit Popular, quan ha estat al front de les administracions en què podien fer incidència, i ja no li parlaré des de la posada en marxa en la nostra comunitat d'un banc de llavors adscrit a la Direcció General de Recursos Forestals de la Conselleria de Medi Ambient, important per a moltes coses que després, doncs, realment servixen per a la reforestació, presentant, doncs, llavors forestals en condicions òptimes de qualitat i que se procura la conservació d'aquestes llavors i que després donaran plantes d'interés forestal, sobretot, com dia, en espècies que puguen estar amenaçades, però, com dia abans, des que estem al front de les administracions, en aquelles en què podíem decidir i actuar en la reforestació, doncs, hem evolucionat de forma molt positiva, i tant ara, insistixo, en què los fruits s'estan veent, com des de fa ja uns quants anys.

Ho fem en aquelles zones de reforestació que ho permeten o en aquelles. , en plantes en etapes madures. Però, naturalment, també té de tindre en compte quines característiques té, les característiques climàtiques, les característiques edafològiques, aquelles característiques morfològiques que fan que. , bé, que no sempre se puga utilitzar aquella espècie arbòria que a la millor, en una forma teòrica, perquè la seua explicació ha segut molt teòrica, doncs, podia a terme.

Vostés sabran que per a reforestar una àrea, doncs, evidentment, cal tindre en compte, doncs, la selecció del tipus de plantes amb què es tinga de repoblar i que resulta primordial, doncs, no només la teoria, sinó el coneixement de les propietats de la terra, vore quines plantes realment són les que se requerixen en esta terra, quin tipus de sòl són les que admeten, ja que, bé, de tipus de sòls, doncs, ne tenim molts, àcids, alcalins, carbonats, no carbonats, argilosos, arenosos. Per tant, es tenen en compte, i això cal que ho tinga també molt present, que es tenen en compte totes estes peculiaritats edafològiques com les característiques fisiogràfiques i, per tant, s'estudien les característiques de la salinitat, la textura superficial, el drenatge, la profunditat del terreny, tota una sèrie de preceptes per a fer que la reforestació tinga el major èxit possible.

En aquelles zones més degradades, com vosté crec que m'ha paregut apuntar, l'espècie arbòria majoritàriament que s'utilitza en aquesta reforestació és el pi blanc, però acompanyat també de matoll compost per espècies que vosté també m'ha donat la sensació que dia que no s'utilitzen massa. Són espècies arbustives rebrotadores, perquè jo les considero així, com és el coscoll, el llentiscle i el margalló, que vosté sabrà que són les que per part de la conselleria, doncs, s'estan utilitzant en aquestes reforestacions.

En determinades zones, doncs, constituïxen les úniques formacions vegetals capaces de sobreviure en les condicions climàtiques i edafològiques existents, les espècies arbustives que s'utilitzen són, normalment, doncs, espècies rebrotadores, com vosté demana, rebrotadores, evidentment, després de l'incendi, atés que estes són les que complixen la funció de fixació del sòl en les primeres etapes de desenrotllament i complixen també un paper protector en la conservació del sòl en la nostra comunitat, que també és un factor que moltes vegades mos preocupa, ¿no?

Per tant, no donarem suport a aquesta proposició que vosté mos fa, i bé, si li donéssem suport, jo li diria que el que faríem és no reconéixer el que la conselleria avui per avui ja fa, és a dir, vosté demana que féssem una cosa que ja es fa i, a més, pensem, sincerament, que ho estem fent ben fet. Vostés em diran que sempre es pot millorar i, evidentment, és així, aquí, en este tema i en qualsevol cosa de la vida, però jo penso que esta proposició que avui vostés presenten, no la presenten, esta proposició no de llei, no la presenten per a millorar res, sinó per a qüestionar una realitat que és palpable i manifesta i que està donant un bon resultat.

Demanen, com li dia al principi, el que ja s'està fent, i s'està fent de la millor manera possible, sempre millorable, però pensem que l'elecció de les espècies es realitza analitzant tots els factors del medi i la idoneïtat en la seua implantació. Evidentment, si el medi és idoni, la repoblació es realitza amb arbòries i arbustives de les etapes madures, dels ecosistemes forestals valencians i amb una diversitat d'espècies vegetals autòctones amb capacitat de rebrot després del foc.

Vosté em parlava que quan no se fan bé les coses, doncs, evidentment, la reforestació fracassa. Mire, la prova més evident que a la Comunitat Valenciana ho estem fent bé, és que tots sabran que la superfície afectada pels incendis forestals des de l'any 1995 fins a pràcticament l'any passat, s'ha reduït més de deu vegades. Per això no seria motiu per a parlar avui de reforestació. El que sí que és important és que vosté reconega que no estem fracassant precisament en la reforestació. Ho estarem fent bé, perquè la regeneració anual de les masses forestals en estos moments multiplica per quatre la superfície afectada pels incendis. Per tant, com veu, no es només voluntat dels treballs que se fan a través de La Generalitat, sinó que estem aconseguint realitats palpables.

Quant a la segona part de la seua proposició no de llei, la segona part fa referència. Bé, aquí també jo penso que també han arribat una mica tard, ¿no? Avui no poden, si realment vostés volen ser rigorosos, criticar que des de la Conselleria de Medi Ambient s'estiguen utilitzant tècniques traumàtiques amb la repoblació, perquè senzillament no és així, i vosté ben bé ho sap. No volem que siga així, i no es fa.

Mire, pel que fa a les tècniques de preparació del terreny, caldria anar a casos molt puntuals que puguessen sustentar el que vosté avui intenta dir, ¿no? , que han de ser sobretot respectuosos amb el sòl i que no s'usa una maquinària de manera generalitzada que provoca tècniques traumàtiques, com podia ser el subsolatge o l'abancalament de pendents. Aquí podríem entrar, a la millor, en una discussió, podríem discutir si realment són traumàtiques aquestes tècniques que, com l'abancalament, s'ha utilitzat de forma tradicional pels nostres avantpassats, no sols en terrenys forestals, sinó en terrenys de conreu, i bé, i que caldrà també dir que gràcies a esta tècnica, doncs, es lliurava de la pedra dels bancals i s'actuava contra l'erosió. Per tant, no devien estar tan desencaminats.

Bé, però este avui no és el tema, ¿no? Jo sóc d'una comarca a on coneixem ben bé aquesta importància dels abancalaments i que han perdurat, afortunadament, fins als nostres dies. Però, al que anàvem, avui resulta que les principals tècniques utilitzades quant a la preparació dels terrenys en aquestes repoblacions són l'aclotat manual, i això se combina amb l'aclotat mecànic, amb el que nosaltres coneixem, almenys en la meua comarca, com la retroaranya. En l'actualitat, aquestes tècniques de subsolatge o l'abancalament en pendents, doncs, ja no s'utilitzen, si no és d'una manera molt puntual, ¿no?

Per tant, cal dir que la forma d'execució de la preparació del terreny, bé siga manual o de forma mecanitzada, sempre, naturalment, té de vindre determinada en funció dels factors, com puguen ser el pendent, la pedregositat, el perfil del sòl i també, naturalment, en moltes ocasions, factors socials que també influïxen.

L'aclotat a màquina, doncs, s'empra principalment en pendents inferiors al 50%, sempre que els afloraments rocosos, doncs, no ho impedixen. I també es duen a terme en rodals, amb estrats arboris

(ininte­l·ligible)

. i de xicoteta o de baixa altura. Per tant, donades aquestes característiques de la retroaranya, que possiblement puga ser el que més li puga preocupar, i que permet una gran versatilitat de moviments i minimitzen este impacte provocat pel desplaçament, perquè, evidentment, és així, l'impacte provocat, doncs, bé, és pràcticament molt semblant al que provoca l'aclotat manual, ja que es tracta d'un mètode, com li dic, doncs, molt puntual i molt selectiu, que permet, doncs, salvar la vegetació existent i respectar el que també mos preocupa, a vosté i a nosaltres, doncs, són aquelles protegides.

I també podria dir que les empremtes que deixen aquestes màquines al desplaçar-se, doncs, bé, que són de rodes de goma, pels vessants, doncs, deixen, evidentment, doncs, una signatura, però penso que és a causa que és molt xicoteta, pràcticament inapreciable, i això no significa que puguéssem utilitzar. Per tant, el que no volem per part, en este cas, de La Generalitat és: no volem utilitzar tècniques traumàtiques i sempre que siga possible, evidentment, com estic demostrant, perquè, encara que podríem parlar d'estadístiques, utilitzem allò, estem actuant de la millor manera possible i estem fent ja d'una forma molt eficaç això que vosté avui mos demana en aquesta proposició no de llei a la qual, evidentment, no li podem donar suport.

Moltes gràcies.

El senyor president:

El senyor Torró Gil:

No m'ofenc per això, ¿eh?

Bé, anem a vore, primer, pel que ha comentat el diputat del PSOE, evidentment, quan estem parlant de repoblacions i estem parlant de les repoblacions de la conselleria, ¿eh? . Ja sé que hi ha molt de sòl que no és públic i que, per tant. ¿Val? Però no és que en este cas. , no s'està excloguent les repoblacions particulars, sinó simplement és que no les menciona, sinó només parla de la conselleria.

I el tema de les plantes adultes, jo sé que hi ha polèmica al respecte i que el que no està demanant ací és que es faça tota la repoblació amb plantes adultes, ¿eh? , sinó que es faça una part de la repoblació amb plantes adultes, per a garantir millor la viabilitat de la repoblació.

I, per la segona part, jo la veritat és que hi hauria. , és evident que en tots els anys que es duen fent repoblacions, doncs, ha anat, lògicament, canviant molt els criteris i, en termes generals, s'ha anat millorant de forma substancial les actuacions, ¿no? , i això podria dir-se que açò és irrellevant o que no tenia sentit, perquè ja està fent-se, ¿no? , però, clar quan u es troba amb notícies, doncs, aleshores és quan reflexiona sobre. Quan u es troba amb notícies en què, per exemple, en la platja del Pinar de Castelló, per a recuperar el bosc del Pinar, es planten palmeres datileres, que són espècies al·lòctones, o quan u es troba amb una notícia molt recent, tan recent com que és del dimecres passat, com que en la Vall de Gallinera està utilitzant-se en una repoblació maquinària pesant que està destruint de forma prou clara tot el sòl, és quan u realment veu que estes coses no estan de sobra.

¿Està fent-se? Doncs, si està fent-se, no està fent-se bé del tot, perquè seguixen havent-hi problemes, seguixen utilitzant-se plantes que no toquen i seguix utilitzant-se maquinària pesant i no sempre es fa l'ús que es deuria en la utilització d'espècies madures, per exemple, o de plantes madures. Per tant, com que no està fent-se sempre, com que hi ha moltes vegades en què no es complix el que la mateixa conselleria diu que està fent, és lògic que vinga ací a recordar això i, per tant, tant si està fent-se com si no, jo crec que no és irrellevant aprovar açò i recordar a les autoritats competents en la matèria que n'hi han moltes ocasions en què allò que ella mateixa diu que va a fer no es fa.

I, per tant, no entenc que no s'haja aprovat, perquè, si és correcte el que ací s'expressa i és cert que hi han casos en què està produint-se això, no passa res de dir-li a la conselleria, recordar-li, conselleria, moltes vegades no es complix el que vosté està dient, i, per tant, cal accentuar el control davant de totes aquestes qüestions, perquè moltes vegades el que passa és que o bé hi han repoblacions, com és el cas, per exemple, de Castelló, que no està dirigida per la Conselleria de Medi Ambient, sinó que és Obres Públiques, Urbanisme i Transports, i em fan que sí així, amb el cap, però jo crec que el Consell, si té una política de repoblació, eixa política de repoblació ha de ser general per a tot el Consell, i qui té de vetllar perquè la Conselleria de Transports es preocupe de fer les repoblacions adequades té de ser la Conselleria de Medi Ambient, ¿o no? , o, si no, ¿qui s'encarrega d'això? ¿Val? I, evidentment, que seguix utilitzant-se, per desgràcia moltes més vegades de les que seria adequat, la maquinària pesant.

I quant al tema de l'abancalament, no es pot comparar el que és una transformació de terrenys per al conreu amb una repoblació de caràcter forestal, perquè els objectes de la transformació del sòl són molt diferents: en una es tracta de transformar el sòl i en l'altra, per exemple, es tracta de no transformar-lo. I, per tant, que l'abancalament ha evitat l'erosió dels terrenys de conreu és evident, però que l'abancalament servisca per a evitar l'erosió dels terrenys és més que discutible, perquè el que està fent-se es creant-se més mal que després el bé que ens pot reportar.

I ja està. Moltes gràcies.

El senyor president:

El senyor Signes Núñez:

Simplement per a dir que tot i haver expressat que estàvem d'acord amb el punt 2, i després de les explicacions del diputat de Compromís, anunciar que anem a votar a favor de la proposició no de llei.

El senyor president:

El senyor Castejón Chaler:

Moltes gràcies, senyor president.

Bé. Veig que les argumentacions que jo li he donat en què exposava els motius pels quals no podíem donar suport a la seua proposició no de llei, vosté no me'ls ha rebatut.

Ha aparegut amb una altra nova argumentació en què ha intentat combinar el que és la casuística puntual -que no li la vaig a negar, aquelles noticietes d'algun moment que per allí apareguen-, la casuística puntual, però, evidentment, això no pot donar quina és la sensació global del que està passant en la nostra comunitat.

Que s'estan produint repoblacions inadequades? Naturalment, naturalment que s'estan produint. I la conselleria són les primeres que denuncia. Perquè, evidentment, vosté, en la segona exposició que ha fet aquí, donava la sensació que les fea la mateixa conselleria. No. La mateixa conselleria concretament. , i jo tinc constància que els servicis territorials de Medi Ambient, almenys de la meua província, de la província de Castellón, enfront moltes vegades a la bona voluntat d'ajuntaments i altres organismes que porten a terme repoblacions -insistixo, amb la bona voluntat-, ho fan d'una manera a la millor no acorde als criteris marcats i que avui hem defensat aquí per part de la Conselleria de Medi Ambient.

Que cal accentuar el control? També és una proposta que li poguéssem agafar. De fet, estan actuant en este sentit. I li podia parlar també de casos puntuals, d'aberracions que s'han portat a terme, però no precisament per la conselleria, sinó que ha sigut la conselleria qui les ha denunciades i inclús les ha fet canviar.

Que s'està utilitzant massa maquinària pesant, que és l'última. ? Ja li dic que la imprescindible. I coincidixo amb el que dia vosté dels abancalaments, coincidixo plenament, però sap que és una tècnica que s'utilitza en el seu. -històricament ha sigut molt important-, però avui per avui, per exemple, per a consolidar espais on puguen ser. ja no només per a reforestació, sinó per a consolidar espais dels mateixos parcs naturals, que també és una tècnica que se seguix empleant i que afavorix que, afortunadament, els espais protegits de la nostra comunitat puguen perdurar.

Per tant, considero que els arguments que en la primera intervenció li he exposat són suficients per a demostrar-li que la seua proposta no té raó de ser i que alguna cosa bé estarem fent. Però insistir-li que la regeneració que s'està portant a terme en les masses forestals dels nostres boscos, tant públics com privats, però majoritàriament públics, en estos moments estan multiplicant per quatres la superfície que està afectada pels incendis.

Per tant, insistixo, no manca que ningú mos diga com hem d'actuar, perquè de forma eficient estem actuant i els resultats estan ahí. Per tant, insistixo, seguirem votant no a la seua proposta.

Moltes gràcies.

El senyor president:

(S'interromp la gravació)

Proposició no de llei sobre l'elaboració, en el termini màxim d'un any, del pla estratègic de les energies renovables de la Comunitat Valenciana, presentada pel Grup Parlamentari Socialista (RE número 13. 389, BOC número 58)

El senyor president:

El senyor Signes Núñez:

Sí, senyor president. Moltes gràcies.

Senyories, en este moment les energies renovables son una peça fonamental, com tots sabem, de qualsevol estratègia de desenvolupament sostenible. Constituïxen una alternativa eficaç per a reduir l'excessiva dependència del petroli, l'escalada de preus del qual suposa una amenaça constant en la nostra economia. Dependència que atés que no som un país productor de petroli, es traduïx a més en una dependència energètica de l'exterior i que implica una vulnerabilitat econòmica gens recomanable.

Així mateix, la producció d'energia per mitjà de fonts renovables suposa una disminució substancial de les emissions de diòxid de carboni a l'atmosfera, constituint una de les principals vies per a lluitar contra el canvi climàtic.

És per això que la Unió Europea s'ha proposat reduir les emissions de CO

en un 20% en l'any 2020, així com consumir més energies renovables, de manera que en eixe mateix any, en 2020, les energies renovables que s'utilitzen representen el 20% del total del consum d'energia.

La Comunitat Valenciana és un territori especialment sensible als efectes del canvi climàtic, com hem explicat moltíssimes vegades, i deuria, al nostre paréixer, per això, impulsar el desenvolupament i implantació d'energies renovables, a fi de diversificar les seues fonts de subministrament i garantir el seu abastiment energètic, sense haver d'incrementar les emissions de gasos d'efecte hivernacle.

No obstant, l'explotació d'estes fonts d'energia, com l'eòlica, la solar o la biomassa, no està exempta de generar impactes ambientals que no es deuen, en cap cas, esquivar basant-se en el benefici ambiental que generen, ja que cauríem en la contradicció de provocar uns danys ambientals per a evitar-ne d'altres, cosa que està succeint amb el desenvolupament del Pla eòlic valencià, l'execució del qual no està complint-se en el terminis previstos a causa dels problemes ambientals que genera i la conseqüent oposició de molts dels ciutadans i ajuntaments afectats a la implantació dels aerogeneradors en el seu terme municipals.

Segons s'informa en la pàgina de l'Agència Valenciana de l'Energia, la previsió era que l'any 2008 estigueren en funcionament els 67 parcs previstos en el pla, amb una potència total instal·lada de 2. 300 megawatts.

No obstant, en l'actualitat, dels 67, només funcionen 9 parcs, i la potència instal·lada, que havia d'haver sigut ja de 2. 300 megawatts, no arriba als 300 megawatts.

Eixe baix nivell d'execució del pla eòlic es deu també que es valora sense comptar prèviament amb un mapa de vents de la Comunitat Valenciana, que determinara el potencial eòlic del nostre territori, per la qual cosa s'ha hagut de modificar la majoria de les ubicacions previstes per als parcs d'aerogeneradors.

A esta situació s'afegix, des de fa poc de temps, la proliferació de projectes d'aprofitament d'energia solar, fotovoltaica, que estan sent autoritzats sense cap tipus de planificació prèvia. Tots els dies es publica en el

Diari Oficial de la Comunitat Valenciana

algun expedient, algun expedient d'instal·lació fotovoltaica.

I no obstant, segons el quadre del potencial d'energies renovables de la nostra comunitat, que figura en la pàgina web de l'Agència Valenciana de l'Energia, l'objectiu de generació d'este tipus d'energia per al 2010 és de només 13 megawatts.

Així mateix, tots hem escoltat declaracions de diversos consellers respecte al desenvolupament de projectes de producció de biocombustibles en la nostra comunitat, encara que sense cap, absolutament cap, concreció.

Este sector està sent impulsant des de la Unió Europea, l'objectiu de la qual és que en 2020 el 10%, el 10%, del consum total de gasolina i gasoil corresponga a biocombustibles. I seria convenient planificar el seu desenvolupament en el nostre territori.

Resulta evident, senyories, que el Consell no té una política energètica coherent amb les nostres possibilitats i necessitats, i està actuant de forma precipitada, deixant en mans de la iniciativa privada el desenvolupament d'un sector que és estratègic per al nostre futur.

És per això que el Grup Socialista entén que és urgent, absolutament urgent, introduir racionalitat en tanta improvisació energètica, i sol·licita d'estes Corts que insten el Consell a elaborar un pla estratègic d'energies renovables que hauria d'estar aprovat en el termini màxim d'un any.

Moltes gràcies.

El senyor president:

El senyor Torró Gil:

Bé. Nosaltres anunciem la nostra. el nostre recolzament a la proposició, ens sembla que és molt raonable i la veritat és que coincidim plenament.

I vaig a començar pel final, sobretot amb el tema de la inexistència d'una política energètica. Ens sembla una mancança extremadament greu, sobretot atenent el que estem veient tots els dies, i el que està passant i totes les conseqüències que està tenint la crisi energètica que estem patint, una crisi energètica que, tal com s'albira, almenys el que es referix als combustibles fòssils, precisament al petroli, no té solució. És a dir, podrem fer-la més llarga o més curta, però el petroli s'esgota indefectiblement. Les perspectives és que, a més, el creixement del seu preu a mitjà termini tendisca permanentment al creixement. I, per tant, qualsevol aposta o qualsevol línia de desenvolupament que no passe per contemplar, diguérem, el desenvolupament d'energies de caràcter alternatiu és un suïcidi.

Insistisc, energies no sols que tinguen un caràcter alternatiu, sinó a més que impliquen la no-dependència de l'exterior. Vull apuntar això sobretot perquè una de les alternatives que es plantegen, que és l'energia nuclear, és una energia dependent també. Ens fa igual de dependents de l'aprovisionament exterior que el petroli.

Nosaltres pensem que cal una política energètica diferent, una política energètica que partisca de tres eixos bàsics. Un no entra en el que planteja la solució, però jo crec que no està en contradicció tampoc, que és plantejar una política, primer, de la demanda i no de l'oferta. És a dir, no tractar de buscar com a provisió d'oferta un creixement il·limitat de l'ús de l'energia, sinó tractar de fer un ús eficient de l'energia, perquè l'energia, provinga d'on provinga, sempre té les seues limitacions, en termes energètics i en termes materials.

La substitució de les fonts d'energia, evidentment, seria el segon aspecte clar per a poder tirar endavant i mirar al futur, entre altres coses, perquè cal reduir de forma immediata, i el més ràpidament possible, les emissions de gasos contaminants d'efecte hivernacle. I en eixe sentit, ací es parla d'evitar el creixement. Jo crec que ja als nivells a què hem arribat ja en el propi estat espanyol, però també a la Comunitat Valenciana, s'hauria d'estar parlant ja de reduir.

I el tercer element, a part de la substitució de les fonts energètiques, seria tractar d'aproximar la producció al consum per dos raons fonamentals: la primera, per -que podria anomenar breument- la democratització de l'accés a l'energia; i en segon lloc, perquè a més és ineficient. És a dir, quan els centres de producció estan molt lluny dels centres de consum, requerixen d'instal·lacions molt costoses de mantindre, que a més generen unes elevadíssimes pèrdues que són un cost afegit innecessari. I, per tant, això caldria tindre-ho clar.

I això ho duc a col·lació també perquè una de les coses que em sembla importants és la revisió del Pla eòlic. Jo crec que el Pla eòlic, dir-li pla és dir-li molt, perquè una cosa que estiga. un pla un entén que és una cosa premeditada o pensada, estudiada, i açò no sembla que siga res d'això. Vull dur ací la imatge de la foto d'un dels plans eòlics de la meua comarca agafant la bufanda com a mesurador de la quantitat d'energia, però és que és això el que està passant. I no és raonable, perquè l'energia eòlica si té una gran virtut, és que és una energia que es pot trobar no igual en tots els llocs, però està molt distribuïda pel territori. I, per tant, és una energia que no cal construir grans instal·lacions, que al final només beneficien quatre grans empreses, que són les que s'aprofiten d'això i generen uns impactes ambientals molt grossos.

Torne a dir, hi ha una cosa que no és concebible: com en el lloc on més. no sé si més en fa, però on més constant és el vent, que és en la costa, no hi haja ni un sol parc eòlic programat. I ens trobem davant d'una cosa que es diu en l'exposició de motius, però a més també s'ha comentat en l'exposició, que és que no hi ha cap ordenació absolutament de les energies renovables.

El tema de la biomassa és una cosa molt important i l'energia fotovoltaica de la mateixa manera. Vull dir, ens trobem amb la dependència absoluta de la iniciativa d'empreses privades a l'hora de tractar de desenvolupar projectes concrets. No està tampoc delimitat, és a dir, hi ha moltes iniciatives privades que deurien inclús d'afavorir-se, sobretot aquelles que es dediquen a l'autoproducció, a la producció per al propi consum. Però també estan creant-se, per exemple, molts parcs fotovoltaics que apareixen on a la gent li ve bé i això no té cap sentit. Vull dir, caldria planificar on ha de col·locar-se i de quina manera, quines característiques han de tindre i quins són els horitzons de producció d'energia alternativa que deuen marcar-se.

Estic convençut també que, encara que s'elaborara el pla estratègic, després tindríem moltes qüestions a discutir sobre el pla o biplà, però el simple fet de tindre'l ja seria una avanç molt important.

I, per tant, sense res més que afegir, manifestar el nostre recolzament a la proposició.

El senyor president:

Moltes gràcies, senyor Torró.

Té la paraula.

La senyora Marcos Puig:

Yo les invito, señores socialistas, a partir de ahora, señores socialistas valencianos, a apoyar al gobierno del presidente Camps a seguir invirtiendo en energías renovables, a seguir apostando por la energía limpia y no mirar hacia otro lado mientras tenemos a un país cabreado por la subida del petróleo. Les invito a votar que sí a los presupuestos que destina este gobierno a energías renovables porque -les repito- ustedes ya votaron que no a esos más de dos mil millones de euros del plan de infraestructuras estratégicas de la Comunidad Valenciana.

Hoy tienen la oportunidad de apoyar a este gobierno para que Valencia siga siendo sede de encuentros internacionales de expertos dedicados a la lucha contra el cambio climático y al estudio de las energías renovables y les invito, señorías, a que mañana acompañemos todos al presidente Camps, todos los parlamentarios valencianos, a la reunión con los patrones de las energías para abordar el futuro del sector energético porque creo, sinceramente, que esto es cosa de todos.

El senyor president:

El senyor Signes Núñez:

Sí, senyor president, moltes gràcies.

Bé, jo no era diputat en l'anterior legislatura, però tinc entés que el Pla d'infraestructures estratègiques mai no va ser sotmés a votació, mai no va ser sotmés a votació en les Corts Valencianes perquè, precisament, va coincidir amb l'

dels representants del partit. , dels parlamentaris del Partit Popular afins a Zaplana i, per tant, en eixa sessió, en eixa sessió de Les Corts no va ser possible que el Partit Popular sotmetera a votació este Pla d'infraestructures estratègiques que mai es va sotmetre a votació.

Però, però en qualsevol cas, és igual. Anem a vore. Lliçons sobre actuacions de la Generalitat valenciana respecte a canvi climàtic, poques, senyora diputada, poques.

Mire, l'únic interés que sobre canvi climàtic té el Partit Popular en la Comunitat Valenciana és l'interés de l'esdeveniment, de la foto. L'interés del president Camps pel canvi climàtic en la Comunitat Valenciana, sap quan s'acaba? Quan s'apaguen els focus de les càmeres de televisió i de les càmeres fotogràfiques. Ahí s'acaba tot l'interés d'este govern i del president Camps pel canvi climàtic i per les energies renovables en la Comunitat Valenciana. Exemples, en tenim moltíssims: la reunió del panell d'experts celebrat a València ciutat recentment, per a què va servir? Va servir perquè ens costara molts diners, als valencians, la foto del president Camps amb el president del panell d'experts.

Li recorde que d'eixos esdeveniments, el president Camps va prometre moltes coses. Prometé la creació immediata d'un parc tecnològic dedicat al canvi climàtic que ens hauria de portar, a la Comunitat Valenciana, no sé quantes inversions, no sé quantes inversions i que anava a revitalitzar un aspecte de la indústria, que és el tema energètic, d'una forma -diguem- d'una forma superinteressantíssima. A hores d'ara, jo li pregunte, senyora diputada. Explique'm després, en el seu torn de resposta, d'eixe parc tecnològic per al canvi climàtic que prometé el president Camps què sap vosté. Explique-m'ho.

També li pregunte una altra cosa. Un altre anunci que va fer ací, per a la reunió del panell d'experts de l'IPCC, el president Camps, que era muntar a la Ciutat de les Ciències també no sé quina altra paradeta relacionada amb el canvi climàtic. Senyora diputada, en la seua resposta m'explica -perquè estic segur que vosté sap les dues coses, faltaria més! - com se troba el parc tecnològic per al canvi climàtic i com se troba eixa paradeta que anuncià el president Camps en la Ciutat de les Ciències de València ciutat. M'ho explica perquè tindria molt interés en saber-ho i si me dóna una explicació convincent, fins i tot, bé, fins i tot estic disposat a aplaudir-la.

Sí, sí, sí, per descomptat, per descomptat, per descomptat, per descomptat.

Nosaltres no som com el Partit Popular, que se presente allò que se presente, sistemàticament, se vota no i ací, en esta comissió, vostés tenen l'experiència d'haver-hi hagut propostes seues votades favorablement pel Partit Socialista. Les tenen. Nosaltres, en sentit contrari no les tenim, senyors diputat del Partit Popular.

Igual que la recent convenció de diputats europeus pel canvi climàtic, què s'ha sabut d'eixa convenció? Una convenció que el president Camps, bé, munta a la Comunitat Valenciana amb diners de tots els valencians i valencianes, per a què? És que no ha eixit ni una sola referència en premsa, ni als mitjans de comunicació d'eixa convenció de fa dues setmanes de diputats europeus pel canvi climàtic. Evidentment, la convenció la munta Camps per a, d'alguna manera, potenciar-se de cara a eixe gran esdeveniment, en este cas -diguem- partidari que vostés tenen el pròxim cap de setmana enfront d'allò que és el Partit Popular europeu. Per a res més, per a res més.

Però bé, repetisc i acabe, senyora diputada. Estaré encantat que eixa expressió del convenciment, de la voluntat, de la conscienciació del seu partit, del seu grup parlamentari i del president Camps pel canvi climàtic, m'agradaria que me'l concretara en l'estat de la situació d'eixe parc tecnològic, d'eixe altre institut a ubicar en la Ciutat de les Ciències i que m'explique com esta.

Moltes gràcies.

El senyor president:

La senyora Marcos Puig:

Señor diputado, sabe usted que somos líderes en inversión en energías renovables, y por eso, aunque a ustedes les moleste, se dan en Valencia los principales estudios sobre cambio climático, las principales ferias y las principales convenciones en energías, en estudio de energías renovables, aunque a ustedes les moleste que no pueda ocurrir en otro lugar de España, porque es en la Comunidad Valenciana donde se están llevando a mejor ejemplo la inversión en energías renovables.

(inintel·ligible)

El senyor president:

Proposició no de llei sobre els drets de les valencianes i dels valencians d'accedir als registres d'instal·lacions i d'emissions de la Comunitat Valenciana, presentada pel Grup Parlamentari Socialista (RE número 13. 390, BOC número 58)

El senyor president:

El senyor Signes Núñez:

Gràcies, senyor president.

Senyories, la Llei valenciana de prevenció de la contaminació i la qualitat ambiental -que això és també canvi climàtic, senyora diputada-, de maig de 2006, va crear un registre d'instal·lacions de la Comunitat Valenciana on s'havien d'arreplegar les dades ambientals contingudes en les corresponents autoritzacions i llicències.

El registre hauria de contindre, per tant, les dades concretes de potencial impacte d'estes instal·lacions sobre el medi ambient de la nostra comunitat, com també sobre la seguretat i la salut dels qui habiten en ella.

Així mateix, la mateixa llei va crear un altre registre d'emissions, senyora diputada, de la Comunitat Valenciana, que havia d'incloure els principals focus d'emissions contaminants existents en el nostre territori, com també les característiques d'aquestes.

Finalment, la llei establix que eixos registres han de ser accessibles al públic, atorgant d'esta manera a La Generalitat l'obligació no sols de recopilar eixa informació, sinó de posar els mitjans perquè els valencians i les valencianes puguen accedir fàcilment a ella. Una obligació que, per descomptat, no és conseqüència de la voluntat espontània del Consell, sinó que deriva de la llei espanyola que regula el dret de tot espanyol a accedir a la informació mediambiental, alhora que trasllada diverses directives europees sobre la matèria.

Bé, senyories, han transcorregut més de dos anys des de la creació legal d'estos dos registres i encara no han sigut confeccionats ni, en conseqüència, els valencians i les valencianes podem tindre accés a eixa informació; com tampoc podem conéixer els resultats de les inspeccions i operacions de control que realitza La Generalitat sobre estes instal·lacions potencialment contaminants o perilloses, a pesar que la mateixa llei establix que eixa informació ha de ser posada pel Consell a disposició del públic, que haurà de poder accedir a ella a través de mitjans electrònics, informàtics i telemàtics.

Esta situació, des del punt de vista democràtic, és greu i inacceptable, ja que estem davant d'un incompliment de la llei per part del govern valencià, alhora que impedix que els ciutadans exercisquen els seus drets.

Senyories, el que distingix un sistema democràtic és precisament el sotmetiment del govern a la llei i el lliure exercici dels ciutadans dels drets que els assistixen. Això no s'està donant, senyories del Partit Popular, en la nostra comunitat. I estes Corts tenen l'obligació d'exigir-li al Consell que esmene immediatament el seu comportament antidemocràtic.

La informació que s'està ocultant és rellevant i afecta directament els ciutadans. Es tracta de conèixer l'impacte generat per les instal·lacions potencialment nocives de la nostra comunitat, de saber qui i en quina mesura estan alterant el nostre entorn o atemptant contra la nostra salut i la nostra seguretat. Una informació que ens permetria també valorar el control que l'administració exerceix sobre eixes instal·lacions i el rigor amb què s'assegura que resulten realment innòcues. El seu ocultament, senyories del Partit Popular, només conduïx a preguntar-mos com estaran fent les coses el Consell que no vol que ningú les sàpia. Un Consell al qual, per damunt de totes les coses, li agrada la publicitat, però que és al·lèrgic a la transparència.

Dos anys és temps més que suficient per haver recopilat i sistematitzat eixa informació, com també per a crear els mitjans de difusió adequats.

No calen excuses ni justificar-se que s'està treballant en això, ni tant sols cal esperar tindre tota la informació per a permetre l'accés a ella. Els registres sempre estaran actualitzant-se i contínuament es realitzaran inspeccions i controls.

En conseqüència, i donada la gravetat de l'incompliment de l'obligació del Consell, sol·licite a les seues senyories, en nom del Grup Parlamentari Socialista, que instem el Consell perquè immediatament faça efectius els drets dels valencians d'accedir a la informació ambiental de les instal·lacions i emissions de la Comunitat Valenciana, a través de la posada en marxa dels corresponents registres i de la difusió dels resultats de les inspeccions i operacions de control sobre aquestes. Un requeriment del qual haurà de donar compte davant d'esta cambra en el termini màxim d'un mes.

Moltes gràcies.

El senyor president:

El senyor Torró Gil:

La veritat és que hi ha ben poc a afegir, perquè realment la proposició. , manifestem el nostre recolzament a la proposició en els termes en què està redactada. Pensem que és, i ja seria hora que després dels anys d'aprovar una llei es donaren les mínimes garanties per al compliment d'aquesta.

I simplement indicar que lamentablement açò és moneda corrent. Vull dir, ens trobem davant d'un govern que genera mesures, genera lleis, que després es preocupa per incomplir adequadament. I per què? Doncs la veritat és que jo crec que vivim instal·lats en una irracionalitat prou majúscula, en la qual es tracta de fer que les coses són com d'una manera que en realitat no són. I ens trobem que en qüestions tan importants com esta, en què hi ha un compromís de mantindre una informació transparent a la ciutadania de fets que poden resultar-li potencialment perillosos, no es fa res absolutament per a complir-ho. Dóna igual que hi hagen lleis, que hi hagen directives, que hi haja el que siga, perquè. , perquè, a més, en el tema de la directiva Arhus està incomplint-se no només en esta matèria, sinó en una gran quantitat de coses que, bé, ara no vénen al cas, però que es podien dur.

Nosaltres pensem a més que s'hauria, inclús, d'anar una miqueta més enllà, sobretot en el tema de la mesura de les emissions. De quina manera es mesura. Perquè s'hauria d'establir clarament quin tipus d'emissions s'han de mesurar, on s'han de situar els aparells que mesuren estes emissions perquè no és innocu, és a dir, posar-los en un lloc o un altre pot donar resultats molt diferents. I inclús també qui calibra els aparells que han de mesurar les emissions, perquè si la mateixa administració és qui s'ha d'autocontrolar, ho tenim un poc cru, no? Perquè davant de l'interés de fer vore que les coses són del tot perfectes i que ací no hi ha ningun problema i no passa mai res, la veritat és que no tenim massa confiança que la mateixa conselleria mesure adequadament les emissions contaminants que es donen.

Però, independentment d'això, que serien qüestions al marge o a afegir, però en la resolució que es referix exclusivament al compliment de la Llei de prevenció de la contaminació i qualitat ambiental, em sembla extremadament oportú i, per tant, manifestem el nostre recolzament. I de nou el més normal seria que el Partit Popular reconeguera esta circumstància i ho votara a favor.

Però, clar, estem cansats de vore qüestions com la que hem vist abans. És a dir, «no, estem d'acord, però votem en contra». Sincerament, jo crec que, en definitiva, estem instal·lats en la irracionalitat.

El senyor president:

La senyora Bonet Mancheño:

El senyor president:

El senyor Signes Núñez:

No res, en primer lloc dir que ha segut molt poc clara, encara que la diputada pense que ha segut molt clara, i, és clar, l'única realitat és que els dos registres no estan a l'abast de tots els ciutadans i ciutadanes, tal com marca la normativa espanyola i les directives europees, això és l'única realitat, i vostés podran dir tot el que vullguen dir, però eixa és la realitat. I, per tant, poc més a dir.

És a dir, vostés van a rebutjar la PNL per a posar a disposició dels ciutadans

una informació a la qual tenen dret a accedir en qualsevol moment, que és la informació mediambiental, doncs, molt bé, és a dir, faça-ho, tenen majoria en esta comissió, tenen majoria en esta cambra i, per tant, poden fer-ho lliurement, ¿no? , però des d'un punt de vista democràtic, no seria la cosa més adequada que vostés feren. A mi me sorprén que, bé, que siguen un frontó, repetixc el tema, que siguen un frontó que mai reconeix absolutament res.

Bé, és a dir, és la seua forma que han adoptat d'exercir la seua tasca

parlamentària en estes Corts, una tasca parlamentària total i absolutament al servei del govern i, per tant, jo poc més puc dir. És a dir, vostés seguixen actuant al servei del govern i. , bé, és a dir, que jo pense que la seua tasca ací és una tasca diferent, ¿no? Vostés són representants del poble valencià en les Corts Valencianes, no són el braç armat del govern de La Generalitat,

però si vostés han optat per exercir eixe paper.

-quan dic «armat», no estic parlant d'arma-, o corretja de transmissió, rectifique, ¿eh? , corretja de transmissió. És a dir, però si vostés han optat per jugar eixe paper, doncs, jo pense que nosaltres tenim poc més a afegir.

Moltes gràcies.

El senyor president:

La senyora Bonet Mancheño:

El senyor president:

(S'alça la reunió a les 14 hores i 40 minuts)

