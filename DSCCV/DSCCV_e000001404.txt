Comissió de Seguretat Nuclear realitzada el dia 25 d'octubre de 2007. Comença la reunió a les 11 hores i 49 minuts. Presideix la diputada senyora M. ª Sagrario Sánchez Cortés. Reunió número 2.

Pronunciament de la comissió sobre la compareixença del director de la Central Nuclear de Cofrents per a explicar els darrers incidents ocorreguts a la Central Nuclear de Cofrents, sol·licitada pel Grup Parlamentari Esquerra Unida-Bloc-Verds-IR: Compromís (RE número 2. 451)

La senyora presidenta:

(Inoïble)

(La senyora secretària passa llista per tal de comprovar l'existència de quòrum)

La senyora presidenta:

La senyora Oltra Jarque:

Gràcies, senyora presidenta.

Sí, per a, efectivament, demanar que la comissió se pronuncie favorablement sobre la compareixença del director de la Central Nuclear de Cofrents per a explicar els incidents ocorreguts a la Central Nuclear de Cofrents en el mes de setembre; la sol·licitud és del 19 de setembre. Però també per a sol·licitar de la Mesa de comissió que en un futur, tal com es fea en la legislatura passada, el pronunciament sobre la compareixença i la compareixença es produïren en el mateix dia, per a evitar que la comissió s'haja de reunir simplement per al pronunciament de la compareixença.

Aleshores, si eixa pràctica se poguera dur a terme també en esta legislatura, doncs, s'estalviarien i serien més pràctics en el funcionament de la comissió.

Moltes gràcies.

La senyora presidenta:

El senyor Mundo Alberto:

Gràcies, senyora presidenta.

Nosaltres estem d'acord que vinga el director de la Central Nuclear de Cofrents aquí a comparéixer, com crec que és un dels motius principals d'esta comissió poder obtenir informació d'ell.

La proposta que mos presenten és sobre els incidents ocorreguts al mes de setembre. Jo penso que durant l'any hi han hagut altres coses també que han ocorregut en la Central Nuclear de Cofrents, es la primera vegada que mos reunim esta comissió després de. la primera després de les eleccions i jo crec que convindria, doncs, que vinguera, ja que no s'ha reunit la resta de l'any, a fer-mos també un resum de com ha anat l'evolució durant tot l'any, però al mateix temps també ser sabedors d'altres incidents que hi han hagut, perquè no tan sols va ser la parada que es va fer al mes de maig, sinó que després hi han hagut altres incidents posteriors. que tots són coneguts, que els hem vist pels mitjans de comunicació.

I recollir, jo penso que la presidenta recollí, possiblement, per ser nous, inclús, molts de nosaltres en esta comissió, a la millor s'ha citat d'esta forma; i després d'un ple, que tampoc és un dia que tinguéssem que vindre a posta a fer la reunió. Però per a pròximes reunions, jo pense que el que ha dit la portaveu del Grup Compromís és perfectament assumible i que puguem fer-ho d'esta forma.

Per tant, nosaltres recolzarem, recolzarem per descomptat la proposta en la matisació eixa, si cap que puga ser tot l'any el que mos vinga a explicar aquí.

Moltes gràcies.

La senyora presidenta:

El senyor Vicente Navarro:

La senyora presidenta:

La senyora Oltra Jarque:

Sí, efectivament, per a estar d'acord amb el que acaben de plantejar els dos portaveus. Però en eixa especial menció que, a banda que comparega per a explicar l'any anterior a la compareixença, que sí que se faça especial menció -si pot ser- dels incidents de setembre, donat que era la motivació de la compareixença, a banda que parle de tota la resta també, si és tan amable el director de la Central Nuclear de Cofrents.

Moltes gràcies.

El senyor Mundo Alberto:

Bé, només un xicotet aclariment: parle d'ell, jo el conec i he parlat amb ell, he parlat de tots els incidents i de tota l'evolució del que està fent-se en la central nuclear. De totes formes, ell, tan prompte vam prendre possessió, va enviar un escrit a la comissió oferint-se a vindre aquí, a parlar-nos d'ell i, per tant, he recollit també de l'oferiment, el més ampli possible de tot el que ha dit de la Central de Cofrents, per informar-mos. I que després també ha cursat una invitació -tinc entés- per escrit, per a anar a visitar la central, que després ja decidirem en la pròxima comissió, quan vinga ell aquí -suposo- ratificarà el mateix i podrem anar a visitar la central i comprovar

altres temes que haurem parlat aquí en la comissió.

Moltes gràcies.

La senyora presidenta:

(S'alça la reunió a les 11 hores i 58 minuts)

