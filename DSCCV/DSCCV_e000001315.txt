Comissió de Peticions realitzada el dia 21 de maig de 2009. Comença la reunió a les 12 hores i 56 minuts. Presideix la presidenta de Les Corts, senyora María Milagrosa Martínez Navarro. Reunió número 5.

Proposta de reforma del Reglament d'organització i funcionament del Síndic de Greuges, presentada pel Grup Parlamentari Popular (RE número 33. 475)

La senyora presidenta:

(Inoïble)

Va a pasar lista la secretaria primera.

(La senyora secretària passa llista per tal de comprovar si hi ha quòrum)

La senyora presidenta:

El senyor Maluenda Verdú:

Moltes gràcies, senyora presidenta.

Senyories.

Molt breument, perquè és un tema ja sabut per totes les seues senyories. He de recordar, no obstant, que en data 16 de juny de 2008, fa ja quasi un any, esta comissió va aprovar una reforma del reglament de la sindicatura, que va ser la Resolució 63/VII, en la qual se pretenia regular l'ordre de les substitucions dels síndics adjunts, transcorreguts els tres mesos que la llei marca, perquè se mantinga com a substitut, en cas que no s'haja elegit un nou síndic, l'adjunt primer. Eixa va ser la intenció i aixina se va aprovar.

Però he de dir, senyories, que la iniciativa de hui el que pretén és derogar precisament eixa modificació del reglament del Síndic de Greuges. I derogar-lo, per què? Per dos motius.

Un, perquè en la llei de creació del síndic va haver un acord per part del Grup Parlamentari Socialista i del Grup Parlamentari Popular, actitud que agraïsc al grup principal de l'oposició d'esta cambra, va dur un acord pel qual se fea eixa regulació. Donat que ja està regulat en la llei,

(so per interferència d'un mòbil)

doncs no té massa sentit mantindre esta reforma de reglament.

I, dos, és que resulta que si bé la reforma de la llei perseguia el mateix objectiu que perseguix esta reforma del reglament del síndic, finalment, la redacció no ha segut la mateixa, l'ordre de substitucions és distinta. Per tant, de mantindre el reglament en la Resolució 63/VII de forma vigent, hauria una clara contradicció entre el contingut de la llei i la del reglament.

Per tant, hui venim a demanar a la comissió que vote favorablement esta iniciativa que té com a objectiu derogar aquella modificació que se va fer en aquell dia i que quede el reglament concordant en el que ara establix la llei.

Res més i moltes gràcies.

La senyora presidenta:

(Inoïble)

El senyor Macià Antón:

Moltes gràcies.

També molt breument, recordar el que ja els diguérem el dia 19 de maig i 16 de juny de 2008, s'estava intentant violentar la norma, no es pot modificar un reglament introduint una cosa que va en contra de la llei. El que es pretenia, i era clar, era sortejar la dificultat que tenia el Partit Popular en aquell moment. -anem a favor, eh? - però era sortejar la dificultat que tenia en aquell moment el Partit Popular per no tindre una majoria qualificada per a resoldre el problema que tenien respecte a la sindicatura.

I ja diguérem nosaltres en eixes comissions que, a més d'anunciar un recurs contenciós perquè enteníem que era manifestament irregular i il·legal aquella modificació. , que hui el Partit Popular, doncs que ha de. que ha de derogar. I, per tant, nosaltres anem a votar favorablement, perquè a fi de comptes tornem a una situació de normalitat.

Cal recordar també que el Tribunal Superior de Justícia de la Comunitat Valenciana en resolució de 5 de novembre va suspendre cautelarment aquell acord, i esta també és una forma d'eixir d'un greuge en el qual ens clavà el Partit Popular, però que, en qualsevol cas, entenem que era necessari rectificar.

Però crec que altra volta, i ho vam dir l'altre dia en el debat, perquè hem debatut esta qüestió algunes vegades en el ple i en esta comissió, que el tema fonamental. , hem estat parlant de la sindicatura, però mai hem parlat del tema fonamental que tenia de preocupar als diputats que estem aquí representant a la resta de grups, quan parlem d'una institució tan important, que té com a objectiu la defensa dels drets fonamentals dels valencians.

I en eixe sentit, jo recorde que díem en el ple que el més important havera segut que en estes reunions havérem pogut estar parlant de donar estabilitat a esta institució, de donar credibilitat, de prestigiar esta institució, i que eixa seria la nostra responsabilitat i no estar intentant sortejar reglaments, modificant articles, buscant, en qualsevol cas, modificacions que responen a conjuntures o a situacions més vinculades a objectius partidistes que a objectius institucionals.

Crec que hauríem de treballar des d'esta Comissió de Peticions per prestigiar la institució i recorde que no s'ha reunit la Comissió de Peticions per a estudiar l'informe anual de la sindicatura en esta legislatura, i pense que esta és una falta greu de les nostres responsabilitats.

Demanaria -i aprofite este torn- a la presidència de Les Corts perquè fóra diligent i quan se presente l'informe de la sindicatura en Les Corts, com diu la llei, es presente. , -en l'article 31 de la mateixa llei- es presente a esta comissió i pugam debatre, discutir eixe informe anual i conéixer, per tant, les recomanacions, les consideracions que la sindicatura faça en temes -com dia abans- tan importants com quan estem parlant de tot allò que afecta la defensa dels drets i llibertats dels valencians.

Per tant, que conste en acta eixa petició i que no es torne a produir eixe incompliment en els pròxims anys, i que treballem i que fem un compromís per treballar en eixe objectiu fonamental de prestigiar una institució que és de les Corts Valencianes i que ens representa a tots.

La senyora presidenta:

Moltes gràcies.

El torn de rèplica, senyor Maluenda.

El senyor Maluenda Verdú:

Sí, senyoria, molt breument.

Sense ànim de polèmica, en absolut, després d'agrair el vot favorable del Grup Parlamentari Socialista, vullc fer un matís a les paraules del senyor Macià. Quan es referix que el tribunal va suspendre cautelarment l'acord, vullc deixar constància que no és aixina. El que va suspendre cautelarment el tribunal va ser l'aplicació de l'acord, o siga, l'alteració de l'ordre de les substitucions. Però el tribunal mai s'ha pronunciat sobre l'acord en si, donat que el Grup Parlamentari Socialista va retirar el recurs que tenia plantejat. El que va fer el tribunal va ser derogar. , -perdó- suspendre l'aplicació de l'acord, però mai s'ha pronunciat sobre la legitimitat o no de l'acord.

Quant a la petició final de presentació dels informes, he de dir que des del Grup Parlamentari Popular entenem que en tot moment la Mesa de Les Corts ha complit amb les obligacions que se deriven de la mateixa llei de creació de la sindicatura, i és que quan un síndic elabora un dictamen o un informe, durant eixe any, durant eixe any que té el mandat deu presentar-lo a l'any següent. No s'ha donat eixa circumstància.

Jo espere que quant el síndic -ara sí que ja és síndic- elabore l'informe i el porte a la cambra, no tinga ni un dubte el senyor Macià que se portarà a la comissió, faltaria més, el que diu la llei. I agrair-li novament el seu vot favorable.

Res més i moltes gràcies.

El senyor Macià Antón:

Moltes gràcies.

També amb brevetat, però per matisar. Efectivament, jo el que he dit era que el Tribunal Superior de Justícia de la Comunitat Valenciana en Resolució de 5 de novembre de l'any 2008 digué que no era. suspengué cautelarment, suspengué cautelarment perquè podia afectar el principi de jerarquia normativa de l'article 9. 3 de la Constitució. Per tant, allò cert és que va. , cautelarment va suspendre per a estudiar després amb profunditat allò que havíem aprovat en estes Corts i que nosaltres entenem que era manifestament il·legal.

I respecte a la segona qüestió, bé, ara estic parlant de memòria, però crec que l'informe del 2007 es presentà en el 2008 i estem en el 2009 i no hem vist cap informe de la sindicatura. Per tant, anem a tindre un buit en el coneiximent, discussió i debat de l'últim informe de la sindicatura que per esta comissió no ha passat i, per tant, estem en el segon any de legislatura i ja el primer any hem incomplit l'article 31 de la llei de creació de la sindicatura.

Res més i moltes gràcies.

La senyora presidenta:

La senyora Oltra Jarque:

Bé, jo he pujat a pels papers de la comissió al grup parlamentari i he baixat. De totes maneres, bé, si la presidenta no me vol donar hui tampoc la paraula, no passa res.

La senyora presidenta:

La senyora Oltra Jarque:

La senyora presidenta:

La senyora Oltra Jarque:

Doncs mire, en el ple el que m'ha passat és que un conseller ha agredit una companya del meu grup.

La senyora presidenta:

La senyora Oltra Jarque:

. i he tingut d'anar a infermeria a acompanyar-la.

I ara el que ha passat és que he anat a pels papers. Però si no vol donar-me la paraula, no me la done. Si vosté fa un exercici democràtic tots els dies! Però no passa absolutament res, senyora presidenta.

La senyora presidenta:

La senyora Oltra Jarque:

Jo ja vaig donar els arguments en el ple.

La senyora presidenta:

La senyora Oltra Jarque:

Senyora presidenta, només una cosa. N'hi han multituds de comissions, on per qüestions molt diverses, perquè el pàrquing té molta cua, tal, esperem els portaveus del seu partit, del Partit Popular, per a començar la comissió.

A partir d'ara, eixa flexibilitat, el meu grup no la va a tindre mai més.

La fixació de la posició del meu grup la vam fer en el ple, done per reproduïts els arguments i, en qualsevol cas, bé, el camí és llarg i en el camí ens trobarem.

La senyora presidenta:

La senyora Oltra Jarque:

Senyora presidenta, jo estava amb la meua companya en la infermeria, perquè un conseller ens ha agredit mentres estàvem fent declaracions públiques. I estic molt tranquil·la.

La senyora presidenta:

La senyora Oltra Jarque:

. i el meu company ha defés espectacularment la moció.

La senyora presidenta:

La senyora Oltra Jarque:

El vot sí que compta?

La senyora presidenta:

La senyora Oltra Jarque:

Gràcies, senyora presidenta.

La senyora presidenta:

(S'alça la reunió a les 13 hores i 10 minuts)

