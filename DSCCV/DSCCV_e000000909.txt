Comissió de Peticions realitzada el dia 11 de juliol de 2016. Comença la reunió a les 12 hores i 5 minuts. Presideix el presidenta de Les Corts, senyor Enric Morera i Català. Reunió número 2.

El senyor president:

Senyories, donem inici a la Comissió de Peticions. Mos sentim molt honrats amb la presència del Síndic de Greuges, senyor Pepe Cholbi, i a tots els membres de la sindicatura.

I anem a començar el nostre treball amb el primer punt de l'ordre del dia, que és la lectura i aprovació, si escau, de l'acta de la reunió anterior. Si no n'hi han aportacions, matisacions, la donaríem per aprovada. ¿D'acord? Per tant, ja tenim un primer punt, que és l'aprovació.

Informe anual del Síndic de Greuges corresponent a l'any 2015

El senyor president:

El segon punt és l'informe anual del Síndic de Greuges corresponent a l'any 2015. En eixe sentit, ja li donem la paraula al Síndic de Greuges, el senyor Pepe Cholbi, que farà l'exposició de l'informe, que les seues senyories ja l'han pogut analitzar i treballar perquè va estar enviat a tots els grups parlamentaris.

Senyor Cholbi, té vosté la paraula.

El senyor síndic de Greuges:

Bon dia a totes i a tots.

Senyores i senyors membres de la mesa.

Senyores i senyors diputats de la comissió.

I tenia de dir, primer, molt excel·lent senyor president de Les Corts, Enric Morera.

És sempre per a mi un honor tornar a comparéixer davant d'esta comissió de peticions de Les Corts per a donar compte de la important gestió realitzada durant l'any 2015.

I exposar-los un resum del detallat informe de més de sis-centes pàgines que hem lliurat a les seues senyories, perquè el prenguen en coneixement.

En relació a l'informe, he comptat amb la inestimable col·laboració i participació dels meus adjunts, en qui vaig delegar les competències següents:

El senyor Ángel Luna González, l'adjunt primer, té delegades les competències del síndic en matèria d'ocupació pública o règim jurídic, servicis socials, atenció a la dependència, drets de gènere i igualtat i dona i, finalment, habitatge social.

Per la seua banda, el senyor Carlos Morenilla, adjunt segon, té delegades les competències en matèria d'educació i drets lingüístics, sanitat, menors, hisenda pública i altres àmbits d'actuació pública, urbanisme, territori, medi ambient i servicis locals.

Com bé saben les seues senyories, el síndic és un òrgan unipersonal, però tal com he pogut comprovar amb la delegació de matèries en els adjunts, sempre he pensat que estos havien d'estar implicats en la labor del síndic.

En el dia a dia de la institució, funcionem com un vertader òrgan col·legiat. Per este motiu, vullc transmetre a les seues senyories que les preguntes que plantegen sobre matèries específiques del síndic que es troben delegades, seran contestades per l'adjunt corresponent.

Una vegada dit això, vullc agrair a totes les administracions públiques valencianes l'ajuda que presten al síndic de Greuges per a tractar de solucionar els problemes de la ciutadania, ja que sense la seua eficaç col·laboració, no podríem obtindre uns resultats tan positius.

Així mateix, també vullc manifestar la meua gratitud pel suport que hem rebut de tots els mitjans de comunicació, premsa, ràdio i televisió, amb els quals mantenim unes fructíferes i constants relacions i ens ajuden a difondre i informar la ciutadania sobre les actuacions que diàriament realitza el Síndic de Greuges en la defensa del dret de les persones.

Quant a les queixes presentades per la ciutadania durant el 2015, a més de la continuació d'aquelles que estaven en tramitació durant l'any anterior, s'han plantejat un total de 13. 604 queixes, de les quals 32 s'han incoat d'ofici. Això reflectix un augment respecte de l'any passat en què vam rebre 13. 029 queixes i vam tramitar d'ofici 19 queixes.

A continuació, senyories, passe a exposar les matèries que més preocupen les persones que en 2015 han acudit al Síndic de Greuges: servicis socials, 3. 190 queixes; urbanisme, 2. 635; educació, 2. 282; patrimoni cultural valencià, 1. 544; ocupació pública, 1. 099; atenció a la dependència, 630 i medi ambient, 615.

Quant a la procedència geogràfica de les queixes presentades, les dades són les següents: el 7,99 de les queixes procedixen de la província de Castelló, el 36,98 de la província de València i el 55,03 de la província d'Alacant.

Durant l'any 2015, s'han atés un total de 14. 589 consultes per part de l'oficina d'atenció ciutadana, de les quals 4. 475 són noves consultes, és a dir, primeres consultes en relació amb una matèria determinada; 10. 114 constituïxen el seguiment, és a dir, qualsevol tipus de consulta en relació amb una queixa ja oberta.

D'altra banda, s'han produït 13. 101 accessos telemàtics pels ciutadans i ciutadanes a l'estat de tramitació del seu expedient. Estos accessos telemàtics s'han de distingir de les consultes telemàtiques, ja que en estes últimes intervé l'oficina d'atenció ciutadana, i els primers són realitzats per la ciutadania sense la nostra intervenció.

Les matèries més consultades en 2015 han segut les següents, per este ordre: ensenyament, 4. 088; atenció a la dependència, 2. 497; urbanisme i habitatge, 1. 635; servicis socials, 981; medi ambient, 252 i ocupació pública 947.

Vullc destacar l'important grau d'acceptació per part de les administracions públiques de les recomanacions o dels suggeriments dictats pel Síndic de Greuges durant el 2015, ja que d'un total de 9. 519 respostes, en el moment de redactar el present informe anual s'han acceptat 8. 080, una xifra que representa un grau d'acceptació del 84,88.

També convé remarcar l'elevat grau d'eficàcia del Síndic de Greuges, ja que d'un total de 12. 674 queixes tancades durant l'any 2015, en 9. 625 queixes s'han solucionat el problema denunciat de manera favorable per al ciutadà o ciutadana, una quantitat que representa el 75,94.

D'altra banda, el grau de col·laboració de les administracions públiques valencianes amb esta institució, continua sent molt elevat i satisfactori. Igual que en els últims anys no destaquem cap administració com a hostil per no haver remés l'informe requerit en el curs de les investigacions efectuades o no haver contestat a les nostres recomanacions o suggeriments.

L'apartat d'entitats o persones que han col·laborat especialment amb el Síndic de Greuges en 2015 destaquem els tretze ajuntaments que han signat un conveni de col·laboració amb nosaltres: Almussafes, Alzira, Alfafar, Sant Joan d'Alacant, Canet lo Roig, Rafelbunyol, Morella, Callosa del Segura, Pilar de la Horadada, Montesa, Aigües, Monòver i Sueca.

Pel que fa al funcionament de la nostra pàgina web i seu electrònica, durant el 2015 s'han dut a terme 105. 359 tràmits electrònics i un total de 34. 369 persones van visitar el portal web del síndic, pàgina web més seu electrònica, fet que va generar un total de 62. 176 entrades al portal del síndic i un total de 293. 608 pàgines vistes.

Quant a les novetats més importants del 2015 reflectides en este informe anual, vullc destacar les següents:

a) La posada en marxa de dos observatoris del Síndic de Greuges, l'observatori del menor i l'observatori de vulnerabilitat. Les seues activitats apareixen detallades de manera destacada en la nostra pàgina web.

b) La creació del portal de la transparència.

c) La implantació de xarxes socials. El Síndic de Greuges té compte oficial en Twitter i Facebook.

Finalment, en l'apartat del present informe anual dedicat a les activitats del síndic, donem compte de les conclusions de les XXX Jornades de coordinació de defensors del poble i de la Jornada de protecció a la infància: noves oportunitats.

Una vegada dit això, tot seguit passe a exposar les línies fonamentals de les queixes, d'acord amb els principis i drets, amb l'objecte de no fer excessivament extens l'exposició, ja que per al contingut íntegre em remet a l'extens informe anual que hem lliurat a ses senyories, el qual a banda d'haver estat publicat el Bolletí Oficial de Les Corts, també està publicat en la nostra pàgina web.

Drets relatius a l'ocupació pública. Destaquem la demora en la resolució dels processos selectius per a accedir a una ocupació pública en l'àmbit de les institucions sanitàries valencianes, com també en els cossos de catedràtics d'ensenyament secundari i catedràtics d'escoles oficials d'idiomes.

El màxim volum de queixes ha vingut per part del personal docent interí. Els col·lectius d'interins han mantingut postures diferents sobre què cal valorar més en el barem de la borsa, si la nota en la fase de concurs-oposició o l'antiguitat en la borsa de docents.

Dret a l'educació. En 2015, hem insistit davant la Conselleria d'Educació, Investigació, Cultura i Esports perquè duga a terme la construcció, adequació dels centres docents inclosos en el programa Creaescola. I sense més dilació, complete la tercera fase del pla PRIE i establisca un pla d'actuació immediat per a esmenar les deficiències estructurals, els arreglaments i les reformes que determinen en tots els centres inclosos en este pla.

A més també, hem exigit la dotació dels mitjans materials i humans necessaris per a atendre els menors amb necessitats educatives especials escolaritzats, ja siga en aules ordinàries, ja siga en aules específiques d'educació especial. Una circumstància que un any més ha estat motiu d'especial atenció i preocupació del Síndic de Greuges.

També hem fet especial insistència en la dotació de llocs de diplomats universitaris en infermeria en aquells centres docents que escolaritzen alumnes amb necessitats educatives especials i que presenten trastorns associats a diverses patologies.

En este sentit, ens hem dirigit a la Conselleria d'Educació, Investigació, Cultura i Esport i a la de Sanitat Universal i Salut Pública perquè, en l'àmbit de les seues competències respectives, promoguen la creació i dotació per als nomenats infermers escolars en els centres educatius específics d'educació especial per a atendre este alumnat durant tota la jornada lectiva.

En 2015 també ens hem pronunciat sobre el denominat arranjament escolar, mitjançant el qual es modifica el catàleg d'unitats, el lloc de treball docent, la denominació i altres aspectes de determinats centres d'educació.

Este arranjament, si no es duu a terme escrupolosament, pot derivar en el fet que la supressió d'unitats incidisca directament en una minva de la qualitat de l'ensenyament, atés que generalment comporta un augment de ràtio que no lliga amb l'objectiu de millora de la qualitat de l'ensenyament.

I, en definitiva, també en la supressió de llocs docents, que així mateix implicaria una trava a l'hora de triar el centre docent i tipus d'educació de les famílies, en fer desaparéixer una oferta, abans que puga ser coneguda la seua demanda real. I podria resultar discriminatòria respecte d'alguns centres i afavorir molts d'altres.

En relació amb la violència escolar, el missatge que el Síndic de Greuges dirigix a la comunitat escolar és el de tolerància zero. Davant de qualsevol classe de violència en la societat en general, i en particular a l'escola. Per això, entenem que cal adoptar no solament ni fonamentalment mesures repressores, sinó sobretot preventives, i que tota la societat ha d'estar compromesa a transmetre valors ètics i democràtics.

Finalment, també hem pronunciat en 2015 sobre dos temes importants: a, la informació acadèmica a pares i mares d'alumnes no custodis, en què recomanem que en cas de pàtria potestat compartida, amb dos progenitors, custodis o no, siguen puntualment informats de tot allò que afecte la formació i el desenvolupament integral dels seus fills. I en particular, tot allò relacionat amb la seua estada al centre escolar.

I b, exclusió, als efectes d'admissió i matriculació d'alumnes, del criteri de família monoparental, i la consellera d'educació anuncià, després de la nostra investigació, que a l'efecte de baremació, s'equipararà en el curs 2016-2017 la condició de família monoparental amb la de família nombrosa.

Tres, relatiu a la hisenda pública. Les queixes que la ciutadania ha dirigit al Síndic de Greuges en 2015, en matèria d'hisenda local han tingut com a objectiu la majoria dels tributs gestionats per l'administració local. És a dir, impost sobre béns immobles, impost sobre vehicles de tracció mecànica. Impost sobre l'augment de valor dels terrenys de naturalesa urbana, plusvàlua. La taxa per la recollida de residus sòlids, urbans, etcètera, etcètera, etcètera.

Quant a les queixes relacionades amb la hisenda autonòmica, es referixen a l'impost sobre transmissions patrimonials i actes jurídics documentats, i l'impost sobre successions i donacions.

Dret a la igualtat. Destaquem la problemàtica en relació amb els punts de trobada familiar. En 2015, s'han presentat el doble de queixes que l'any anterior sobre el funcionament dels punts de trobada familiar, PEF, la meitat de les quals corresponen al PEF de València, l'únic que depén de l'ajuntament d'esta ciutat, ja que els altres setze PEF existents depenen de la Conselleria d'Igualtat i Polítiques Inclusives.

Totes les persones promotores de les queixes consideren qüestionable la manera en què es propicien les trobades entre els i les menors i els seus progenitors i/o iaios paterns per part de la persona responsable del centre.

D'altra banda, remarquem també la dificultat expressada per dones víctimes de violència de gènere, a l'hora d'accedir al dret a un habitatge.

El síndic, conscient de la gravetat que constituïx la problemàtica de la violència de gènere, com a violència dels drets humans, està realitzant un informe especial sobre la situació de la violència de gènere a la Comunitat Valenciana, amb la finalitat d'unificar tota la informació que permeta conéixer la situació real dels dispositius d'atenció a les dones víctimes del maltractament, i a les seues filles i fills, com també avaluar la resposta que les diverses administracions públiques, a fi de protegir i/o inserir estes dones.

El dret a la salut. En el 2015, destaquem queixes que afecten dins de l'àmbit sanitari el menor. Concretament aquella relacionada amb els problemes que els plantegen els servicis d'extracció de sang i la relativa a l'assistència sanitària a xiquets, xiquetes en el medi escolar.

Així mateix, també destaquem els següents problemes investigats en 2016: les demores en l'assistència sanitària. El retard en la tramitació i el pagament de reembossaments de despeses per desplaçament. I de les ajudes per l'ús del concentrador d'oxigen a domicili. Els retards en la resolució d'expedients de responsabilitat patrimonial sanitària.

Sobre les infraestructures dels servicis d'urgència i emergències: aquelles que denunciaven demores en els tractaments de reproducció assistida. Les discrepàncies respecte de les actuacions de l'administració sanitària, després de denúncies de particulars. Sobre el dret de participació a través dels consells de salut dels departaments. I aquells relatius a la falta de resposta a reclamacions presentades en centres sanitaris.

Drets relacionats amb la prestació d'altres servicis públics per entitats locals. La gestió que les entitats locals realitzen del servici de subministrament d'aigua potable ha tornat a constituir una de les principals causes de reclamació dels ciutadans i ciutadanes.

Així, han segut nombrosos els expedients que han tingut com a objecte l'anàlisi de l'actuació municipal, davant de les reclamacions que la ciutadania formula per facturacions indegudes, especialment quan estan motivades per episodis de fuites d'aigua, i a les mesures adoptades tant per a detectar estes fuites, com i sobretot per a atendre les peticions, a fi d'establir mecanismes de pagament d'unes quantitats que sovint tenen un gran impacte en les economies familiars.

Així mateix, l'estat de conservació dels vials públics i la prestació dels servicis de recollida de residus sòlids urbans, amb els problemes (inintel·ligible) . i de salubritat que estos produïxen han constituït novament un àmbit d'actuació preferent del Síndic de Greuges durant l'exercici 2015.

Finalment, i com en exercicis anteriors, les reclamacions que les valencianes i els valencians hem presentat en matèries d'ordenació del trànsit i en especial en matèria de tramitació dels expedients sancionadors del trànsit de la Comissió d'Infraccions de Circulació, han tornat a ser una de les qüestions que en este apartat més ha centrat la nostra actuació.

Dret a la protecció i assistència social. Durant 2015, hem investigat les següents problemàtiques, exposades de manera molt resumida: dret en relació amb situacions de pobresa i exclusió social. Amb el títol «El paper dels servicis socials generals en la lluita contra la pobresa i l'exclusió social. La visió dels professionals», en el Síndic de Greuges estem tramitant una queixa d'ofici sobre el funcionament dels servicis socials en l'abordatge d'estos problemes.

L'informe s'està elaborant a partir d'un ampli qüestionari remés als servicis socials dels municipis valencians, fet que ha estat permetent conéixer de primera mà l'impacte de la crisi econòmica, entre altres qüestions, en l'exercici d'este servici públic essencial. Atesa la complexitat de l'informe, hem subscrit un acord de col·laboració amb la Universitat d'Alacant, i tenim previst que l'informe concloga al llarg del 2016.

Dret contra la pobresa i exclusió social. En el Síndic de Greuges es tramita una queixa d'ofici sobre la situació de les famílies en risc de pobresa i exclusió social, amb especial referència a la pobresa infantil. L'objectiu de l'informe és conéixer les dades més rellevants, referides als indicadors de pobresa i exclusió a la Comunitat Valenciana, i les mesures que des de les diverses administracions públiques s'han posat en funcionament per a pal·liar-los.

Atesa la complexitat de l'informe, hem subscrit també un acord de col·laboració amb la Universitat d'Alacant. La conclusió de l'informe està prevista per a l'any 2016.

Renda garantida de ciutadania. Davant de l'important nombre de queixes presentades per ciutadans i ciutadanes de la Comunitat Valenciana, referides a la demora en la resolució de sol·licituds de renda garantida de ciutadania, el Síndic de Greuges va iniciar una queixa d'ofici per a estudiar el procediment de gestió d'esta prestació, seguida per la Conselleria d'Igualtat i Polítiques Inclusives.

No obstant això, cal destacar que, amb caràcter general, el Síndic de Greuges conclou que l'actual gestió de la renda garantida de ciutadania ha provocat la pèrdua de la seua finalitat última, que no és una altra que assolir la inserció sociolaboral dels seus perceptors. I no complix amb la seua funció assistencial de donar cobertura a les necessitats bàsiques de les persones en situació de necessitat.

Vinculada a les demores en les resolucions d'expedients de renda garantida de ciutadania, es troba la qüestió del reconeiximent dels efectes econòmics de la prestació.

Drets en relació amb la protecció de les persones en situació de dependència. Les queixes tramitades pel Síndic de Greuges en matèria de possible vulneració dels drets reconeguts a les persones en situació de dependència s'han referit principalment als assumptes següents: a) demora amb la resolució del programa individual d'atenció, PIA; b) demora amb la resolució del PIA a menors dependents; c) no reconeiximent del dret dels hereus de persones que han mort sense que s'haja resolt el seu PIA; d) resolucions de retroactivitat i la suspensió de dos anys; e) demora en el cobrament de les mensualitats de prestacions reconegudes en el PIA a persones difuntes; f) entrada en vigor del reconeiximent dels drets a les persones valorades amb un grau I de dependència. g) no resolució del PIA a persones que es traslladen des d'altres comunitats autònomes. I h) possibles abusos comesos per curadors no professionals.

Drets reconeguts a les persones amb discapacitat: a) aplicació en el sector de la discapacitat del Decret 113/2013, del 2 d'agost, del Consell, pel qual s'establixen el règim i les quanties dels preus públics que cal percebre en l'àmbit dels serveis socials i de la llei de taxes; b) abandó dels recursos per part de persones discapacitades en no poder assumir el copagament; c) ingrés de persones tutelades, trastorn mental, per La Generalitat en centres residencials; d) atenció residencial a persones amb malaltia mental crònica a la Comunitat Valenciana.

Drets a la protecció jurídica de les persones menors d'edat. Al 2015 s'ha creat l'observatori del menor del Síndic de Greuges com un espai de participació de professionals de diferents àmbits que permetrà al síndic disposar d'informació actualitzada sobre actuacions de diverses administracions que pogueren vulnerar drets reconeguts a la infància i a la adolescència.

Des del Síndic de Greuges, s'han tramitat queixes a instància de part relacionades principalment amb assumptes referides a: a) disconformitat amb mesures de protecció adoptades per la Conselleria d'Igualtat i Polítiques Inclusives; b) prestacions econòmiques d'acolliment familiar de menors; c) demora en el pagament a institucions que gestionen centres de protecció de menors; d) disconformitat amb els mòduls econòmics que, en concepte de despeses de manteniment, són aplicats als centres de protecció per considerar-los desajustats, negativament, respecte d'aquells aplicats en centres de reforma.

Drets relatius a l'urbanisme. Són nombroses les queixes que han tramitat durant l'any 2015 per problemes que experimenten els ciutadans i les ciutadanes afectats per la paralització de projectes urbanístics que no s'han executat completament -no tenen aigua, llum, enllumenament públic, etcètera-, i paguen l'impost sobre béns immobles com a sòl urbà -l'ajuntament no torna l'aval al propietari, etcètera, etcètera.

En 2015 hem continuat rebent un bon nombre de queixes relatives a la conservació i protecció del patrimoni cultural valencià. En estes queixes es denuncia l'estat d'abandó d'immobles protegits com a bé d'interés cultural o bé de rellevància local i del seu entorn.

També han sigut freqüents en 2015 les queixes referides a la brutícia o falta de neteja dels terrenys, solars i edificis. Els veïns contínuament reclamen a l'ajuntament que dicte les preceptives ordres d'execució al propietari per a mantindré estos immobles en adequades condicions d'higiene, decor i salubritat.

Finalment, les denúncies sobre obres executades sense llicència o aquelles que no la complixen, continuen constituint una bona part de les queixes tramitades en 2015 sobre disciplina urbanística. En la majoria de queixes rebudes, es reclama contra la passivitat o falta de resposta municipal respecte de les denúncies presentades. No és infreqüent que l'ajuntament ni tan sols conteste a estes denúncies. Els ciutadans exigixen, no solament una resposta a les denúncies, sinó una actuació ràpida a fi d'evitar que les obres il·legals acaben consolidant-se i després resulte molt difícil demolir-les.

Drets relatius a l'habitatge. Les reclamacions dels valencians i de les valencianes en matèria d'habitatge s'han tornat a assentar en 2015, tant en les demores que es produïxen per abonar les quantitats que els havien sigut reconegudes per a accedir a un habitatge en règim de propietat en el marc dels plans d'habitatge, com en les demores a l'hora d'atendre les sol·licituds de concessió d'un habitatge públic.

El Síndic de Greuges ha pres la decisió d'impulsar, l'any 2016, una investigació d'ofici, queixa d'ofici número 2/2016, en el marc de la qual s'elaborarà un informe especial que té com a objectiu aprofundir en el coneixement de la realitat del habitatge i la situació dels col·lectius que més necessiten veure garantida la possibilitat d'accedir-hi.

L'anàlisi de la situació actual del dret a l'habitatge va a constituir l'objecte de l'estudi monogràfic de les jornades de coordinació que els defensors del poble d'Espanya vam mantindre a Santander al mes de setembre del 2015 i que donà com a resultat una declaració institucional que per la seua importància s'incorpora en l'apartat corresponent habitatge de l'informe anual.

Dret al medi ambiental adequat. En el 2015, les queixes més nombroses han sigut les relatives a la contaminació acústica: locals d'oci nocturns, pràctica del botelló, festes locals, etcètera. Ací, en les recomanacions emeses pel síndic al llarg del 2015, es continua insistint en la necessitat que els responsables municipals facen complir les exigències i limitacions que en matèria de contaminació acústica establix la Llei 7/2002, de 3 de desembre, de la Generalitat valenciana, de protecció contra la contaminació acústica. Com també que s'utilitzen les mesures cautelars i les sancionadores previstes tant en esta normativa com en les ordenances municipals que, en matèria de soroll, són aprovades en molts municipis de la Comunitat Valenciana.

D'altra banda, l'incompliment per part de les administracions autonòmica i local del dret d'accés a la informació mediambiental, també és motiu de nombroses queixes. En uns casos per no haver obligat resposta a les seues peticions d'informació. En els altres, per haver obtingut una informació insuficient o incompleta.

Drets lingüístics. Tant l'administració autonòmica com la local són receptives a les queixes que les persones dirigixen al Síndic de Greuges per denunciar la discriminació del valencià. I accepten els pronunciaments que els dirigim perquè adapten les seues estructures al règim de cooficialitat lingüística vigent a la Comunitat Valenciana, discriminació del valencià en pàgines web oficials, retolació viària i de serveis públics i exclusivament en castellà, drets dels ciutadans a triar la llengua oficial en tots els procediments i ús dels topònims, etcètera.

Després de finalitzar esta breu exposició sobre la situació general dels drets a la Comunitat Valenciana, detallarem trenta-dos queixes obertes d'ofici en 2015. Entre altres, citaríem: 1. L'atenció residencial a persones amb malaltia mental a la Comunitat Valenciana. 2. Les prestacions econòmiques per acolliment familiar de menors. 3. L'aplicació de taxes en serveis d'atenció social. 4. El procediment de revisió del grau de dependència a menors d'edat. 5. L'atenció de casos d'assetjament escolar a la Comunitat Valenciana. 6. L'exercici de tutela de menors per part de l'administració autonòmica. 7. La denegació d'ajudes a famílies acollidores. 8. El procés selectius de mestres en audició i llenguatge. 9. La taxa de reclamació energètica. 10. L'acolliment familiar i residencial de menors de 0-6 anys. 11. L'abús a persones majors per curadors no professionals. 12. El mètode de valoració de les transmissions patrimonials. 13. La tutela de persones majors. 14. Les ajudes tendents a evitar la pobresa energètica. 15. Els centres de protecció específics per a menors amb problemes de conducta.

Després, senyories, de concloure esta resumida exposició de les principals activitats exercides per esta institució durant el 2015, no voldria finalitzar la meua compareixença davant d'esta comissió sense reiterar el meu sincer agraïment a totes les persones que han confiat en el Síndic de Greuges. A les administracions públiques que col·laboren amb esta institució i als mitjans de comunicació que difonen el nostre treball al conjunt de la ciutadania.

Vull fer una menció especial, tant del president de Les Corts que ens presidix com dels membres de la mesa, pel tracte que ens oferixen com també per haver posat a la nostra disposició les instal·lacions de Les Corts per a qualsevol activitat institucional que vullguen dur-hi a terme. Moltíssimes gràcies, senyor president.

A més a més, vull reiterar al president de Les Corts l'agraïment personal i institucional per la seua visita a la nostra seu al Síndic de Greuges en la capital d'Alacant el mes passat. Al senyor Morera, la institució del Síndic de Greuges i tots els que treballem en ella i aportem les nostres idees, la nostra il·lusió i el nostre entusiasme, li agraïm de tot cor a vosté l'exemple que dia a dia ens ha aportat donant-nos sempre la mà al consell i les possibilitats que desenrotllem nosaltres amb eficàcia i amb satisfacció la nostra comesa.

A vosté, a tots els membres de la mesa i al lletrat major, moltíssimes gràcies.

El senyor president:

Moltes gràcies, síndic.

És la nostra obligació, el nostre deure i la mesa així ho ha contemplat, posar els nostres béns materials, els nostres immobles, la nostra casa al servei de la sindicatura. I vull agrair-li molt la presentació de l'informe del 2015 que ha fet ací.

Com saben vostés, ara la contestació. , pensem que de forma més efectiva, serà resposta pels síndics adjunts, el senyor Ángel Luna i el senyor Carlos Morenilla.

I ara ja passem al torn de les reflexions, les aportacions, les preguntes, les qüestions que vullguen formular els grups parlamentaris. Ja saben vostés que tenen huit minuts i després, una vegada siguen contestats per part dels síndics adjunts, tindran un temps de rèplica de quatre minuts. A tal efecte, li anem a donar la paraula al. (Veus) Sí, seria quasi més oportú, perquè puga ser enregistrada la seua intervenció i puga ser difosa per la nostra institució, que facen la seua pregunta des del micròfon i des del faristol que hem disposat a tal efecte.

I en primer lloc farà, en nom del Grup Podemos-Podem, l'il·lustre diputat Antonio Estañ, per un temps màxim de huit minuts.

Mosatros als set minuts li farem una xicoteta indicació perquè puga vosté administrar-se bé el seu temps.

El senyor Estañ García:

Doncs, molt bé, moltes gràcies, president.

Igualmente nos preocupa la situación en la que están algunas residencias de mayores, como ya ustedes pusieron de manifiesto en el informe especial que presentaron hace algunos meses, sobre todo por las condiciones de las mismas. Nos gustaría que valorará las medidas que ha tomado La Generalitat como las cláusulas de responsabilidad social para contratar, o el protocolo del Consell para intervenir ante las situaciones de maltrato a persones mayores, si tienen alguna valoración, si les ha dado tiempo a observar alguna mejoría.

Moltes gràcies. (Soroll de papers)

El senyor president:

Moltes gràcies, senyor Estañ per la seua intervenció, la seua aportació.

A continuació, coneixerem el plantejament del Grup Parlamentari Ciudadanos.

Li donem la paraula per un temps màxim de huit minuts a l'il·lustre diputat Juan Córdoba.

El senyor Córdoba Cortijo:

El senyor president:

Moltes gràcies, senyor Córdoba per la seua aportació, les seues preguntes.

I a continuació coneixerem la posició del Grup Parlamentari Compromís. Li donem la paraula a la il·lustre diputada Marian Campello que, per un temps màxim de huit minuts, té la paraula.

La senyora Campello Moreno:

Gràcies.

En primer lloc, donar la benvinguda al síndic de Greuges i a les persones que l'acompanyen. Com m'imagine, tots els diputats ens hem trobat en la mateixa problemàtica de falta de temps a l'hora d'abordar l'informe del síndic. És un informe de moltíssima extensió i amb moltíssima importància i crec que requereix posar una especial atenció a la preparació d'esta comissió. Per açò considerem que seria molt convenient realitzar una segona convocatòria d'aquesta comissió a setembre per a poder analitzar i debatre aquest informe com es mereix, així com les explicacions que hui ens donarà el senyor síndic.

No obstant, li he de dir que resulta de gran interés la seua intervenció per a poder conéixer en profunditat la seua pròpia anàlisi en relació a aquest informe. Vull aprofitar la seua presència per a presentar algunes qüestions que hem detectat en la lectura del informe, però abans volia donar-li l'enhorabona -com deia- a la institució que vosté representa pel fet d'haver solucionat favorablement per als ciutadans i ciutadanes el 76% de les queixes.

Vull, en primer lloc, fer una menció als serveis socials, ja que és el sector on més queixes s'han registrat. Un total de 3. 190, de les quals 129 parteixen de menors. L'any 2014 van presentar 4. 145 queixes. Al 2013, 4. 188. Encara que és molt positiva la baixada de les queixes des de l'últim any, seguix sent un sector on més es produeixen i este és un fet que requereix d'una atenció especial.

Sense entrar al detall, li he de manifestar que compartim al cent per cent l'afirmació de continuar ferms en la decisió de mantindre la prestació de serveis socials com a competència pròpia de les entitats locals, tal com s'afirma en el mateix informe. Diu que la implantació, que en la nostra comunitat autònoma han tingut els serveis socials generals d'àmbit local, ha significat sens dubte un clar avanç en el respecte als drets socials reconeguts als ciutadans i ciutadanes.

Bé. No podem estar més d'acord en com la Llei 27/2013, del 27 de setembre, de racionalització i sostenibilitat de l'administració local, trenca amb un model que, en lloc de canviar, el que fa és reforçar-lo.

Referent a les queixes sobre igualtat entre homes i dones, cal acceptar la importància -tal com indica l'informe- de millorar la cobertura dels punts de trobada familiar, sent una qüestió que no solament afecta les mares i els pares, sinó que també afecta els mateixos menors, els familiars i els seus drets. Encara així, observem que la qüestió de la igualtat efectiva entre hòmens i dones ocupa molt poc espai en l'informe, sent aquesta una problemàtica molt present en la nostra societat. I voldríem preguntar-li quina és la seua opinió sobre el fet que en este assumpte en qüestió n'hi haja tan poca presència en l'informe.

El mateix volia plantejar-li sobre el fons d'emergència contra la violència sobre la dona i els centres de serveis socials especialitzats en dona en risc d'exclusió social, ja que són qüestions d'urgència i pensava que en l'informe constarien més queixes. Voldria saber la seua opinió sobre quin és eixe motiu, sobre què està passant en eixa qüestió, si no s'estan produint queixes davant del síndic o si s'han produït problemes en la tramitació d'aquestes, especialment sobre la qüestió de violència contra les dones, ja que únicament és una referència del fons d'emergència.

Per altra banda, s'han produït múltiples queixes en relació a la qüestió de la renda garantida -com s'ha anomenat aquí-, la demora de les resolucions, dels pagaments i de les incompatibilitats d'aquesta ajuda amb altres han generat en els últims anys una situació de greu inestabilitat entre els sectors més afectats de la societat valenciana. Atenent les seues peticions i recomanacions cap a la Conselleria d'Igualtat i Polítiques Inclusives, considerem que, en efecte, aquesta situació de desprotecció en la qual l'anterior govern va posar a tants i tantes valencians i valencianes, requereix una situació d'urgència per a reparar els danys produïts.

Des de Les Corts ja vam aprovar fa uns mesos una proposició no de llei per tal de reparar les deficiències de la renda garantida. ¿Considera vosté que amb els canvis que hem plantejat és suficient per a corregir les carències que presentava l'anterior model de renda garantida? Seria una de les preguntes que plantege i bé.

Vull destacar també la qüestió d'educació -que també hem parlat d'ella- ja que és un dels sector que més queixes ha presentat. A més, les queixes han augmentat respecte a l'any anterior, en l'informe 2014, on es van presentar 580 queixes. Destaquen en les queixes les qüestions referents a les infraestructures dels centres educatius, una qüestió fonamental, ja que és el lloc on els nostres xiquets i xiquetes desenvolupen la seua activitat.

Portem anys i anys denunciant aquesta situació indigna i bé, dóna certa tranquil·litat vore com la conselleria d'educació ja està iniciant les mesures que els valencians i valencianes tant necessiten. Situacions com la del CEIP Ciutat de Cremona -que tanta perplexitat i indignació han causat- ja estan en vies de solució. O d'altres que consten en l'informe com són els CEIP de Rafelbunyol o de la Vila Joiosa, per exemple.

Volia també fer una especial menció en les qüestions sobre els drets lingüístics de les persones valencianoparlants. Continua sent un fet al nostre país la discriminació que pateix la nostra pròpia llengua en molts àmbits. Açò s'entén quan, des de les mateixes institucions, s'han estat produint deficiències en el compliment de la llei, tal com reflectix l'informe. Voldria agrair-li el suggeriment que fa vosté en què recorda l'obligació de l'administració pública valenciana d'atorgar una especial protecció i respecte a la recuperació del valencià tal i com preveu l'article 6 de l'Estatut d'autonomia i la mateixa LUEV.

Una normalització que encara està molt lluny de produir-se i en la qual hem d'avançar molt més. La setmana passada mateixa des del Grup Compromís denunciàvem un cas de valencianofòbia a la Universitat Miguel Hernández al campus d'Elx i estem sobre el tema i agraïm eixe aclariment que feia l'informe.

Per últim, no puc sinó realitzar una crítica a l'informe en comprovar que no s'ha realitzat cap comentari en aquest informe en relació al col·lectiu LGTBI. Voldria saber quin és el motiu d'aquest fet, ja que en l'informe corresponent a l'any 2013 sí es va incloure un apartat específic per a tractar el tema de les persones LGTBI, lesbianes, gais, transsexuals i bisexuals amb motiu de les demandes que des del meu Grup Compromís realitzàrem sobre l'informe corresponent a l'any 2012. Per açò no entenc molt bé quin és el motiu pel qual enguany no s'ha fet esmenta a aquest col·lectiu.

Res més. Espere tindre resposta a les preguntes.

Gràcies.

El senyor president:

Moltes gràcies, il·lustre diputada.

L'informe que tenen vostés i que ara estem debatent després se podrà traduir -és un gran informe- en iniciatives parlamentàries, en propostes, proposicions no de llei, interpel·lacions. Però el debat el farem en esta sessió de forma completa.

A continuació, per a conéixer la posició del Grup Parlamentari Socialista donem la paraula a la il·lustre diputada Rosa Peris.

La senyora Peris Cervera:

Gràcies, senyor president.

Senyor síndic i síndics adjunts que l'acompanyen, benvinguts a esta casa.

Agraïment, per suposat, per la seua tasca i per l'informe que ens ha fet aplegar. I sí que volguérem, des del grup del PSPV que fera extensiu este agraïment a tot l'equip humà que hi ha darrere de la Sindicatura de Greuges, que ens consta la seua dedicació i l'entusiasme i esforç que fan per avui poder presentar-nos este treball.

Mire, quan jo llegia l'informe, recordava una pel·lícula -ja té algun any-, se diu La playa, que el protagonista era Leonardo DiCaprio. En aquella. , eren un grup de jóvens no conformistes en el model i en la societat en la qual vivien i on troben que hi ha una illa on la vida és feliç, és el paradís. Quan aplega allí, és gent molt jove, gent que no té absolutament cap problema, gent que viu amb total llibertat.

Fins que un dia, nadant, un tauró va ferir un dels components i l'altre va morir. Com era un lloc idíl·lic on no n'hi havia cap problema, la persona que havia sigut ferida no tenia ningun sistema per a poder recuperar-lo. L'alegria i la festa de tota la gent que vivia a la platja s'acabà i, aleshores, van decidir que traslladarien a una altra part de l'illa al jove ferit per tal de no escoltar ni de sentir ni el seu dolor ni els seus laments. I en la comunitat tornà a imperar l'alegria i la felicitat.

Bé. Els contava esta pel·lícula perquè una societat decent és la societat que és capaç d'atendre a totes les persones especialment les que més malament ho passen. I síndic, la sindicatura i la feina que vostés fan, representen un far. Eixe far que ens dóna llum, que ens recorda que no hem l'oblidar les persones que més malament ho estan passant i que ens recorda la responsabilitat de les administracions públiques per a atendre les persones més desafavorides. I, a més, són l'altaveu de moltes d'eixes persones, d'eixa ciutadania que no té veu.

Jo vull agrair-li, síndic, a vosté i al seu equip, la decisió de crear el dos observatoris, el de la infància i l'observatori de la vulnerabilitat, perquè honestament considere que són dos grans iniciatives que estan marcant noves maneres de treballar des de la sindicatura i que ens pareixen dos iniciatives que segur que van a tindre un gran recorregut.

I com li dia, recordava també La playa perquè venim d'una comunitat on tot va bé, la comunitat de les flors, la comunitat de l'alegria. On, a través de totes estes idees que s'han intentat vendre de la nostra comunitat, s'ha tapat molt del malbaratament, evidentment també la corrupció, que ha arrossegat la nostra comunitat. Però, el més greu de tot açò, és que darrere d'eixa imatge idíl·lica de la nostra comunitat han ocultat el vertader rostre, la vertadera cara de tots aquells que patixen i que vostés, en este i en els informes anteriors, estan mostrant-nos-les.

I jo vull hui en este informe -vostés ho fan al llarg del seu informe- fer una menció especial dels més menuts, dels xiquets i de les xiquetes. Perquè, al llarg de tot l'informe, la referència a la situació dels menors i dels més xicotets, els que estan en una situació de vulnerabilitat en diferents circumstàncies, jo crec que la sindicatura fa un treball transversal i que jo vull reconèixer. Perquè, efectivament, garantir el dret a l'educació i a una educació de qualitat per als nostres xiquets i xiquetes ha de ser una funció fonamental de les administracions i, especialment, de l'administració de la comunitat.

Vostés en l'informe fan referència que eixos plans que se preveien per a millorar les infraestructures dels col·legis més vells a la Comunitat Valenciana, doncs, que no s'havien dut a terme i que és necessari que els nostres xiquets i xiquetes puguen rebre l'educació en unes infraestructures i en unes estructures que reunisquen uns mínims requisits. I crec que no estan vostés, i aixina ho considera el meu grup, que no estem demanant res de l'altre món.

Però mire, senyor síndic, en estos anys de la crisi, en esta comunitat s'han tancat sis-centes sis unitats en la pública. Se'n crearen noranta-cinc en la concertada. I a més de reduir un nombre molt important de professionals en l'educació. Per tant, compartint la seua preocupació, nosaltres considerem que el nou govern ha de fer un esforç afegit perquè l'educació siga una educació de qualitat en les infraestructures, en el personal, en els mestres que han de donar-la. Per això n'hi ha una OPE de mil dos-centes places, reduint la ràtio dels xiquets. Síndic, compartint una aula de xiquets de deu o dotze anys on n'hi ha trenta-cinc, li puc garantir que per molt bon professional que siga el mestre o la mestra, va a ser difícil que puga donar una educació de qualitat. Per tant, un dels requisits és que les ràtios de les nostres aules han de baixar. Este any s'ha fet i a més considerem que cal fer-ho més.

Han incorporant l'educació de zero a tres anys, començant per dos a tres, però és de veres que esta comunitat i en la nostra comunitat no hem de renunciar que l'educació siga universal des dels zero fins als setze anys.

I en el 2016-2017, crec recordar que se van a augmentar 445 unitats educatives. Suficients? No. Però és un camí molt important el que ha pres el nou govern. Això quant a les persones més menudes, els nostres xiquets i xiquetes. Però també vostés fan referència a les persones grans i les persones dependents.

Síndic, mire, en 2007, quan es va aprovar la llei de dependència i van decidir en este país crear el quart pilar de l'estat de benestar pensàvem que havíem adquirit un dret de ciutadania que no tenia volta enrere, que venia per a quedar-se, que vertaderament este país era suficientment modern i avançat per atendre el que ens quedava per fer com a societat del benestar, que era atendre les persones dependents.

Bé, aquell dret que pareixia que havia vingut per a quedar-se, el tenim trontollant, trontollant, perquè els pressupostos de l'estat i els pressupostos a la nostra comunitat en els últims anys han sigut un poc raquítics, per no utilitzar ninguna expressió molt més greu.

Em preocupa el que vostés en l'informe reflectixen, que per a obtindre un PIA hi ha persones que esperen fins a cinquanta mesos. És molt de temps per a obtindre una resolució. Però és que a més quan açò afecta un menor dependent, sabem -acabe breument-, sabem que no sols no aplega l'ajuda, sinó que hi ha una persona que cuida que en la majoria dels casos és la mare que ha renunciat al seu lloc de treball per a cuidar un menor dependent al que tampoc li donem l'ajuda; aixina que compartisc perfectament la seua preocupació.

I en l'àmbit d'igualtat, jo crec que el tema dels punts d'encontre, més enllà del de València ciutat, que com vosté reflectix, té major conflictivitat, m'incline per pensar que és un tema que hem de reflexionar, no sols de la idoneïtat i la professionalitat que hi ha en els punts d'encontre, sinó com estan funcionant. A mi me resulta curiós, síndic, que hagen hagut tan poques reclamacions en relació als punts d'encontre perquè li puc garantir que són focus de moltíssima conflictivitat entre pares i mares que no són capaços de ficar-se d'acord.

I en relació a la renda garantida de ciutadania, sols dos coses. En el 2015 hem augmentat el pressupost 2 milions d'euros. Hem fet una cosa senzilleta, eh. I hem dit que és que este crèdit és ampliable. No com mos passava fins ara que quan s'acabava el crèdit donava igual la necessitat de les persones que ja no hi havia recursos. Ara, almenys, totes aquelles persones que ho sol·liciten i tinguen dret a la renda garantida de ciutadania l'obtindran.

I, per últim, en l'àmbit dels drets lingüístics, me fa gràcia, síndic, que parle vosté de la discriminació del valencià, sobretot perquè si escoltara molts debats en esta cambra se pensarien que qui està discriminat és el castellà, amb la qual cosa està bé perquè encara en moltes administracions que te responguen en la teua llengua és difícil.

I acabe, president, en l'últim minut dient que crec, síndic, que hi ha coincidència de les queixes que ha plantejat la ciutadania i que vostés han arreplegat, coincidència en el que és el nou full de ruta del Consell, coincidència en el que són les prioritats. Jo he mirat la majoria de les matèries sobre les que versen estes queixes: serveis socials, que han incrementat mil milions els pressupost per al pròxim any; el tema d'educació, totes les noves lectures que s'han adoptat; el tema de l'atenció a la dependència o l'ocupació pública en una nova llei; o el tema de la vivenda amb la llei de vivenda social.

El que vull dir-li en estes últimes paraules, síndic, és que espere que el proper any quan vinga a presentar-mos el seu informe, des del Consell i des de Les Corts hàgem sigut capaços d'acompanyar-los i haver millorat la vida de moltíssims valencians i valencianes que ho necessiten.

Gràcies.

El senyor president:

Moltes gràcies, il·lustre diputada.

A continuació escoltarem la posició, la reflexió del Grup Parlamentari Popular, en la persona del diputat Víctor Soler.

El senyor Soler Beneyto:

Moltes gràcies, president.

Síndic.

El senyor president:

Moltes gràcies, senyor Soler.

Escoltada la posició de tots els grups parlamentaris, anem a passar a la rèplica, a la contestació per part de la sindicatura.

Li donem la paraula a l'adjunt primer a la sindicatura de greuges, el senyor Ángel Luna, i després intervindrà el senyor Morenilla.

Té vosté la paraula, senyor Luna.

El senyor adjunt primer:

Es verdad que muchos trabajadores sociales municipales han recibido cursos para la valoración de dependientes, pero también es verdad que la valoración es un acto muy complejo que requiere profesionales de diferentes ámbitos y que, por tanto, no sé yo si los ayuntamientos tienen capacidad para realizarlo con la ayuda, que es verdad que han recibido, para poder contratar a alguna persona más. Bueno, nosotros -como decía- abrimos una queja de oficio. El 15 de abril solicitamos a la conselleria información al respecto y hasta la fecha no hemos recibido esa información. Es todo lo que les puedo decir al respecto.

En relación con los temas de renta garantizada de ciudadanía -que algunos de ustedes han planteado también- tengo que decir que una de las primeras…, y aprovecho para hablar también del observatorio de la vulnerabilidad. El observatorio de la vulnerabilidad -todo lo que les voy a decir está en la página web de la institución, por tanto lo pueden comprobar en cualquier momento ¿no? - se ha reunido ya varias veces. El primer elemento de trabajo, el primer tema de trabajo fue precisamente la aplicación de la renta garantizada de ciudadanía porque nos preocupa seriamente cómo funciona en la Comunidad Valenciana.

Pero, si vamos a reducir de tres meses a mes y medio la renta garantizada de ciudadanía pues, evidentemente, supongo que luego nadie se extrañará que el síndic tenga cada vez más quejas. Porque, les aseguro, que si se convierte en derecho subjetivo, en derecho subjetivo que además hay que atenderlo al mes y medio, porque hay un silencio positivo pues, o bien el síndic o bien los tribunales o ambos, nos vamos a ver abrumados por el número de quejas que se van a plantear. Por tanto, creo que se debería reflexionar un poco al respecto.

El senyor president:

Senyor Morenilla, si.

El senyor adjunt segon:

Entonces, se sustituyó ese plan Creaescola por el plan PRIE, que es el Plan de revisión de infraestructuras educativas, que tenía como misión rehabilitar aquellos centros cuya antigüedad excedía de cuarenta años. Las recomendaciones del síndic es insistir a La Generalitat y a la conselleria de educación para la construcción y adecuación de los centros docentes incluidos en el programa Creaescola y completar la fase tercera del PRIE para subsanar las deficiencias estructurales, arreglos y reformas de los centros incluidos en este plan.

Luego también ha hecho mención usted a la aceptación y al seguimiento de las quejas, que cómo se lleva a efecto. Es decir, nosotros, efectivamente, pedimos de la administración que se acepte o no acepte nuestras recomendaciones y le damos después de resolver nosotros un plazo de un mes, ¿eh? Entonces, ellos pueden decidir si aceptan o no. Si aceptan, indudablemente, aunque somos una institución que tiene auctoritas y no potestas, no poder de ejecución. , pero tampoco nos gusta, ¡hombre! , que nos tomen el pelo. Si usted ha aceptado la recomendación del síndic, lo lógico es que lo cumpla. Entonces, cuando cerramos el expediente le decimos al ciudadano, «atento usted. », lo hacemos un poco como trabajador del síndic, porque como ha dicho mi compañero somos treinta personas para una cantidad ingente de quejas. Y aunque solemos hacer seguimientos de las que podemos, pero al ciudadano le decimos, «cerramos la queja y si en el plazo de tres a seis meses no se cumple lo que la administración ha aceptado, que es lo que ha dicho el síndic, venga usted aquí y díganoslo a nosotros y nosotros reabriremos la queja». Y en numerosas ocasiones ocurre eso. Es decir, nosotros, indudablemente llega un momento que tenemos que cerrar la queja. En el momento en que la administración acepta nuestra recomendación tenemos que cerrar la queja, pero no obstante, hacemos seguimiento de la misma e incluso los propios ciudadanos por la cuenta que les trae a ellos, que son los máximos interesados en que se cumpla la resolución del síndic, hacen de. , bueno, nos llaman la atención sobre el respecto.

Ah! , bueno, en cuanto al tema de derechos lingüísticos, son numerosas. Bueno, en derechos lingüísticos, hay que decir que tanto la administración local como autonómica aceptan, en este caso, no al 85%, al 99%, las recomendaciones que hace el síndic. Lo que pasa es que ocurre que en temas, por ejemplo, de rotulación viaria o servicios públicos, pues los pequeños ayuntamientos siempre dicen o incluso las páginas web de los ayuntamientos pequeños, pues que tienen preferencia, se puede decir, económica, para destinarla a otros objetivos. , que asumen, que tienen el derecho de cooficialidad lingüística, es decir, que aceptan de muy buen grado la recomendación del síndic, pero nos vienen a dar a entender que en cuanto puedan. , otros piden ayudas a las diputaciones, porque son ayuntamientos muy pequeños, pero casi al 99% aceptan lo que el síndic les recomienda, que no es otra cosa sino que tienen que adaptarse a la ley de uso del valenciano de 1983, que, por cierto, ya lleva más de treinta años de funcionamiento en vigor y la propia ley decía que en tres años había que tener ya…, tenía la administración pública que adaptar sus estructuras a la cooficialidad lingüística. Bueno, pues, nosotros, año tras año, seguimos teniendo un río de quejas y todas en el mismo sentido.

Hemos terminado ahora nuestro primer trabajo, que lo haremos llegar, no lo hemos hecho público, por supuesto, hasta que no lo hagamos aquí, ante las Cortes, no lo haremos público. Serán los primeros ustedes en conocerlo. Se ha hecho ya un trabajo sobre la tutela de menores por parte de la administración autonómica, y acabamos de comenzar, como les he dicho antes, el segundo grupo de trabajo referido a acoso y violencia escolar.

El senyor president:

Moltes gràcies, Carlos Morenilla.

Senyories, crec que hem fet un debat molt intens, una presentació de l'informe. Les seues senyories han preguntat i han segut aclarides moltes de les qüestions. Per tant, ara donem un segon torn, però molt específic per a alguna repregunta, per a algun aclariment. No estem en un debat amb el síndic, sinó simplement per a una presentació, i aclarir aquelles qüestions que crec que estan suficientment d'una forma molt sòlida argumentades.

Per tant, donarem eixe segon torn, si el volen utilitzar. El senyor Estañ, no. (Inintel·ligible) … tampoc. El senyor Juan… Senyora Peris? Tampoc. Senyor Soler? Tampoc. Doncs, és que ho han fet molt bé. (Rialles)

Tenen un gran instrument. Jo crec que -els he vist prenent moltes notes- tenen un gran instrument per a, a partir d'ahí, fer eixe treball parlamentari, tant de cooperar amb el govern per a resoldre algunes qüestions que ací s'han plantejat, proposar iniciatives, com cridar l'atenció al govern en aquelles qüestions.

Ja, per a finalitzar, jo li donaria la paraula al senyor síndic de Greuges, el senyor Cholbi, per a finalitzar i donar cloenda a esta sessió.

El senyor síndic de Greuges:

Una volta més, senyor president, moltíssimes gràcies.

Jo podria contestar a algunes de les qüestions que s'han plantejat pels distints grups parlamentaris, però entenc que ja els meus companys i adjunts ho ha fet d'una manera molt específica, i jo diria que perfecta. Per tant, finalitze, diguem, el bloc este, amb la confiança total i absoluta que vostés han assimilat molt bé les exposicions tan encertades que hem tingut anteriorment.

Però sí que voldria dir, i sent ràpid, un missatge final. Faig dos reflexions per acabar. Continuar treballant amb molt diàleg i enteniment entre les administracions públiques valencianes i el Síndic de Greuges en la protecció del dret de les persones. Podem tindre algunes diferències d'opinió, però compartim el mateix objectiu: ajudar els ciutadans i defendre els seus interessos.

I faig una petició personal a totes i a tots els diputats: que mos presenten les queixes, els suggeriments que creguen oportuns. Estem oberts a dedicar tot el temps que siga necessari i vostés necessiten per a defendre els drets i les llibertats dels ciutadans. El síndic de Greuges i els adjunts, tota la institució, estem al seu servici. Mos posem a la seua disposició.

Vostés tenen la possibilitat enorme que siguem mosatros en estos casos tan voluntariosos, perquè entenem que esta voluntat és un sinònim d'eficàcia, de serietat i de rigor. Puc dir-los que no hi ha ninguna ciutadana ni ningun ciutadà que es dirigixca al Síndic de Greuges i que no reba alguna contestació, bé per escrit, bé verbal.

Fem visites a distintes institucions, a distints col·lectius, de tot tipus, i podem dir que a voltes estem quasi desbordats, quasi desbordats per la faena. Però és molt gratificant eixa faena que estem fent, perquè veem que darrere de cada un dels problemes hi ha unes persones, i eixes persones requerixen tot el nostre entusiasme i tota la nostra dedicació.

Com vostés hauran pogut apreciar pels informes que han anat contestant els dos adjunts a la perfecció, no mos deixem ningun camp d'actuació sense contestar ni sense dedicació. Els reitere de tot cor que mos utilitzen per a tot el que vullguen. Que es dirigixquen a mosatros en tot el que faça falta. Estem oberts no sols a vostés, fins i tot a una missió de Turquia que va vindre, que mosatros no vam haver d'abonar res econòmicament.

En definitiva, ultimar, como había dicho al principio de mi intervención de esta mañana. Al molt excel·lent president de Les Corts, y yo…, me va a permitir que lo diga, presidente y amigo, su inestimable e impagable labor y apoyo que nos está prestando. No se pueden figurar lo que es decir, «vengo desde Alicante, quiero un cobijo», y decirte, «aquí tienes la institución a tu disposición, lo material, lo humano, y cuanto más nos pidas, pues mucho mejor».

El senyor president:

Tramitació de documents tramesos a la comissió

El senyor president:

Senyories, doncs, amb esta bona voluntat de cooperació entre les institucions, com no podia ser d'una altra forma, i posant-se la sindicatura de greuges al servici dels grups parlamentaris, ja finalitzem el nostre treball, amb el tercer punt, que és la tramitació de documents rebuts a la comissió, que tenen les seues senyories a la carpeta, perquè tinguen coneiximent d'esta qüestió que se'ns ha fet arribar.

Que el coneguen i sobre eixa documentació puguen tindre coneiximent per les iniciatives que consideren.

Senyories, si no n'hi han més qüestions, alcem la sessió, tot agraint-los el treball, sobretot a tot l'equip de la sindicatura de greuges.

(S'alça la reunió a les 14 hores i 15 minuts)

