Comissió d'Economia, Pressupostos i Hisenda realitzada el dia 26 d'octubre de 2010. Comença la reunió a les 16 hores i 31 minuts. Presideix el diputat senyor Jesús Ros Piles. Reunió número 33.

Proposició no de llei sobre la modificació dels pressupostos de 2010 per a destinar el 0,7% del pressupost a cooperació al desenvolupament, presentada per la diputada senyora Margarita Sanz Alonso, representant de l'Agrupació de Diputats i Diputades No Adscrits, i quatre diputats i diputades més pertanyents a aquesta agrupació i al Grup Parlamentari Socialista (RE número 62. 171, BOC número 258)

El senyor president:

Senyories, si els pareix bé, per tal que la vesprada vaja el millor possible, jo sé que les seues senyories totes tenen moltes coses i això, anem a començar la comissió d'hisenda que havia convocat per avui.

La senyora secretària vorà si som els suficients per a poder començar.

(La secretària passa llista per tal de comprovar si hi ha quòrum)

Moltes gràcies, senyora secretària.

La senyora Moreno Fernández:

El senyor president:

Senyories, un momentet.

La senyora Moreno Fernández:

El senyor president:

Moltes gràcies, senyora Moreno.

Algú vol dir alguna cosa?

Senyories, passem al primer punt de l'ordre del dia, que diu: lectura i aprovació de l'acta de la sessió anterior.

Estan les seues senyories d'acord amb l'acta? Aprovada.

El senyor president:

El segon punt de l'ordre del dia: presa en consideració de la Proposició no de llei sobre la modificació de pressupostos de 2010 per a destinar el 0,7 del pressupost a la cooperació, presentada pel Grup de Diputats No Adscrits i quatre diputats més que firmaren la present proposició no de llei.

Per a la seua defensa, té la paraula la senyora Albiol.

La senyora Albiol Guzmán:

Moltes gràcies, senyor president.

Bé, vaig a passar a defensar la proposició no de llei.

El 24 d'octubre de 1970 l'Assemblea General de les Nacions Unides va parlar per primera volta de la necessitat que els països enriquits augmentaren de manera gradual la seua ajuda oficial al desenvolupament per així poder arribar en uns pocs anys a la xifra del 0,7% del producte interior brut. Això va ser el 1970.

En Espanya açò va arribar un poc més tard. Els anys vuitanta i noranta van ser anys de mobilitzacions de molts col·lectius, de moltes organitzacions, reclamant eixe 0,7% del producte interior brut per a l'ajuda al desenvolupament.

L'any 1981 en el Senat es va produir un pacte, tots els partits en eixe moment van signar un manifest en el qual s'explicitava l'objectiu d'arribar al 0,7% dels pressupostos per a la cooperació al desenvolupament. Però açò va ser l'any 1981 i no va passar d'una simple, d'una mera declaració d'intencions. I, de fet, durant tots els anys noranta es van produir moltíssimes mobilitzacions de moltes arreplegades de signatures. L'any 1992 es van arreplegar 6. 000 firmes. En el 1993, 7. 000 signatures. En el 1994, mig milió de signatures perquè el 0,7% fóra una realitat.

En l'any 1995 es va produir una vaga de fam i una acampada enfront de la seu del Partit Popular en Madrid, i va ser aquesta pressió mediàtica de la vaga de fam, de l'acampada, la que va fer que Loyola de Palacios signara en el seu moment el pacte per la solidaritat en representació del Partit Popular en l'any 1995.

Però en l'any 1996, com aquest acord s'havia incomplit, van continuar les mobilitzacions, mobilitzacions que no han parat fins al dia d'avui perquè en estos moments aquestos col·lectius, els col·lectius que reivindiquen el 0,7% del pressupost per a l'actual desenvolupament continuen en lluita, perquè el 0,7% avui en dia no és una realitat; no és una realitat ni en els pressupostos generals de l'estat ni és una realitat en el que ens ocupa hui ací, que són els pressupostos de la Generalitat valenciana.

Ja no estem parlant com es parlava en els anys setanta, en els anys vuitanta, del 0,7% del producte interior brut, que seria el més desitjable, sinó que simplement estem parlant del 0,7 dels pressupostos.

jo crec que és important recordar, que el 0,7 dels pressupostos no és una concessió.

El senyor president:

Senyories, guarden un poc de silenci, és que ací se sent tot.

La senyora Albiol Guzmán:

. -gràcies, president-. Cal recordar, com deia, que el 0,7% no és una concessió que fem els països rics als països pobres, sinó que en realitat és una altra institució que és èticament obligada des del nostre punt de vista.

Però la realitat al País Valencià és molt dura, val? El Consell porta ja alguns anys retallant els recursos destinats a la cooperació al desenvolupament. En l'any 2008 una part dels recursos de la cooperació es van destinar a la Copa de l'

. L'any passat, l'any 2009, només es va destinar a cooperació al desenvolupament un 0,4% dels pressupostos de La Generalitat. I enguany, en 2010, el programa de cooperació, tot el programa, no sols el que realment es destina a cooperació, sinó tot el programa, representava al principi sols el 0,25% del pressupost de La Generalitat.

Però, a més, el mes de maig es va produir un retall, que va ser un retall del 30% d'eixos pressupostos de cooperació. Esta reducció suposa una reducció de 5,8 milions d'euros de la cooperació internacional. I, per tant, situa que en estos moments el percentatge de l'ajuda oficial al desenvolupament és del 0,21% del pressupost de La Generalitat. Molt lluny d'eixe 0,7% que veníem reclamant, molt lluny d'eixe 0,7% que estableix la Llei valenciana de cooperació i que des d'Esquerra Unida, igual que molts col·lectius, venim reclamant des de fa molt de temps.

En el 2009 la partida destinada a l'ajuda oficial al desenvolupament va ser de 42 milions d'euros, que en 2010 van passar a ser 27 milions d'euros, i en el retall del mes de maig es van quedar en 21 milions d'euros. És a dir, la meitat que l'any anterior. En un any només hem passat a tindre la meitat del pressupost per a cooperació internacional.

Per tant, queda claríssim que ací s'està incomplint la llei de 2007, de 9 de febrer de 2007, de la Generalitat valenciana, de cooperació al desenvolupament. L'article 21 d'aquesta llei és claríssim, i diu: «Els projectes de llei dels pressupostos de La Generalitat, remesos pel Consell a Les Corts, fixaran anualment els crèdits destinats a la cooperació al desenvolupament, d'acord amb les orientacions contingudes en el pla director i en els plans anuals respectius, amb un import mínim equivalent al 0,07% dels pressupostos de la Generalitat valenciana per a cada exercici. » És a dir, que si en estos moments s'està destinant el 0,21% dels pressupostos i la llei marca que s'ha destinat el 0,7% dels pressupostos, és més que evident i és claríssim que el Partit Popular des del Consell està incomplint la llei.

Està incomplint la llei i açò és molt greu. Però jo crec que és més greu encara que s'estiga incomplint el pacte contra la pobresa, el pacte que es va firmar en l'any 2009, que van firmar tots els partits polítics que estem ací avui, es van fer la foto en el seu moment, però en estos moments, com dic, no només estan incomplint la llei, sinó que a més estan incomplint el punt 4 d'eixe partit contra la pobresa que diu, el punt 4, el punt 1 del punt 4, diu: «Destinar el 0,7% del seu pressupost consolidat a l'ajuda oficial del desenvolupament. »

Per tant, s'estan votant la llei, s'estan votant el pacte contra la pobresa, demostrant, per tant, que per al Partit Popular el 0,7% és solament una qüestió de propaganda. No tenen cap problema en anar a fer-se la foto mentres signen el pacte contra la pobresa, però després el que estan fent és incomplir-lo. Jo crec que açò demostra una falta d'ètica absolutament reprovable.

Cal dir que no és sols el Consell al País Valencià, jo crec que ací també cal ser justos i recordar que el govern central enguany ha tingut un retall de 600 milions d'euros per a la cooperació al desenvolupament, cosa que també és molt greu i que jo crec que també des d'aquestes Corts hem de denunciar. Però, com dic, nosaltres ací ens hem d'ocupar del que passa a la Generalitat valenciana.

Nosaltres pensem que la solidaritat no es pot practicar sols quan les coses van bé, val? No és just que en un moment de crisi es retalle en solidaritat, perquè quan retallem en solidaritat del que estem parlant, al cap i a la fi, és que hi ha països en el món que per culpa d'este retall estan augmentant la fam, estan augmentant el nombre de xiquets que moren per malalties que són curables. Estan augmentant el nombre de persones que no tenen accés a l'aigua potable, el número de persones que no tenen accés a l'educació. És a dir, que quan retallem en solidaritat en realitat estem parlant de tot açò: de fam, de guerres, de misèria, de malalties. I, per tant, açò no és una cosa que només es puga practicar en els moments de bonança econòmica.

I vaig a avançar-me un poquet a la rèplica perquè, bé, ja me conec un poquet quin és el discurs del Partit Popular, ja són tres els anys els que hem debatut els pressupostos amb el conseller Blasco, i el conseller Blasco quan arriben els pressupostos li ensenyem les xifres i li diguem, mire, és que el seu 0,7 en realitat és un 0,2. El Consell ens fa unes quantes taules per acabar dient-mos que sí, que complix el 0,7. I, per tant, imagine que és el que se me dirà hui també ací, que és que en realitat el Partit Popular sí que complix amb el 0,7. Però no és cert. Això és mentida, és fals. No arriben al 0,7. Primer, perquè el 0,7 ha de ser del pressupost consolidat, i no és en els càlculs que fa el Partit Popular, i després perquè hi ha moltíssimes partides que no són d'ajuda al desenvolupament, però que el Partit Popular sí les compta com ajuda al desenvolupament.

Per exemple, l'1% que el conseller Blasco obliga a les ONGD a destinar a propaganda, això no és ajuda al desenvolupament, això és propaganda, i per tant no ho poden comptar dins del 0,7. Els 7. 000 euros, per exemple, que destinen a propaganda en Canal 9, això tampoc és ajuda al desenvolupament, però vostés continuen comptant-lo dins del 0,7.

S'ha de dir que el Partit Popular quan compta el 0,7 no està sent fidel a la realitat, perquè no estan complint els criteris que marca el comité d'ajuda al desenvolupament de l'organització per a la cooperació econòmica al desenvolupament, de l'OCDE, val? No estan complint els criteris. L'OCDE diu molt clar quins són els criteris, que és ajuda al desenvolupament, i què no és ajuda al desenvolupament. I ací el Partit Popular ho clava tot en el mateix sac i diu que arriben al 0,7, però la realitat és que no, és que estem en el 0,2.

Per tant, de totes maneres, jo crec que -no vull gastar tot el temps, perquè crec que la cosa està molt clara-, però jo crec que en estos moments és important reclamar el 0,7% dels pressupostos, però també és important reclamar que açò vinga acompanyat de fiscalització i de transparència, evidentment. A vore si resulta que jo ací de bona voluntat estic demanant, o Esquerra Unida estem demanant, més diners i més recursos per a la cooperació al desenvolupament i resulta que indirectament el que faig és. , el que passa és que estic demanant més recursos per a les empreses amigues de Blasco o per a comprar pisos en València, etcètera, etcètera. Vull dir que, no ens equivoquem, jo quan demane més 0,7 o que se complisca el 0,7 és per a l'ajuda al desenvolupament.

Per tant, sí al 0,7, però sí acompanyat de transparència i de fiscalització.

I simplement recordar que quan parlem del 0,7% estem parlant de complir els objectius del mil·lenni, estem parlant d'eradicar la pobresa extrema i la fam en el món, de l'ensenyament primari universal, d'igualtat de gènere, de reduir la mortalitat infantil, de millorar la salut materna, de combatre la sida o el paludisme. És a dir, que estem parlant jo crec que d'una cosa molt seriosa.

Tenim, en definitiva, un deute pendent amb els països del sud, amb els països empobrits, perquè han sigut molts anys d'espoli dels seus recursos naturals. I, per tant, jo crec que en estos moments és absolutament necessari que es produïsca eixa modificació dels pressupostos perquè el 0,7% d'ajuda al desenvolupament siga una realitat, primer, perquè vostés ho van signar així en el pacte contra la pobresa i, segon, perquè ho diu la Llei de cooperació valenciana.

Res més.

El senyor president:

Moltes gràcies, senyora Albiol.

Té la paraula la senyora Mollà.

La senyora Mollà Herrera:

Gràcies, senyor president.

Molt breu. Anem a vore, el Grup Parlamentari Compromís, com no podia ser d'una altra manera, va a votar a favor d'aquesta proposició no de llei.

En primer lloc perquè ni tan sols entrant en el fons de la qüestió és lògic que si hi ha una llei que s'ha complir i una llei que compartim, seria un absurd haver d'estar venint sempre a recordar-los que tenen incompliments que fer i que dur-los a terme de manera real, no en el país de les meravelles en què viu el govern valencià.

I, per tant, només que per eixe argument, és un sentit el votar a favor d'aquesta proposició no de llei.

Si aprofundim en l'objectiu a més que contempla aquesta PNL és lògic que també ens afegim a aquesta crida que se fa per part de la senyora Albiol i que és que porten vostés molts anys en el Partit Popular enganyant, via publicitat, sobre un 0,7% que no és real. I, per tant, nosaltres també ens afegim a esta denúncia pública que se fa avui en aquesta comissió i volem tornar a fer les coses ben fetes, és a dir, oblidar-nos del que vostés estan fent, d'esta manipulació constant, via publicitat, del que és la cooperació al desenvolupament que fa el Partit Popular en el govern, assentar les bases del que ha de ser la realitat i, a partir d'aquí, avançar. Perquè aquesta proposició no de llei, si be és cert que intenta modificar els pressupostos de 2010 per a tornar al que havia d'haver sigut la realitat i el compliment de la llei, ara, dintre de no res, en una setmana, ens sentarem ací i tornarem a sentir un discurs que estarà, suposem, si no intentem avui pal·liar esta situació, ple una altra vegada de constant propaganda i, el que ve a resumir-se, de mentides i hipocresia en el que el Partit Popular destina a la cooperació al desenvolupament.

Jo no voldria fer molt més extensa la meva intervenció, no voldria tampoc entrar massa a valorar el que està passant, però sí que m'agafe al que la senyora Albiol estava comentant fa un moment. El que estem vivint en l'actualitat amb el que està passant en la Conselleria de Solidaritat i Ciutadania, en mans del senyor Blasco, no se pot consentir. I sí que és cert que ens temem que totes estes qüestions, estes ajudes, estos pressupostos, que de bona fe se volen destinar a l'ajuda a la cooperació, la realitat del que estem vivint a dia d'avui, que som coneixedors i que ho tenim ben documentat, no està sent així. I, a més, s'està fent no solament un

per allà per on passa el senyor Blasco, d'aprofitar-se amics seus, sinó també malversant fons públics, amb tractes de favor, desviament de diners amb factures falses, amb duplicitats, amb moltíssimes coses que freguen la il·legalitat en molts casos i, en l'altra, la incomplixen de totes.

I això jo crec que se posa damunt la taula, se denuncia, però té d'haver un comportament i responsabilitat política sobre això. És a dir, no solament podem estar en mans de trobar la documentació, fer treballs exhaustius de poder aconseguir la informació que el govern no ens dóna de ninguna de les maneres, tindre de trobar-la per altres mecanismes, tindre d'analitzar-la, tindre de posar-la davant els jutjats i que tampoc passe res quan això se fa públic quant a la responsabilitat política que s'ha d'assumir.

En el govern del Partit Popular ja fa temps que tindria d'haver-se netejat la casa, i està claríssim que ara la casa que s'ha de netejar, i en estos temes que estem tractant, és la del senyor Blasco, el

que s'ha instal·lat i la trama corrupta que ha generat, ha propiciat, ha fomentat i a dia d'avui està emparant amb els diners de la solidaritat i la cooperació.

Res més. Gràcies.

El senyor president:

Moltes gràcies, senyora Mollà.

Té la paraula la senyora Tirado.

La senyora Tirado Museros:

Este año, como les digo, del análisis de los datos y las cifras incluidas, se evidencia la cruda realidad, y es que la cantidad destinada a cooperación internacional, que asciende a 42. 778. 000 euros, no alcanza ni refleja fielmente la realidad de nuestra cooperación, sino un techo máximo nunca alcanzado, que es el 0,7.

Un compromiso imperativo que establece la Ley 6/2007, de 9 de febrero, de la cooperación al desarrollo de la Comunidad Valenciana, que mi compañera la señora Albiol ya les ha citado textualmente en su artículo 21. Y lo cierto es que me explicarán, señorías, cómo cumplen este precepto y cómo sacan las cuentas, porque, desde luego, las cuentas no salen. Es decir, para cumplir con ese posible 0,7 del que ustedes hablan, deberían destinarse aproximadamente 100 millones de euros.

Cabe decir además, que yo creo que es importante, que los presupuestos se presentaron en un contexto global marcado por una crisis económica y financiera sin precedentes y una de las consecuencias es que millones de persones se vean privadas de derechos básicos como la alimentación, la salud o la educación. Por ello, la ayuda oficial al desarrollo es ahora más importante que nunca y debería ser una prioridad para el gobierno valenciano, porque les recuerdo, y ya que ustedes lo dicen tanto, lo primero son las personas.

Pero, señorías, los datos están ahí y no son interpretables, reflejan la voluntad política de este gobierno en esta materia, que es el recorte drástico de la práctica totalidad de las partidas destinadas a cooperación internacional y que, además, les voy a recordar por si se les ha olvidado.

Y el señor Blasco no les explicará por qué se fue a Haití de la mano de una fundación fantasma y bajo sospecha, como es la Fundación Solidaridad Entre Pueblos, ni por qué le encargó la construcción de un hospital a esta fundación sin mediar concurso público, que se constituye en el año 2008 con casi con la llegada del señor Blasco a la

Pero, sobre todo, no les dirá por qué se le ingresa a esta fundación el dinero que todos los valencianos y valencianas donaron como ayuda por la catástrofe de Haití, a pesar de que las cajas de ahorro, en la reunión del comité de ayuda humanitaria, ya pusieron reparos al respecto.

Y, por cierto, tampoco les dirá que pretende gastarse casi cuatro millones de euros en la foto de un hospital cuyo mantenimiento es inviable, como ya han manifestado diferentes actores, entre otros, la Cruz Roja.

El senyor president:

Moltes gràcies, senyora Tirado.

El senyor Peral Villar:

El

(ininte l·ligible)

Es, señorías. , no es precisamente el Grupo Socialista quien debe dar precisamente lecciones de compromiso con la ayuda al desarrollo y la rendición de cuentas, pues desvirtuó el destino de los fondos de ayuda oficial al desarrollo al financiar la cúpula de la sede de la ONU en Ginebra con dinero destinado a cooperación al desarrollo. A eso yo le llamó poca vergüenza.

El senyor president:

El senyor Peral Villar:

El senyor president:

Moltes gràcies, senyor Peral.

Té la paraula la senyora Albiol.

La senyora Albiol Guzmán:

Bé, moltes gràcies.

En primer lloc, agrair a la senyora Mollà i a la senyora Tirado el suport dels seus grups parlamentaris; i, en segon lloc, senyor Peral, mire, jo tampoc estic d'acord amb el retall de 600 milions d'euros de l'estat central a cooperació internacional, a cooperació al desenvolupament, i així ho va dir Gaspar Llamazares en el Congrés dels Diputats, que és a on toca, però és que avui estem en les Corts Valencianes. Jo no sé si és que avui vosté s'ha despistat, però estem en les Corts Valencianes i toca parlar del 0,7 del País Valencià no de l'estat espanyol. Nosaltres ho hem dit allí, vostés també ho poden dir allí, però no toca ací.

¿I com pot vosté tindre tanta barra de criticar el que fa Zapatero en el govern central, quan vostés, ací, el 0,7 s'ha convertit en un 0,21%? Vull dir, a mi se me cauria la cara de vergonya, no podria criticar el que està fent Zapatero si ací vostés estan destinant només el 0,21%. ¿Val? , perquè el que vosté ha dit

dels 82 milions d'euros, perdone, però és que no s'ho creu ni vosté, ¿val? , perquè no és cert, perquè els diners que han destinat són 21,2 milions d'euros, ¡ni un cèntim més! , 21,2 milions d'euros. I no ho dic jo, ¿val? , que també, ho diu, entre altres, la coordinadora valenciana d'ONGD que, com vosté comprendrà, són els majors interessats en aquesta qüestió. I aquesta coordinadora, el 6 de juliol de 2010, se'n van anar a presentar més de mil signatures per a denunciar els retalls de cooperació al desenvolupament del Consell del senyor Camps.

El retall global de cooperació valenciana és de 29,6 milions d'euros per a enguany. S'ha retallat un 45%, ¿val? , s'ha quedat, els diners per a cooperació, en 21 milions d'euros. Per tant, no em diga que destinen 82 milions, perquè és mentira, i, si no, vinguen ací un dia i duguen els números, partida per partida,

perquè no ho han fet mai, ni vosté ni el senyor Blasco ni ningú, i ho hem demanat moltíssimes voltes,

que ens ensenyen els números, que ens els ensenyen, perquè no és cert, no és cert que destinen eixos diners. L'única cosa que és certa és que destinen 20 milions, 21 milions d'euros.

I em sembla molt greu tindre de vindre a aquesta cambra, presentar una proposició no de llei per a dir que es complixca la llei, ¿val? , em sembla que a vostés se'ls tindria de caure la cara de vergonya que un grup parlamentari vinga ací a dir que per favor es complixca una llei que han. , que van votar vostés, a més, ¿val? Vostés van aprovar aquesta llei de cooperació i ara l'estan incomplint i, al final, la proposta de resolució que avui es vota, és ni més ni menys que es complixca la llei, i vosté van a votar en contra d'una proposició no de llei que demana que es complixca la llei. , ¿val? Jo no sé ni si això deuria ser possible en aquesta cambra. Vull dir, açò deuria ser fins il·legal, votar en contra que es complixca la llei. ¿Com es pot votar en contra que es complixca la llei, per favor?

A vore, és que la proposició diu, punt 1, que es dedique el 0,7% del pressupost; punt 2, que es complixca la llei de cooperació València. El punt 1 i el punt 2 és el mateix, ¿val? , perquè això del 0,7 ja ho diu la llei. Em sembla increïble que vostés puguen vindre ací a votar en contra de la llei i a votar en contra del pacte contra la pobresa. El 5 de maig de 2009, ¿val? , el senyor Antonio Clemente, del Partit Popular, junt amb Gloria Marcos, d'Esquerra Unida, Clara Tirado, del Partit Socialista, o Enric Morera, del Bloc, se'n va anar a signar el pacte contra la pobresa al paranimf de la Universitat de València, ¿val? , i un dels punts és el compliment del 0,7, i vostés no tenen cap problema, com he dit adés, en fer-se la foto, però quan arriba el moment de la veritat, voten en contra de la proposició no de llei que està demanant el 0,7 per a l'ajuda al desenvolupament.

Per tant, jo crec que és absolutament incomprensible, crec que és

d'una falta d'ètica molt greu i crec que vostés no van a poder explicar en ningun lloc aquesta actuació de votar en contra que se destine el 0,7 del pressupost de la Generalitat valenciana a l'ajuda al desenvolupament.

Res més i moltes gràcies.

La senyora presidenta:

Moltes gràcies, senyora Albiol.

Té la paraula la senyora Mollà.

Perdó, perdó, perdó, perdó, el senyor Peral.

El senyor Peral Villar:

El senyor president:

El senyor Peral Villar:

El senyor president:

El senyor Peral Villar:

El senyor president:

El senyor Peral Villar:

El senyor president:

Moltes gràcies, senyor Peral.

Anem a passar a votar el punt número 2, que és el que s'acaba de debatre. ¿Vots a favor? 7. ¿En contra? 8.

Proposició no de llei sobre el desenvolupament i l'aplicació urgent d'un pla d'ocupació local per a la comarca dels Ports-Alt Maestrat, presentada pel Grup Parlamentari Compromís (RE número 64. 007, BOC número 258)

El senyor president:

Senyories, passem al segon punt de l'ordre del dia que és: presa en consideració de la Proposició no de llei sobre el desenvolupament i aplicació urgent d'un pla d'ocupació local per a les comarques dels Ports-Alt Maestrat, presentada pel Grup Parlamentari Compromís.

Té la paraula la senyora Mollà.

La senyora Mollà Herrera:

Gràcies, senyor president.

El Grup Parlamentari Compromís planteja hui una proposició no de llei que jo voldria, al començament, llegir literalment, perquè crec que explica, en la seva exposició de motius, la motivació per la qual ve a debatre's a estes Corts, però sí que volia deixar clar que aquesta proposició no de llei ja va ser presentada fa molts mesos, en l'anterior període de sessions, va decaure per no haver pogut entrar a temps en la comissió, (veus) i, per tant, el seu sentit tenia molt més. en un moment molt delicat que encara a dia d'avui nosaltres considerem que és de primer ordre portar-lo a debat.

i, per tant, el seu sentit tenia molt més. en un moment molt delicat que encara a dia d'avui nosaltres considerem que és de primer ordre portar-lo a debat.

I, per tant, aquesta proposició no de llei el que ve a explicar és que l'interior de Castelló ha patit històricament l'oblit generalitzat de les administracions, que han deixat a la seva sort les comarques de secà, el despoblament i la desatenció, la falta de polítiques actives per a revertir la situació ha anat minvant les possibilitats d'aquestes zones.

El cas de l'empresa Marie Claire, al terme municipal de Vilafranca, havia esdevingut quasi un oasi; una empresa era capaç de generar ocupació estable i mantenir la població de tota la comarca dels Ports-Alt Maestrat, inclús pobles veïns de la província de Terol.

Assetjada per l'actual crisi econòmica, però també pel progressiu desmantellament que està patint el sector tèxtil valencià, entre altres fenòmens per la competència d'economies emergents, l'empresa ha hagut de fer un expedient de regulació d'ocupació, va haver de fer, que ha abocat a l'atur un significat nombre de treballadors i treballadores de la comarca. El fet esdevé un autèntic drama ja que, a banda dels efectes per aquestes persones directament, s'arrossegarà tota l'economia de la zona tan fràgil i castigada.

No hi ha hagut inversions per diversificar l'economia i l'única empresa que ha funcionat a gran escala als Ports ha estat la tèxtil, de la qual ja se sabia s'enfrontava als riscos de la competència deslleial amb els preus dels països emergents. Ara, quan Marie Claire tremola ho fa tota la comarca que albira un panorama ben negre.

Aquest ERO no significa ni molt menys el punt i final en la destrucció d'ocupació. Darrere poden venir altres acomiadaments. Lamentablement, no s'han impulsat polígons ni àrees industrials; no s'ha millorat la comunicació viària; no s'han creat dotacions públiques com escoles, centres de salut dignes, el propi de Vilafranca recentment en aquell moment remodelat i inaugurat amb goteres i sense calefacció en ple hivern; no s'ha invertit en recuperar el patrimoni arquitectònic i històric com a reclam turístic, prova d'això tot l'art rupestre de la zona que, tot i sent reconegut per la Unesco, no rep ni un cèntim en posar-lo en valor; no s'ha creat una sola línia per a crear nous jaciments d'ocupació, recuperar oficis, potenciar marques de qualitat potents dels productes agropecuaris. En definitiva, s'ha deixat tot l'interior a la seua sort, després de dècades de despoblament i empobriment.

Per tant, les solucions no poden ser simplement, com ja hem escoltat, sols simbòliques indemnitzacions o els anunciats ajuts per la recol·locació dels treballadors que no concreten en res i que mai s'han vist d'una manera efectiva ni cursets de no sé sap què, ja que si bé la formació és essencial, si no hi ha treball a la comarca de poc serveix haver fet cursets.

I és pel que Compromís presenta una PNL que ve a dir, en primer lloc, que Les Corts insten el Consell que de manera urgent desenvolupe i aplique un pla d'ocupació local per a la comarca dels Ports-Alt Maestrat. En segon lloc, Les Corts insten el Consell perquè, dins de les seues competències, desenvolupe de manera urgent el polígon industrial de Vilafranca, com també la creació de sòl industrial en uns altres punts de la comarca, aplicant els incentius possibles per afavorir la implantació de noves empreses a la zona. En tercer lloc, demanem que Les Corts insten el Consell que, dins de les seues competències, estudie les fórmules possibles per rellançar l'activitat tèxtil a l'interior de Castelló i s'evite cap nou ERO per part d'aquesta empresa. I, en quart i últim lloc, diem que Les Corts insten el Consell que de manera prioritària presente un pla de xoc contra el despoblament dels Ports-Alt Maestrat, complint amb totes les actuacions pendents, com la millora de la xarxa viària, les dotacions sanitàries i educatives pendents o la promesa de residència de majors, activitats totes elles que generen nous llocs de treball.

En el moment que se va presentar l'ERO per l'empresa Marie Claire, ja fa uns quants mesos, vam sentir l'aplaudiment per part del president de la diputació de Castelló. El senyor Fabra s'alegrava i aplaudia aquest ERO, dient que almenys se salvaven 600 llocs de treball. I, clar, nosaltres entenem que això va ser una resposta prou cínica i prou insensible; esperem no rebre la mateixa del Partit Popular que sustenta este senyor com a cap de la diputació. Perquè, clar, l'única empresa, i així ho pot constatar tothom, potent dels Ports-Maestrat que dóna directa o indirectament treball a tota la comarca, que el fet que acomiade un 20 o un 30% de la seua plantilla és un drama i no pel que hem comentat a nivell directe, que ja ho és, i per tant no té sentit l'alegria del senyor Fabra, sinó també perquè al ser una zona d'una economia fràgil, sustentada amb la base d'este tipus d'empresa únicament i exclusivament en un sector, deriva que els actuacions econòmiques que hi havien de mitjà i petit

abast anaren relacionades també amb la mateixa empresa. Per tant, de forma indirecta també es castiga el petit empresari, el mitjà empresari que treballa de forma indirecta en esta empresa, a més de totes les famílies que es veuen perjudicades per este fet dels acomiadaments.

Si el Partit Popular en el seu moment haguera vullgut tindre una comarca potent, haguera intentat, a l'igual que tot el País Valencià, diversificar les fonts econòmiques. Això ha sigut una dinàmica que ens situa a dia d'avui enfront de la crisi en una situació molt més difícil que altres comunitats autònomes. És a dir, allà on el sustent era únicament via urbanisme desaforat, lògicament ara estan patint-lo molt greu. I allà on els pobles i ciutats que tenien almenys la sort de tindre alguna potència econòmica del sector industrial i del sector agrícola, han vist com el poc foment i el poc recolzament institucional, que no és nou, que no és degut a la crisi econòmica sinó d'una dinàmica del Partit Popular de no voler recolzar estos sectors, doncs, també veu com s'agreuja la seva situació, per un costat de deixadesa i oblit de l'administració i per un altre, lògicament, perquè també estan patint les penúries de la crisi econòmica.

Nosaltres entenem que hi ha moltes fórmules que passen per altres moltes coses que el que se'ns planteja per part del Partit Popular en el govern. En el seu moment férem propostes, preguntes, per entendre fins a quin punt el govern valencià volia comprometre's per adoptar mesures per a pal·liar els efectes de l'ERO de Marie Claire i revitalitzar econòmicament l'interior de Castelló.

La solució plantejada va ser en la línia, molt més políticament correcta, però en la línia del que el senyor Fabra va fer en primera declaració quan va conéixer la posada en coneixement de l'ERO que se pensava fer. Però el transfons era el mateix. És a dir, voler no concretar coses clares, voler dir que les subvencions nominals que se li pogueren donar a les persones acomiadades anaven a pal·liar la seua situació. Tothom sabem que no arriben eixes subvencions, arriben malbé, no són profitoses, no gaudixen de cap tipus d'estabilitat; les bonificacions sense sentit no solament les sol fer el Partit Popular sinó que també hem vist exemples en el Partit Socialista en el govern de l'estat i no

afiança

en cap moment una qualitat a l'hora d'haver de sortir al mercat de treball.

Per un altre costat, se'ns parlava de les bondats del Pavace II, quan tothom coincidix i els representants públics que van firmar este propi Pavace II reconeixen que està estancat, com li va passar al primer Pavace, no es desenvolupa. Per tant, tampoc ens sembla una solució clara al que nosaltres plantejàvem, a les mesures a adoptar en esta comarca. I, per un altre lloc, se'ns deia que, bé, que si la gent, els desocupats que esdevingueren d'aquest ERO si s'apuntaven al Servef anaven a poder gaudir de certes qüestions i serveis gratuïts que se li anaven a posar al seu abast, com per exemple cursos de formació ocupacional, etcètera, etcètera, teràpies orientatives.

Bé, nosaltres açò no entenem que siga un pla de xoc, que és el que necessita esta comarca, no entenem que açò siga més que el que vostés sempre tenen el costum de dir, que és més del mateix, paraules molt políticament correctes, sí, però que responen a una deixadesa de les seues funcions i de les seues responsabilitats com a govern que, bé, que ens situen, ja dic, en una difícil situació en general, però ara en particular en esta comarca.

Perquè el colp rebut per esta comarca és un colp molt greu que difícilment podran superar-lo, que a dia d'avui encara no compta amb el recolzament de l'administració pública valenciana, que ha deixat moltes famílies en una situació de penúria i a més que no és res nou, com díem. És a dir, en els últims anys, al voltant de deu, quinze anys, els 17 municipis que conformen la mancomunitat dels Ports van passar de tindre 9. 522 habitants a perdre un 13,4%, és a dir, quedar-se amb 8. 248 censats. Això reafirma la nostra explicació de com l'abandonament, com el poc foment d'infraestructures que pogueren haver bonificat, haver sigut un reclam per a que no solament no se n'anara la gent que vivia allà en eixes zones sinó fins i tot que se poguera fomentar el que anaren a viure allí o que se pogueren haver instal·lat altres empreses que no anaren a tractar el tema tèxtil, perquè no hi haguera un sustent únic i exclusiu de la indústria del tèxtil.

Doncs, bé, infraestructures, com hem mencionat, com siguen els accessos, com puguen ser els polígons industrials en condicions, com puguen ser lògicament tots els serveis que farien falta per a que la gent vullguera estabilitzar-se en eixa zona, com puga ser un profitós turisme rural fomentant, a més, patrimoni històric ja consolidat, ja reconegut i en la mateixa zona, és a dir, no és res d'invent, no cal fer ningunes rutes turístiques que s'hagen d'idear, sinó que fins i tot tenen el suficient enriquiment, patrimoni històric, per a poder desenvolupar guies turístiques de la zona, rutes que afavoririen este tipus de turisme i no el que vostés han estant afavorint durant estos anys, que és el del

És a dir, compten amb un territori ric per a totes estes coses, compten amb una gent amb potencial el suficient com per a poder treballar i poder fomentar este tipus d'economies. I vostés, a dia d'avui, encara no ho han fet. Això és un error general, no és nou. Però quan hi ha un problema localitzat, com és el que nosaltres plantegem avui, el que necessitem no és ni Pavace, ni Servef, ni res de res, perquè no se concreta en res. És a dir, necessitem un pla de xoc per començar, immediat, urgent i, lògicament, el desenvolupament de totes estes infraestructures que farien la consolidació del que hauria de ser eixe pla de xoc.

Fomentem el discurs de la diversificació econòmica en este cas, perquè creiem que és important per a aquesta comarca, però sí que el fem extensiu a nivell de tot el territori valencià. És el que volem avui plantejar i jo crec que, bé, no costa res avui parlar de les persones, deixar-se de problemes inexistents o

i vore la realitat del que està passant en molts pobles i ciutats de la nostra comunitat i intentar pal·liar les seues problemàtiques en alguna cosa més que fum i paraules buides de mesures concretes.

Res més i moltes gràcies.

El senyor president:

Moltes gràcies, senyora Mollà.

Té la paraula el senyor Puig.

El senyor Puig i Ferrer:

Moltes gràcies, senyor president.

En primer lloc, manifestar el suport del Grup Socialista a la proposició no de llei del Grup Compromís en tots els seus aspectes i en més aspectes dels que encara anem a intentar aprofundir en este moment. I, és més, ja dic de moment que em pareix absolutament greu que el Grup Popular no recolze esta proposició no de llei, si finalment és així, per tot el que vaig a dir.

Esta proposició no de llei sorgix d'un problema que passa a principis d'este any amb major gravetat del que havia vingut passant fins al moment, i és la crisi de l'empresa Marie Claire. És evident que la crisi de l'empresa Marie Claire, com ha dit la diputada del Grup Compromís, és una empresa cabdal en el que ha estat en estos moments un sector del tèxtil que ha patit en tot el País Valencià una gran pèrdua en els darreres anys però que, a més a més, en el cas dels Ports ha vingut succeint des dels anys quaranta, cinquanta, probablement després en el seixanta més agreujadament, i que ara ha quedat només com a reflex adaptat al moment l'empresa Marie Claire.

Els ciutadans de la comarca, els agents socials, els ajuntaments de la comarca van posicionar-se davant esta crisi i van demanar a La Generalitat el suport; en un moment de crisi profunda van demanar a la seua Generalitat, a La Generalitat de tots els valencians, que es posicionara en favor de la comarca. I va haver-hi una posició institucionals dels alcaldes, fins a tal punt que alcaldes del Partit Popular i la majoria d'alcaldes que són membres del Partit Socialista, se va decidir no partiditzar esta qüestió, fins a tal punt que aquell acord que avui porta ací el Grup Compromís se va decidir pel grup d'alcaldes que se confiara en la Generalitat valenciana, que se confiara amb el president de La Generalitat, que malgrat tot pareixia que anava a ser, hauria de ser el nostre president. I, per tant, se va a plantejar en aquell moment una relació amb La Generalitat per tal de vore de quina manera se podien traure les solucions més positives.

partiditzar

esta qüestió, fins a tal punt que aquell acord que avui porta ací el Grup Compromís se va decidir pel grup d'alcaldes que se confiara en la Generalitat valenciana, que se confiara amb el president de La Generalitat, que malgrat tot pareixia que anava a ser, hauria de ser el nostre president. I, per tant, se va a plantejar en aquell moment una relació amb La Generalitat per tal de vore de quina manera se podien traure les solucions més positives.

I el 24 de febrer de 2010, l'alcalde de Vilafranca, com a president de la mancomunitat de Els Ports, va remetre una carta al president de la Generalitat valenciana que, entre altres coses, li feia referència a la situació que hi havia, que ja s'ha descrit perfectament per la senyora Mollà, i que entre altres coses li demanava una reunió amb ell, una reunió amb la persona que ell considerara oportú per tal de, entre altres coses, posar damunt de la taula una sèrie d'acords, entre altres la posada en marxa d'un pla de desenvolupament a curt termini fonamentat en la col·laboració entre les institucions, potenciant el que és la qüestió industrial, també les qüestions de caràcter social, vore de quina manera se prioritzava també en la qüestió de la formació, l'ocupació pública, etcètera.

Hi havien qüestions concretes, entre altres se deia: posada en marxa de polítiques públiques tendents a reactivar l'economia i generar ocupació, dotant la comarca de mitjans necessaris per consolidar l'activitat empresarial existent i facilitar el desenvolupament de noves activitats. La millora d'infraestructures bàsiques, carreteres fonamentalment. Però hi han altres: manteniment i millora dels serveis públics. I també tot allò que ha de vore amb qüestions més estructurals: els jaciments d'ocupació nous per tal de fer eixir eixa comarca d'una crisi permanent que, com bé s'ha anomenat, és una situació que tampoc no ve d'uns anys fins ara, és una situació de desequilibri territorial que existeix en la nostra comunitat, que és un desequilibri territorial molt profund i que en els anys de govern del Partit Popular ha crescut. En els millors anys de l'economia del nostre país han crescut les diferències, que això és l'element més greu del que ha segut una política, absolutament, negativa, profundament negativa, per a l'equilibri territorial.

Bé, tot això, més enllà que estiga més correcte i siguen les solucions adequades o no siguen les solucions adequades, el que és intolerable, absolutament intolerable és que esta carta que va enviar el representant dels alcaldes de la comarca dels Ports el 24 de febrer de 2010, a hores d'ara el president de La Generalitat ha estat incapaç de contestar-la, ha estat incapaç de dir-li a un dels milers d'assessors, dels centenars de secretaris i secretàries de consellers i altres càrrecs públics que almenys tingueren la dignitat de contestar-la i dir-li que algú podrà rebre l'alcalde de Vilafranca, no? , -o no pot rebre'l ningú? - o algú podrà rebre el president de la mancomunitat dels Ports i dir-li que anem a posar-nos a parlar i anem a vore de quina manera podem solucionar els problemes. No es tracta que esta siga la recepta màgica, però el que és intolerable és que no hi haja contestació. I això és el que ha passat, és que no hi ha hagut contestació.

Davant de la mà oberta i a no

partiditzar

este problema, que no és un problema que nosaltres vullguem tirar en cara al govern popular de La Generalitat sinó el que volem és col·laborar amb el govern de La Generalitat per tal de vore, en aquelles que són les seues competències, d'abordar una solució als problemes, La Generalitat renuncia a ser el govern d'una part dels valencians.

Per tant, avui no tenim altra possibilitat que denunciar l'actitud del Partit Popular, donar suport a la proposició no de llei i, a més a més, denunciar l'explicitació del menyspreu del Partit Popular a algunes comarques de la nostra comunitat. No hi ha hagut polítiques de reequilibri, se va fer un pla teòricament per a les comarques de l'interior que ha estat un absolut fracàs que no ha significat res, que realment l'únic que ha significat és agreujar els problemes i res més.

I, d'altra banda, a més, posar per davant propostes concretes. Nosaltres pensem que algunes de les propostes que se porten a la proposició se poden concretar. Primer, la reindustrialització, és possible? Clar que és possible. La industrialització seria sols possible, seria ja inicialment possible fent un pla eòlic valencià que de veritat complira els objectius que estaven plantejat. En el Pla eòlic valencià hi havia un conveni amb les empreses eòliques per a fer polítiques de reindustrialització. Però eixes fàbriques que s'hagueren pogut posar a Vilafranca, que nosaltres ja vam demanar en aquell moment clarament que se posaren a Vilafranca pel problema que hi havia de l'empresa Marie Claire, no se van posar a Vilafranca, se van situar on va voler el Partit Popular i on va voler el govern de La Generalitat alié absolutament a la realitat.

Els Ports es mengen els aerogeneradors, tenen els problemes que representa el pla eòlic, que és brutal respecte a les mesures de caràcter urbanístic, que és un problema per a la ramaderia, que és un problema per a la pròpia construcció en llocs determinats. I, per una altra banda, el que és l'aspecte fonamental de la reindustrialització, no se posa ni una fàbrica en Els Ports. A Vilafranca tenen un parc eòlic, però no s'ha posat ni una empresa allí. Bé, La Generalitat si haguera volgut fer política de reindustrialització haguera pogut apostar clarament per a que se posaren empreses en esta comarca i en concret a Vilafranca.

D'altra banda, la formació, la formació professional. Estem farts de demanar que hi haguen mòduls de formació professional en l'institut de Morella i en el de Vilafranca. A Vilafranca hi ha d'administratiu, però hem demanat que hi hagen altres possibles mòduls de formació per tal d'atendre al que són les nostres possibilitats d'economia en estos moments, que és per altra banda el turisme i la ramaderia. Però no, no s'ha atés en absolut a això.

, el diàleg amb el territori. S'ha fet un programa europeu, amb diners europeus, que és el Ruralter, que són diners europeus que s'han malgastat en una immensa majoria perquè no s'ha consensuat amb el territori. Perquè eixos diners europeus al final ha servit per a fer pel·lícules meravelloses que han pagat a no sé sap qui, que estan emetent-se en Estats Units, que no saben el que és Espanya, i que en estos moments estan a Estats Units veient el que és la nostra comarca, quan realment és absurd. S'ha fet una política absolutament erràtica, errònia i absolutament en contra dels interessos de la comarca dels Ports.

I, finalment, com a conclusió, simplement demanar que se siga conscient per part del Grup Popular que no se pot continuar amb esta política d'atac als interessos d'una comarca de l'interior, com és la comarca dels Ports, que cal acabar amb els menyspreu; que diguen-li vostés, que el tenen més a l'abast que nosaltres, al president de La Generalitat, que conteste, almenys que conteste a allò que li demanen els alcaldes dels Ports que són, mentre no es demostre el contrari, els representants dels ciutadans d'eixa comarca.

Gràcies.

El senyor president:

Moltes gràcies, senyor Puig.

Té la paraula el senyor Mundo.

El senyor Mundo Alberto:

Gràcies, senyor president.

La senyora Mollà ha començat la seua intervenció, a banda de llegir l'exposició de motius del que és la PNL, dient una paraula: que tremolava fa ara uns mesos, tremolava una comarca de l'interior quan se va presentat el 7 d'abril de 2010, per part de l'empresa Marie Claire, un ERO, un ERO que afectava a treballadors de l'empresa.

Si analitzem una mica les zones de l'interior de la província de Castelló, fins i tot la costa, han sigut zones eminentment tèxtils totes elles. En l'interior han tingut empreses tèxtils a Morella, a Sant Mateu i n'han tingut en Benicarló i en Vinaròs. Bàsicament han acabat en tots llocs, però fa molts anys. A l'any 1975 es van tancar les de Benicarló, Sant Mateu va ser al cap de cinc any, a l'any 1980, i a Morella va ser amb posterioritat a l'any vuitanta i tants que també s'arriben a tancar les empreses tèxtils. L'única que continuava treballant en la zona dels Ports era Marie Claire.

Marie Claire era una empresa que tenia un valor diferenciat, quant al que era la seua producció, en la qual no entrava també en contradicció en el que són altres tipus de produccions tèxtils que han tingut més competència des de l'exterior. Però, com deia, tremolava, jo dic que tremolava fa anys, deia que tremolava Marie Claire, perquè realment no hi hagut cap al·lusió ni he fet cap al·lusió al problema que es va presentar fa quatre o cinc anys, quan realment vosté li aplicava unes paraules al senyor Fabra aleshores, sobre ara, quan s'ha hagut de fer l'ERO. I li he de dir que en aquelles dates, ara fa cinc o sis anys, tant el senyor Fabra com el senyor Víctor Campos, aleshores vicepresident de Les Corts, van estar els qui van lluitar perquè en aquell moment es poguera fer, a través de l'Institut Valencià de Finances, un recolzament a la indústria Marie Claire per a que poguera mantindre la seua producció i poguera seguir treballant en el que afectava la zona de Vilafranca i el que afectava la zona de pobles confrontants, fins i tot en pobles de la província de Terol. Se va aconseguir i durant eixe temps ha estat treballant l'empresa Marie Claire, que és la que manté el tèxtil en la zona d'interior de la província de Castelló.

I en este moment què és el que passa? Que, dins de la seua producció, n'hi han uns aspectes que sofreixen la competència forta i massiva d'altres països i que han hagut de deixar la fabricació de certs productes. I que, en definitiva, continuen en el seu procés una part important de valor afegit que té la indústria Marie Claire. I manté la seua estructura dins de la població de Vilafranca, a pesar que l'estructura que tenia a Castelló ha hagut de tancar-la. Està en el poble de Vilafranca i manté tota la seua estructura allí en el poble de Vilafranca.

Dic això perquè els altres pobles, quan han tingut eixe problema, indubtablement, a través d'actuacions han anat mitigant el problema d'eixes indústries tèxtils i han aconseguit canviar la dinàmica amb la seua implantació industrial. I en este moment pobles com Sant Mateu, que se'n va anar a la indústria del moble, que també té problemes la indústria del moble, igual que Benicarló, igual que en altres llocs, han tingut problemes en estos moments. I, per tant, es troba en uns moments en el qual des de La Generalitat s'han pres mesures per a que el problema que poguera passar en la indústria Marie Claire en tota aquella zona se poguera anar mitigant i enfocant i donant-li una solució.

És veritat que a Els Ports un dels principals atractius que s'ha anat potenciant durant estos anys ha sigut el tema del turisme rural, a través de la millora, i

(inintel·ligible)

. amb la senyora Mollà el que deia vosté del patrimoni històric i artístic. Reconeixem que allí, en aquelles zones, s'ha fet durant dos vegades l'exposició de la Llum de les Imatges, tant en la zona de Morella com en la zona de Sant Mateu, Albocàsser, Castellfort, tota la zona aquella d'allí. I, arran d'això, a través de la restauració del patrimoni i la millora i la reconstrucció, a part d'això, el turisme que comporta tot això, s'ha fet possible que totes zones han viscut durant uns anys un recolzament importantíssim per aquelles zones de l'interior.

Tenim en este mateix moment, a través de la Fundació Blasco de Alagón, tenim allí a Morella un lloc on s'està treballant en restauració, que considerem que és un dels temes també importants per a donar-li més valor al que en este moment tenim en la zona.

Estem d'acord amb les infraestructures, però totes, totes les infraestructures que fan possible millorar les connexions. Perquè, indubtablement, qualsevol activitat que nosaltres li donéssem en estes zones, qualsevol, sense unes infraestructures adequades difícilment podrà tindre els objectius adequats quant a implantació inclús de noves empreses, quant a millora del turisme rural i moltes d'eixes coses.

Veiem polígons industrials en este moment, al costat d'una nacional 340, que pràcticament estan parats de fa més de cinc o sis anys. Per molts incentius que s'hagen donat, per moltes condicions que s'hagen donat i en poblacions fins i tot més grans que les que estem parlant en estos moments, com és el cas d'Alcalà de Xivert.

En este moment tenim, per part de La Generalitat, en els pressupostos, la millora de la connexió en la zona d'Ares-Vilafranca, un projecte que està en estudi i que s'estan fent els projectes constructius. Però, per altre cantó, tenim també la millora de la nacional 232, bàsica en el turisme de les zones de l'interior dels Ports i de l'Alt Maestrat, en la qual les obres s'ha fet un tram que indubtablement ha millorat moltíssim per part de l'estat, que és el tram de la Pobleta. Però, en este moment, fruit dels retalls que hem tingut, tenim l'altre tram de Monroyo en el qual tenim tota la infraestructura feta, s'ha paralitzat, s'han deixat 174. 000 euros per a este any, les màquines se'n han anat, se'n ha anat tot el que és la infraestructura de l'empresa i s'ha quedat paralitzat.

Això, junt a l'A-68, junt a la part del port de Querol, són les infraestructures necessàries perquè el turisme de la zona d'interior, bàsicament, en una gran repercussió en l'economia de tots eixos pobles de l'interior, junt al parador de Morella, puga ser una realitat de cara a aconseguir, com no? , una millora quant a tot el que representen les actuacions que podem tindre en la zona dels Ports i del Maestrat.

El Pla eòlic és una realitat, ha sigut la primera zona d'implantació del Pla eòlic en totes les seues comarques i de les quals se poden beneficiar, indubtablement, privats i ajuntaments d'allò que representa el cànon que per ells els està donant.

I repeteixo. En la ciutat de Vilafranca -vosté ho ha dit anteriorment, no vaig a repetir-me- s'ha fet per part de la Conselleria d'Economia, s'han fet una sèrie d'actuacions dins de l'Ordre del 30 de desembre de 2008, encaminades al que és donar-li una inversió en eixa zona, a través del Servef, en els anys, del 2007 al 2010, i s'han fet una sèrie d'actuacions en els Ports i l'Alt Maestrat que han pogut aportar més de 4,5 milions i que han participat en cursos de formació i de foment d'ocupació, més de nou-cents treballadors. S'han donat també unes subvencions per crear els agents en ocupació i desenrotllament local per a participar en eixos agents de règim local que puguen ajudar a tractar de tirar endavant iniciatives dins de totes eixes comarques.

I, en definitiva, jo crec que a través d'això, i, com no? , a través també del pla Confiança, reforçat per altres plans, com el pla E, ha pogut aconseguir que eixes zones també puguen tindre molta més activitat en inversions productives que fa que eixa zona, afortunadament, en este moment, de Vilafranca, puga comptar encara amb una indústria puntera, en allò que és la fabricació de mitges, com és el tema de Marie Claire, i que, indubtablement, jo pensava que vostés també reconeixerien en la seua labor el que des d'un principi se va fer -fa quasi cinc anys- a través de la diputació i La Generalitat, aconseguint que eixa indústria en aquell moment no tinguera ninguna ensopegada, en aquell moment poguera tirar endavant, i que, indubtablement, en este moment sofrix, com no, conseqüències com estan sofrint moltes de les indústries de la nostra província, tant en eixe sector, important del que és el tèxtil, com la indústria del moble que també ho tenim en aquella zona.

Per tant, jo crec que les mesures n'eren tres. Cal demanar infraestructures a qui correspon demanar infraestructures, com és l'estat, i que continue també fent les infraestructures la diputació, i que, indubtablement, els plans de turisme i plans de ramaderia que s'han emprat en aquelles zones també estiguen dotats de més qualitat i més quantitat de treball a les zones dels Ports i de l'Alt Maestrat.

El senyor president:

Moltes gràcies, senyor Mundo.

Té la paraula la senyora Mollà.

La senyora Mollà Herrera:

Gràcies, senyor president.

Senyor Mundo, jo crec que jo no havia d'haver fet referència a allò que el senyor Fabra -suposadament- va fer en el seu moment perquè això, de fet, quan jo he llegit les declaracions que féu en el seu dia quasi que donava por llegir-les, perquè ell mateix es va quasi anomenar del consell d'administració de Marie Claire i va fer una roda de premsa on explicava com els bancs requerien una disminució dels llocs de treball per a poder fer front al cost del lloguer, etcètera, etcètera, explicava el perquè de l'ERO i es felicitava d'eixe ERO, quan jo crec que en el seu moment ell havia d'haver encapçalat la iniciativa a l'hora de demandar les administracions que feren falta, les mesures per a, almenys, pal·liar els esdeveniments que anaven a ocórrer després, i és que esta gent en el carrer, depén d'ella moltes famílies, la seva recol·locació i les infraestructures que fan falta en esta zona han de ser urgents, etcètera, etcètera.

Però, si vostés el que volen és que els aplaudim, no tinc ningun problema. Mire, a mi em dóna igual aplaudir el senyor Fabra perquè ja he perdut la vergonya en això. Vosté, perquè me done la raó he d'aplaudir el senyor Fabra, jo aplaudisc el senyor Fabra, però, clar, aleshores, m'està donant la raó que este problema no és nou; de fet, en la meva explicació jo dic que han estat anant tancat estes empreses d'indústria tèxtil i que, fins i tot, anomene el tema de Marie Claire com que era un oasi, és a dir, una cosa excepcional. Amb això estem d'acord! I estem d'acord també que no és un problema d'ara, sinó que esta empresa ha vist perillar en altres ocasions el lloc de treball de la gent que treballa. I vostés què han estat fent aleshores? Han estat posant pegats a un problema! I en això, vosté m'haurà de donar la raó!

Molt bé, s'aconseguixen els diners de l'Institut Valencià de Finances, però no se fa res més! Com s'ha aconseguit, se passa el tràmit i punt! Però, vosté que parla que hi han unes infraestructures necessàries de connexió vial -que amb això coincidim-, diu que estan en projecte. Escolte! Quan el senyor Fabra fa cinc anys va fer eixe suposat esforç, podria haver començat a plantejar la necessitat de tindre eixes connexions viàries, i no dir ara que és que estan en projecte i no sé què. com sempre, que és el que solen dir vostés. Quan no volen dir que no estan fent res, tot està en projecte i en estudis de projectes i no sé què. Clar! , hi haurà algú que estiga en una habitació fent estudis de projectes de tot el que diuen vostés.

Podrien haver avançat, podrien haver fet una diversificació econòmica que no van fer, podrien haver garantit una estabilitat del sòl industrial i del foment de les zones dedicades a la industrialització. Perquè, vosté dirà missa, però, per exemple, en els llocs on hi ha consolidat açò, com, per exemple, en Elx, vostés, el govern valencià, els han prohibit dotar de més sòl industrial, empreses que estan demanant més sòl industrial. Vostés se contradiuen en això.

I, per tant, no han estat fent res més! I si la debilitat del sector era evident, perquè això era evident, era evident i més quan una administració l'abandona completament com ha passat en la indústria i en l'agricultura en esta comunitat, i tot per enriquir-se més ràpidament en el sector de la construcció, doncs, si això no se preveu, passa el que passa, que encara que es posen pegats al problema durant anys, al final, ¡esclata! Veritat? I no hi ha remei.

I no demanem altra cosa que se desenvolupen certs plans que jo crec que se poden tindre en consideració. És que no estem diguent res més! Açò no és una discussió entre ningú. Jo crec, sincerament, que açò no és una discussió entre ningú. O siga, que diguem que se faça un pla de xoc contra el despoblament dels Ports, això és roín? Que diguem que es desenvolupe un pla d'actuació d'ocupació local per a la comarca, és roín? Que se rellance l'activitat tèxtil i s'eviten els ERO, és roín això? Que s'intente, dintre de les seves competències -és que ho diguem-, que se fomente el tema dels polígons industrials i el sòl industrial, això és roín? És que no estem discutint res amb vostés. Res! Res! No estem discutint res amb vostés!

Ara que sabem que el senyor Camps no contesta els alcaldes de la zona, doncs, home! , l'única pregunta és: vosté sap si contestarà? Almenys, almenys, per a poder sentir-se veritablement el representant polític que ha de ser, que, almenys, ha de donar una resposta a una petició de reunió. Però, això és una cosa en la qual podem discrepar. Vosté a la millor pensa que no ha de contestar, jo crec que seria, almenys, de moralitat i de respecte contestar-li un alcalde de la zona. Però, bé, és una cosa en la qual no vaig a entrar en discussió amb vosté. Si té la contestació, mos vindria bé.

Però, ara, ¿què hi ha de roín que hi hagen mesures de reactivació econòmica per anar, justament, a potenciar els nous jaciments d'ocupació i que, almenys, este sector no veja agreujada la seva situació intentant que l'administració actue perquè no es produïsquen més expedients de regulació d'ocupació.

No tinc res més a dir! És que no estem en ninguna discussió! Si, veritablement, vostés creuen que açò podria solucionar el tema, o, almenys, intentar assentar les bases per a solucionar el tema, ho votem i no hi ha res més a parlar.

El senyor president:

Moltes gràcies, senyora Mollà.

Té la paraula el senyor Mundo.

El senyor Mundo Alberto:

Gràcies, senyor president.

Bé, jo no li demane que aplaudisca el senyor Fabra. Jo el que li dic és que, actuacions anteriors al que ha passat ara, a l'ERO, n'han hagut, per part de La Generalitat, preocupats pel tema de l'empresa Marie Claire, totes encaminades a mantindre el màxim nombre de llocs de treball. Indubtablement, que arribe a una situació en la qual ha hagut de modificar, inclús, l'estructura productiva en allò que és més competitiu, mantindre el que és més competitiu dins d'ella, i que això produïx un efecte negatiu pel nombre de treballadors, indubtablement això li ha passat, no a esta indústria, sinó a moltes indústries.

Per tant, jo el que dic és que reconeixem que vosté el que dia és que el senyor Fabra aplaudia. I jo crec que ningú pot aplaudir, ningú pot estar content de salvar 600 llocs de treball. Tot ERO, indubtablement, a qualsevol polític que se pree, sempre li afecta en allò que és la seua sensibilitat de cara als treballadors que han de passar per ahí.

Per tant, en aquell moment, també se va plantejar la millora de les condicions. I tots sabem que una de les exigències del president provincial, del president de la diputació, sempre ha sigut la millora dels accessos a la zona de Vilafranca, de l'Alt Maestrat, perquè la zona del Ports ve a través de la nacional-232 i altres carreteres, però bàsicament la 232, que no depén de la diputació ni de La Generalitat. I això s'ha anat planificant durant estos anys en els projectes constructius al respecte.

I, per tant, en les activitats que s'han fet des de La Generalitat per tractar de millorar, tant el que és la política de millora de turisme rural, com són polítiques de millora de l'aspecte ramader i el retall al sector, com és també la millora d'infraestructures, com és també, des de la Conselleria d'Ocupació, per aconseguir que se facen polítiques per a fomentar l'ocupació, la col·locació, a través dels agents de desenrotllament local i altres activitats als Ports, a l'empar de l'Ordre del 30 de desembre de 2008, en línies de subvenció i ajudes, fan que les actuacions de La Generalitat vagen encaminades a allò que vosté presenta i proposa en la seua proposta de resolució.

Per tant, nosaltres, ja que eixes activitats s'estan desenrotllant, nosaltres anem a votar en contra de la seua proposta.

Res més.

El senyor president:

Moltes gràcies, senyor Mundo.

Passem, doncs, a votar esta proposició no de llei, presentada pel Grup Parlamentari Compromís. Vots a favor? 7. En contra? 8.

Proposició no de llei sobre l'aplicació de l'IVA superreduït (4%) en el sector turístic en compte del 8% actual, presentada pel Grup Parlamentari Popular (RE número 64. 206, BOC número 258)

El senyor president:

Passem, doncs, al quart punt de l'ordre del dia: presa en consideració de la Proposició no de llei sobre l'aplicació de l'IVA superreduït, 4%, en el sector turístic, en compte del 8% actual, presentada pel Grup Parlamentari Popular.

Té la paraula la senyora Roca.

La senyora Roca Castelló:

Senyor president, moltes gràcies.

Senyors i senyores diputades, bona vesprada.

(inintel·ligible)

«Primero. Les Corts acuerdan que el Consell inste al gobierno de la nación a que aplique el tipo de IVA superreducido del 4% que grava la actividad y recursos empleados por el sector turístico que representa el 10,5% del producto interior bruto español, tal y como se está haciendo en otros países europeos.

»Segundo. Que del grado de cumplimiento de este acuerdo se dé cuenta a Les Corts en el plazo de tres meses. »

El senyor president:

Moltes gràcies, senyora Roca.

Té la paraula la senyora Mollà.

La senyora Mollà Herrera:

Gràcies, senyor president.

Bé, el Grup Parlamentari Compromís no va a recolzar aquesta proposició no de llei.

Entenem que, i vullc argumentar-ho, en primer lloc, deixar clar que no estem a favor de la pujada de l'IVA quan va de la mà de certes mesures econòmiques que s'han posat en marxa que el que vénen és a fer el contrari del que tindria el sentit una pujada de l'IVA.

És a dir, si en algun moment s'entenguera que se pujara l'IVA per a fer una recaptació major per necessitats econòmiques de l'estat, doncs, mai podria entendre's això si el que vénen és emparellades amb altres mesures com, per exemple, l'eliminació o reducció al mínim de l'impost de patrimoni, de l'impost de successions, etcètera, etcètera, que ho fan tant els governs del Partit Popular com els governs del Partit Socialista, és a dir, minvar de la forma que s'ha minvat durant anys i anys i anys la caixa de l'estat i la caixa autonòmica, via política fiscal. Una política fiscal irresponsable que ha fet el Partit Popular, i irresponsable que ha fet el Partit Socialista, fa que ara s'estiguen plantejant per gent que sustenta un govern suposadament d'esquerres i que fa mesures que no responen a la seva pròpia ideologia. I és pujar l'IVA, mentres estan reduint els impostos de patrimoni, etcètera, etcètera, etcètera, i baixant els sous als treballadors públics i moltíssimes altres mesures que tothom ja les coneguem de sobra.

Malgrat eixa apreciació, nosaltres, com vostés podran comprendre, no ens anem a agafar de la mà d'una proposició no de llei que, al nostre parer, enganya, fins i tot, el seu sentit. Perquè vostés en la seva proposta de resolució diuen que s'aplique un tipus d'IVA superreduït, el 4%, que grava l'activitat i els recursos empleats pel sector turístic, sap? , com si això no fóra res, no especifiquen. Ara, ahí vostés el que volen és clavar un

que no té sentit. Perquè si nosaltres podríem estar parlant del que penalitza al consumidor única i exclusivament, estaríem a favor d'esta proposta. Però vostés ahí el que volen colar són els interessos que els fan reduir estos impostos que estan pagant justament les rendes més altes. I és, moltíssimes de les rendes més altes, que són també empresaris d'activitats turístiques, que es vegen beneficiats per les seves polítiques fiscals. I nosaltres, en això, no mos agafen amb el Partit Popular.

Però, més encara, em crida l'atenció que diguen vostés que, com s'està fent en altres països europeus, aquí se faça un discurs del que s'està fent en altres països europeus, i no se n'adonen de les contradiccions que estan posant, fins i tot, en la seva exposició de motius.

Per l'amor de Déu, anem a vore, mencionen tres països amb tres percentatges, i només un, el de Grècia, és més reduït del que estan proposant vostés en la seva proposició no de llei. I la situació de Grècia no és per a copiar-la! Parlen de França, i diuen un 5,5%. Parlen de Portugal, i parlen d'un 5%. Tampoc és per a copiar la política econòmica de Portugal, sincerament li dic. I l'única que té menys del que vostés estan demanant és Grècia. Pensen i facen una reflexió del que estan diguent vostés. Estan demanant una reducció a un mínim, mínim, mínim.

(La senyora Roca Castelló diu: «Esa voz no la he puesto yo. »)

Perdó.

(La senyora Roca Castelló diu: «Perdone, siga, siga. »)

Potser siga la meua veu. Jo tampoc volia. , no estava escenificant a ningú. «22 de los 27 estados miembros de la Unión Europea aplican tarifa reducida. » Quins? Perquè vostés estan parlant de tarifes reduïdes. Clar, com tots, nosaltres també en tenim en Espanya. Però no estan dient estes, les que mos parlen del tema, les que mos parlen del tema. No poden anomenar ni un sol país. Perquè, ja dic, posen uns exemples que tenen més percentatge que els quals vostés reclamen. Diuen: «Competidores extracomunitarios en varios casos lo han eliminado. » Per què no posen exemples de quins són els competidors extracomunitaris? Perquè no hi ha ningun que haja eliminat este impost. Per l'amor de Déu, sigam seriosos.

Però és que, a més, diuen vostés: «Suiza, Irlanda, Holanda e Islandia en los últimos años aumentaron el IVA del alojamiento, pero ahora lo han vuelto a bajar. » Quin era l'IVA de l'allotjament que hi havien pujat i a quin percentatge l'han baixat. No veuen vostés que estan posant exemples que no tenen sentit? Perquè és que vostés no s'atrevixen a posar exactament el que passa, exactament el que passa! Quins són eixos percentatges?

No podem comparar-nos en política fiscal amb ningú. Perquè, sincerament, i ho torne a dir, discrepem, i molt, i açò no ha de sorprendre a ningú, en la política fiscal que està fent el govern del Partit Socialista. Ho hem dit per activa i per passiva.

Però, home, vostés, el Partit Popular, justament el que volen és, encara, anar més enllà. És a dir, si estem en la cua, que això sí que són dades objectives, que només que Letònia, que només de Letònia està darrere nostra de pressió fiscal, només que Letònia, és a dir, Espanya està la penúltima en pressió fiscal. És a dir, és que no mos ho còpia ningú. Ningú mos còpia la mala política fiscal que estem fent, perquè estem anant a uns límits mínims insuportables per a qualsevol caixa econòmica, ja siga estatal, ja siga. , i, fins i tot, comunitària, perquè vostés serien com Letònia. Si Espanya està la penúltima; la Comunitat Valenciana no tinc dubtes que, si ho extrapolàrem, seria la que ocuparia l'últim lloc en esta cua, perquè encara han anat a perjudicar, a agreujar el problema de la recaptació fiscal, arribant a uns mínims insuportables per a qualsevol política decent. Ni França. , ens podem comparar, perquè no mos copiaria la política fiscal que tenim ni morts; ni, per descomptat, els països més avançats i que estan més ben posicionats a l'hora de fer front a la crisi econòmica, com puga ser Alemanya, etcètera.

Ara bé, si el que volem és comparar-los amb Grècia i amb Portugal en mesures fiscals, escolten, és que la situació de Grècia i de Portugal no és justament per a copiar-la. Aleshores, què vol el Partit Popular?

Mire, jo en tots estos debats econòmics, quan veig als representants dels partits politics ahí en el govern, sempre diuen: «Bé, i quina és la política que vol el senyor Rajoy, econòmica? » I ja sé quina és. És la de Grècia i Portugal. És el que vostés estan plantejant avui ací? No, pitjor que la de Portugal, vostés volen i se posen com a exemple l'IVA aplicat en Grècia. I eixes són les mesures del Partit Popular per al sector? No ho entenc. I, ja dic, tot passa perquè no som justament els que votem a favor de les pujades de l'IVA. Això també està verificat.

Però jo avui no vaig a fer este exercici d'hipocresia, de cinisme i d'irresponsabilitat política d'agreujar moltíssim més la situació que tenim de recaptació via pressió fiscal, sotmetre-mos a una dinàmica autodestructiva de la caixa recaptatòria a nivell estatal i a nivell autonòmic, aplaudir-los les polítiques de

forment, de forment ni un gra, veritat? I, després, d'on ho traguem tot.

Fem el que fa el Partit Popular. Anem reduint, anem reduint, anem traguent-ho del deute i quan ja el deute mos diguen, ah,

, doncs deixem les coses sense fer, que és el que ja li han avisat al govern estatal, no hi ha més per a

de la caixa. Aleshores hem de fer estes mesures dràstiques, que jo no compartisc perquè crec que hi ha moltíssimes altres per a poder fer. Però és que vostés ja fa molt de temps que els van dir que no podien treure més diners, i és per culpa d'estes coses, és per culpa d'estes coses.

Jo ho sent molt que el sector turístic es veja en algunes parts penalitzat per esta pujada de l'IVA que ha fet el govern socialista. No el compartisc, però tampoc compartisc estes coses genèriques que vostés volen prendre-mos ací el pèl. Home! Volen prendre-mos aquí el pèl. I diu: «no, el IVA es superreducido, porque, claro, el consumidor no sé qué. ». No, no, vostés no parlen de l'IVA

en el que el consumidor acaba comprant o acaba adquirint. No, vostés parlen que

. Mare meua! Doncs, això pot ser de tot! Això pot ser de tot! Això pot ser fins i tot el que vostés fan, que quan arriben els empresaris de la fórmula I se'ls passa un IVA superreduït a estos senyors, perquè la seva cara bonica i la seva butxaca a nosaltres mos està donant de menjar. Doncs no senyor, en això no ho compartisc. I això està aquí, en el que vostés volen colar avui aquí.

Està claríssim que és el reflex del que volen fer: situar-nos als nivells econòmics de Grècia, perquè queda molt bonic dir que el 4%. I per què no el 5? Perquè, clar, si parlen de França i Portugal com a models, doncs la mitjana de 5,5/5 és 5,25.

Però bé, i fer polítiques de malbaratament de recursos que el que fan és agreujar moltíssim més la situació de crisis econòmica. En això, sincerament, no mos trobarà.

El senyor president:

Moltes gràcies, senyora Mollà.

Té la paraula la senyora Lloret.

La senyora Lloret Ivorra:

Moltes gràcies, senyor president.

El senyor president:

Té la paraula la senyora Roca.

La senyora Roca Castelló:

Gràcies, senyor president.

Només per a dir unes paraules en dos o tres sentits.

Yo, señoras diputadas, cuando hablo les escucho con sumo respeto. Antes he tenido un exabrupto, he interrumpido a la señora Mollà y he pedido disculpas. Así es que le ruego que de la misma manera que yo les estoy escuchando tengan la bondad de escucharme a mí también, o por lo menos no hablar cuando estoy interviniendo. Discúlpeme, señor presidente.

El senyor president:

Senyora Roca, això sap vosté que li toca dir-ho al senyor president i jo no havia apreciat.

La senyora Roca Castelló:

Però jo sí perquè estic escoltant ací. Disculpe, senyor president, no ho tornaré a dir.

El senyor president:

Seguisca, senyora Roca.

La senyora Roca Castelló:

Per acabar, senyor president.

El senyor president:

Moltes gràcies, senyora Roca.

Senyora Mollà.

La senyora Mollà Herrera:

Perdó, senyor president, no havia sentit el meu nom.

Gràcies, senyor president.

Anem a vore, jo, sincerament, no entenc. , perquè crec que vosté mateix ha reconegut que els nostres representants a Madrid en el tema del IVA estaven posicionats en contra dels plantejaments que va fer el Partit Socialista i que ha aplicat el Partit Socialista. Jo ho he dit al començament de la meua intervenció,

. Nosaltres no estem a favor que se penalitzen les polítiques fiscals que afecten a tothom sense discrepància de renda i, per tant, s'estiga penalitzant aquelles persones que probablement estiguen en una situació molt més vulnerable en temes de política fiscal. Però al mateix moment el que no anem a caure és dintre d'unes paraules i una literalitat que deixa molt en l'aire a allò que vostés s'estan referint.

Si vostés s'hagueren plantejat exactament i concretament a què estaven aplicant l'IVA superreduït, probablement nosaltres podríem estar agafant-nos d'esta proposta amb el Partit Popular, però vostés saben de sobra que ho han fet aixina perquè volgueren introduir moltíssimes més coses, que nosaltres creguem que no han de caure en estes. , perquè és justament anar en la línia del que critiquem que fa el Partit Socialista.

Quan vostés parlen que grava tota l'activitat i els recursos empleats pel sector turístic, no entenen vostés que això és molt genèric? No entenen vostés que no estan parlant del preu final del consumidor que seu en un moment donat en una terrassa a prendre. bé, una picadeta -tal, tal, tal? No estan parlant d'això, estan parlant de moltes altres coses. D'això, dels empresaris que volen en un moment constituir una paradeta turística -pa, pa, pa-, que justament per què a ells se'ls ha d'aplicar en un moment donat un tipus superreduït de l'IVA?

Jo no estic a favor d'això, perquè justament crec que la política fiscal s'ha de fer per a obtindre recursos i no penalitzar a aquells que tinguen pocs recursos. I que els que sí que tenen, puguen aportat a una caixa comuna per a redistribuir la renda i per a poder oferir els serveis públics garantits per la Constitució espanyola.

Per tant, això és el que nosaltres diem: no han sigut vostés el suficientment específics en el que estàvem parlant, i per això no anem a aprovar-la.

Perquè jo encara tinc un trauma -i li ho he de dir-, de quan van començar. -

sí, sí-, quan vinguérem i entràrem ací a estes Corts, començaren quasi en no res amb els debats dels pressupostos, de la llei d'acompanyament i tal. Quan se'ns planteja el primer debat de llei de pressupostos i se'ns posa damunt la taula, en la vida m'haguera pogut jo imaginar que el govern valencià creara una bonificació via fiscal per a aquells empresaris que participaren en la Copa de l'

, que si se compraven una casa a València, tingueren unes bonificacions fiscals per la compra d'eixa vivenda.

Home! , això és afavorir el sector turístic? Per al Partit Popular sí. Molt lícits eixos pensaments. Jo no dic que no, però, home! , per a mi és una vergonya. És una vergonya perquè mentres hi han persones que tenen de comprar-se les vivendes, o ni això, i no poden obtindre. , no tenen recursos ni obtenen fins i tot els avals bancaris per a poder gaudir d'una vivenda digna, modesta, vostés estaven bonificant fiscalment a aquells empresaris que s'estan enduent 90 milions d'euros per una fita que, bé, és menys rendible, al meu parer, en esta comunitat. Això és el que vostés consideren turístic.

I aleshores, com discrepem, jo, les coses genèriques en estos temes, no. No, perquè sé que el que hi ha darrere és el que van fer només començar. Si és que les dinàmiques han sigut aixina.

I després, una altra cosa, ja per, mira, per tirar un capot

al que poguera ser la resposta del Grup Parlamentari Socialista. Vosté ha admés que el Congrés dels Diputats va rebutjar açò. Allò del tema de les majories i les minories i tal, vostés no ho entenen molt bé. A nosaltres vostés ens col·loquen en el nostre lloc dia sí i dia també, i no tenim problema. Discrepem quan faça falta, tenim els debats quan faça falta i vostés guanyen eixos debats perquè voten amb la seua majoria i allà vostés. Però, ara, que vostés no assimilen això quan passa el mateix en el Congrés dels Diputats, doncs no ho entenc. Per què és la majoria legítima la que tenen vostés aquí i no és majoria legítima la que poden aconseguir en un moment donat altres grups parlamentaris en altres instàncies administratives? Per què és la seva legítima i l'altra no?

Aleshores, si ja ha sigut rebutjada per una majoria parlamentària, no sé què estem fent ací. La faena on toca, els debats on toquen, se convenç a qui se pot i quan no. Home! , la crítica està molt bé, però perdre el temps tres vegades en estes Corts, quan s'estan deixant de debatre altres qüestions importants, a mi em sembla que no és el que tindrien d'estar fent aquestes Corts Valencianes.

El senyor president:

Moltes gràcies.

Senyora Lloret.

La senyora Lloret Ivorra:

Moltes gràcies, senyor president.

El senyor president:

Moltes gràcies, senyora Lloret.

Senyories, anem a passar a votar el punt número 4. Vots a favor?

(Veus i rialles)

Senyories, moltes gràcies. S'alça la sessió.

(S'alça la reunió a les 18 hores i 38 minuts)

