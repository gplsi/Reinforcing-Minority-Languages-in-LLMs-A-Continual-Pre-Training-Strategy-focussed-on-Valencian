Comissió d'Afers Europeus realitzada el dia 25 de novembre de 2013. Comença la reunió a les 16 hores i 36 minuts. Presideix el diputat senyor David Francisco Serra Cervera. Reunió número 7.

El senyor president:

(Inoïble) … y el secretario en funciones va a pasar lista para verificar el quórum y comenzar con el primer punto del orden del día.

(El secretari passa llista per tal de comprovar si hi ha quòrum)

El senyor president:

Té la paraula el senyor Morera per a efectuar-la.

El senyor Morera Català:

Moltes gràcies, senyor president.

Una vesprada de dilluns, ara que no mos escolta ningú, perquè l'atenció mediàtica està situada en el senyor Carlos Fabra i així podem parlar amb profunditat de temes que ens ocupen i ens preocupen i de futur.

I, en eixe sentit, la meua pregunta al Consell és: què està fent el Consell perquè el Govern d'Espanya, que és el competent, rectifique les actuals propostes de reials decrets de renovables i d'autoconsum i en línia a la derogació del Decret llei 9/2013, que aplica retallades retroactives a la distribució d'energies renovables de dubtosa conformitat amb les directives europees, jo dic al dret europeu, però a les directives europees. Què està fent el Consell, si està fent alguna cosa?

El senyor president:

Moltes gràcies, senyor Morera.

Té la paraula, per a respondre en este cas, el secretari autonòmic d'Indústria i Energia.

El senyor secretari autonòmic d'Indústria i Energia:

El senyor president:

Moltes gràcies.

Té la paraula el senyor Morera.

El senyor Morera Català:

Moltes gràcies, senyor president.

I moltes gràcies al secretari autonòmic per explicar-mos en una llengua que jo pràcticament no he entés, i ho ha explicat molt bé, però en definitiva el que està fent és afonar el sector de les energies renovables a l'estat espanyol, una indústria potent a casa nostra, que ocupava més de tres mil empreses i donava lloc a 50. 000 treballadors, amb les seues mesures les estan afonant.

Tot el que mos ha dit vosté és una forma d'ocultar una gran política orientada a afonar el sector de les energies renovables. I jo crec que per a beneficiar els poderosos, a aquelles empreses de l'energia que després acaben col·locant els polítics que els han beneficiat i han fet la seua faena bruta.

Vostés estan cometent un element claríssim d'inseguretat jurídica. Tot això que ha dit de preasignación y cupos i no sé què és d'una inseguretat jurídica tan manifesta que va començar amb el govern del senyor Zapatero de rectificar decisions sobre primes a energies renovables i vostés han continuat en eixe camí, que només té com objectiu anul·lar l'energia solar a casa nostra.

Vosté creu que és creïble que Alemanya produïsca més energia solar que l'estat espanyol? I totes les mesures que s'han pres des dels governs amb mesures destinades a arruïnar este sector, per què s'han pres? I ara mos trobem amb la pitjor mesura, que és un decret llei que encara està en fase d'aprovació que, efectivament, i gràcies a perquè ací s'ha fet pressió sobre les cooperatives elèctriques, hi ha hagut una certa rectificació, afortunadament la Diputació de València per unanimitat ho ha assenyalat. Però tota la resta, tota la resta que vostés estan plantejant és d'una ineficiència, una ineficàcia i una inseguretat jurídica manifesta.

I jo li pregunte si estes decisions que vostés callen des de la conselleria i altres governs autonòmics del Partit Popular han incorporat recursos d'inconstitucionalitat contra les normatives que tenen com un objectiu anul·lar l'energia solar a casa nostra.

La primera pregunta: vostés van a fer com ha fet el govern de Múrcia, que a banda de fer una televisió autonòmica que han anunciat, vostés la tanquen i no van… (Remors) Van a fer, van a presentar el recurs d'inconstitucionalitat, com va fer el govern de Navarra o es van a quedar impassibles l'ademán? Pregunte.

I sobre el fet que Espanya és líder en infracció de la normativa comunitària, processos d'infracció per mal compliment de la normativa comunitària, este cas concret afecta a normativa comunitària claríssima. I no se pot anar pel món amb esta insolvència i amb esta incapacitat. No se pot anar pel món amb esta inseguretat jurídica. No se pot anar pel món amb el 28% de persones desocupades quan esta és una indústria que podria donar treball a moltíssima gent.

Esta acció que està fent el govern del Partido Popular i un govern de La Generalitat responsable defensaria els xicotets productes i evitaria que es penalitzara l'autoconsum, i per tant este decret llei ho haurien de tirar directament al fem, pot afectar -i escolte bé- la directiva 209 de la Unió Europea de l'any 2009, que prohibix la discriminació entre tecnologies, la taxa, etcètera, etcètera, diverses normatives en matèria de la Unió Europea.

I és més, tenen un advertiment vostés, la decisió de la Unió Europea, perquè no s'estan complint els objectius per arribar a que la producció energètica a l'estat espanyol tinga un component important d'energia solar, vostés ho estan tirant tot això per terra amb estes normatives, que vosté ha explicat molt bé.

És tot una normativa, que jo no sé si té el seu origen en el Partit Popular o les grans empreses de l'energia, que són les que controlen a segons quins partits polítics. I així Espanya està dividint un estat ineficient, insostenible, insegur jurídicament, inviable i amb unes taxes de desocupació per a beneficiar, ¿a qui? A les grans empreses monopolítiques? Van vostés a reaccionar i a fer com han fet altres govern autonòmics per a demanar que se declare inconstitucional, presentar un recurs d'inconstitucionalitat a tota la normativa que danya el sector de les energies renovables. Sí o no?

El senyor president:

Moltes gràcies, senyor Morera.

Té la paraula el secretari econòmic.

El senyor secretari autonòmic d'Indústria i Energia:

El senyor president:

La senyora Salvador Rubert:

Gràcies, senyor president.

Quin és el full de ruta de la Comissió Interdepartamental d'Acció Exterior i Relacions amb la Unió Europea?

El senyor president:

Moltes gràcies per la concreció de la pregunta.

Té la paraula, per a contestar, el director del gabinet de Presidència.

El senyor director del Gabinet del President:

Senyoria, com vosté sap, la Comissió Interdepartamental d'Acció Exterior i Relacions amb la Unió Europea es va constituir el passat 30 d'octubre, és a dir, no té ni un mes de vida. Esta comissió és hereva d'una primera comissió interdepartamental que només era de relacions externes i que es va crear l'any 2000. (Inintel·ligible) . que sols eren membres algunes poques conselleries. Tenint en compte que cada volta té més importància la Unió Europea i que afecta les competències de totes les conselleries, així com la presència de la Comunitat Valenciana a nivell internacional, el Consell decidí en esta legislatura procedir a la creació d'una nova comissió en què totes les secretaries autonòmiques estigueren presents. I, a més, cal tindre en compte dos fets prou importants, com són l'estratègia 2020 i el seu nou període de finançament 2014-2020, així com la llei d'acció exterior que està tramitant en este moment el govern.

Les funcions d'esta comissió, d'acord amb el que s'establix en el decret de creació, són: consensuar criteris respecte a l'acció exterior i europea de La Generalitat, coordinar actuacions en matèria d'acció exterior, i proposar programes i plans de coordinació en les accions institucionals a desenrotllar per La Generalitat. És a dir, esta comissió es crea per unir esforços i actuar coordinadament en les nostres accions a l'exterior. I, sobretot, amb la Unió Europea, que és l'espai en què ens movem i en què estem més directament vinculats geogràficament, econòmicament, jurídicament i políticament.

El full de ruta de dita comissió respon a la necessitat, per un costat, de posar en comú i coordinar les accions que tot el Consell realitza en este àmbit, i per un altre, abordar qüestions rellevants segons el context i l'entorn. En esta primera reunió de la comissió, que va ser presidida pel vicepresident del Consell, van estar presents pràcticament tots els secretaris autonòmics. A més de la seua constitució formal, es va procedir a la presentació, per part dels secretaris autonòmics, de les actuacions fetes des de l'inici de la legislatura fins al moment, així com a expressar una breu previsió d'actuacions per a l'any 2014. Aixina mateix, es va abordar el paper de coordinació i impuls que des de Presidència es realitza en tots els temes europeus i d'acció exterior. De tota forma, es va determinar quina va a ser l'actuació de La Generalitat, com a administració que actue dins d'una unitat d'acció, a la vegada que es va integrar les opinions de les distintes conselleries en temes que a tots ens afecten.

L'intercanvi de formació permet assolir sinergies i camps d'actuació conjuntes entre les conselleries i, a la volta, coordinar les seues accions. Aixina mateix, el full de ruta, que determina les qüestions rellevants en este context i que es produirà en la pròxima reunió, abordarà les qüestions dels fons estructurals de 2014 a 2020, degut a la importància que estos tenen per a la comunitat, i també la importància que té per a l'exterior la imatge de la Comunitat Valenciana, aixina com l'organització i gestió dels viatges i convenis més específics.

Per tant, és bo ressaltar la importància que tota l'acció de la Comunitat Valenciana en l'exterior resulte coordinada, tenint coneiximent de l'escenari econòmic en què ens movem i de les actuacions que de cada conselleria, per raó de les seues competències, desenvolupe fora de les nostres fronteres.

Moltes gràcies.

El senyor president:

Moltes gràcies.

Té la paraula la senyora Salvador.

La senyora Salvador Rubert:

Gràcies, senyor president.

Li agraïm la seua presència en nom de la conselleria de presidència, que és a qui li formulàvem la pregunta, i la veritat és que crec que he entés bé, i si no me corregix, que estan treballant una llei d'acció exterior, un pla d'acció exterior -ja em corregirà posteriorment-, perquè la veritat és que hem demanat en moltes ocasions que ens orientara el marc jurídic i polític del que era desenvolupar l'acció exterior de la Comunitat Valenciana que, com vosté bé sap, sí hi ha un marc constitucional i estatutari per a desenvolupar competències en aquest sentit, i la veritat és que ens haguérem congratulat que això haguera pogut ser realitat, perquè d'alguna manera també haguera dotat de més contingut aquesta comissió.

Mire, li preguntem per esta comissió, perquè ho hem fet moltes vegades, per tal de veure l'evolució i l'activitat que s'ha desenvolupat en ella. Perquè ara, baix el pretext de la dimensió exterior i europea, de les accions i les actuacions de La Generalitat, que se suposa han anat augmentant -i aixina mos ho va indicar la secretària autonòmica, la senyora Macías, en la seua última compareixença en aquesta comissió-, doncs vostés han anat modificant la nomenclatura d'aquesta comissió i també, en certa mesura, la composició. Van tindre un decret en 2000, el decret de creació, en 2007 van modificar, en 2009 van modificar, i ara en 2012 han tornat a modificar, en novembre de 2012, fa aproximadament un any -com vosté bé diu-, però no podem dir que la comissió té un any de vigència, perquè en té tretze, perquè el seu origen és l'any 2000.

Per tant, vostés també, en paraules de la secretària autonòmica, en el seu moment van dir que n'hi havia una necessitat d'introduir certa coordinació estable, i ahí se van descriure, i ara en el decret de l'any 2012, descriuen tota una sèrie de funcions que ha de desenvolupar aquesta comissió, com coordinar accions en matèria d'acció exterior i Europa en els diferents òrgans de La Generalitat, impulsar i coordinar la transposició de normes adaptades per a les institucions valencianes en l'àmbit de la Unió Europea, etcètera, etcètera.

Les últimes informacions que tenim sobre el funcionament d'esta comissió són de 2012, les dades, i concretament des de l'any 2000 fins l'any 2012 esta comissió s'havia reunit quatre vegades, em corregix si no és aixina. Ara ens diu que des que s'ha creat la nova, que no és nova, sinó que té tretze anys de vigència, ens indica que ha tingut una reunió. Per tant, en tretze anys, cinc reunions d'aquesta comissió. Bé. Considerem que des de novembre de 2012 a novembre de 2013, fa un any, vostés, en l'última compareixença de la secretària autonòmica van dir que estaven intensificant les reunions i la connexió en els últims temps. Per exemple, que estaven treballant i negociant les perspectives financeres de la Unió Europea, que estaven treballant en l'estratègia 2020, que hi havia una reorientació política i econòmica en els objectius inversors de la Unió Europea, que també estaven treballant per la política en l'àmbit euromediterrani i, per tant, concretament també la secretària autonòmica ens indicava que estaven incidint en totes aquelles estratègies que afectaven qüestions territorials i de cohesió, agricultura, desenvolupament rural, medi ambient, programes socials.

Aleshores, m'agradaria saber què han fet vostés en tot açò, perquè clar, en tretze anys cinc reunions d'esta comissió, en l'últim any una reunió, en tot eixe treball tan intens que en tots els àmbits que li acabe d'indicar ens havia relatat la secretària autonòmica, doncs la veritat és que no ens deixa de sorprendre, com vosté comprendrà. Ja sé que no tot són reunions, però clar, si vostés parlen que s'ha intensificat la presència i la vocació en el desenvolupament del que són les funcions en matèria d'acció exterior i relacions amb la Unió Europea, vosté entendrà que considerem escassa eixa reunió que vosté ha indicat i que a més semblava més protocol·lària que altra cosa.

Per tant, també vull recordar que en el Diari de Sessions en l'última compareixença de la secretària autonòmica s'indicava que, en l'àmbit de les seues competències, també era interessant saber totes aquelles polítiques que en l'àmbit de la Unió Europea tenien impacte i incidien sobre les regions i municipis, en este cas, de la Comunitat Valenciana, i que havia d'ampliar les seues àrees d'influència, i que per tot això es produïa este últim canvi en el decret de novembre de 2012, en què se canviava la composició i algunes de les funcions d'aquest comité.

Per tant, sincerament, lamentem perquè pensàvem que s'havia produït cert canvi d'orientació i de ritme quant al funcionament d'aquesta comissió, però clar, una reunió en un any que és l'últim que sabem i que, a més a més, en totes les qüestions que hi han obertes i que segons vosté s'estaven treballant tan intensament, permetrà que pose en dubte, perquè realment de tot el que ens va indicar la secretària autonòmica en la seua compareixença, igual vosté ara en la segona intervenció ens explica un poc més de totes estes qüestions en què estaven treballant tan intensament. Si només han tingut una reunió, doncs explique'ns -si no s'han reunit- quines són totes les accions que s'han desenvolupat en l'àmbit de totes eixes actuacions que, tal com ens va indicar la secretària autonòmica en la seua última compareixença, se'ns van relatar en esta comissió.

Per tant, espere la seua segona intervenció perquè ens les explique.

Moltes gràcies.

El senyor president:

Moltes gràcies, senyora Salvador.

I ara, per a donar-li complida resposta en segon torn, el senyor Lecha té la paraula.

El senyor director del Gabinet del President:

No és que el Consell estiga elaborant una llei d'acció exterior, és la llei d'acció exterior que està tramitant en este moment el govern central. Amb qui afany? Amb l'afany de tractar de coordinar totes les comunitats autònomes. Veja vosté que s'ha produït una certa falta de coordinació en totes les accions que les diferents comunitats autònomes d'Espanya han portat a terme, aixina com els diferents tractats, convenis o documents que s'han firmat. Ha cregut que és el moment ara de posar cert ordre a tot això, i tractar de coordinar. A eixa llei me referia.

I, per tant, esta comunitat està completament d'acord en eixe plantejament, i una de les funcions que tindrà esta comissió serà eixa. No, no estem plantejant un pla d'acció exterior. És eixa pròpia llei la que establix una estratègia d'acció exterior. I és una estratègia a la qual mosatros aportarem els elements que són propis per a poder enriquir-la.

En qualsevol cas, sí que és de veres el que vosté diu, que hi havia una primera comissió, però eixa primera comissió feia referència única i exclusivament a les relacions exteriors, i la part de la Unió Europea no forma part d'esta. Vam considerar oportú, pel que havia comentat en la primera intervenció que, pel grau d'importància que té, s'haguera de sumar tot el que tinguera a vore amb la Unió Europea.

També feia referència a si tot açò és el que se coordina. No. En el dia a dia de la gestió del govern hi ha una direcció general pròpia, aixina com una oficina en Brussel·les, com bé coneixen, que s'encarrega de les gestions i dels tràmits propis en tots els organismes europeus. Li puc fer arribar, perquè és molt extensa, tota la tramitació que s'ha posat a terme en totes les accions a què vosté fea referència, tant en agricultura, en xarxes transeuropees, la qual no tenim cap problema en fer-li arribar.

Moltes gràcies.

El senyor president:

Moltes gràcies, senyor Lecha, per la resposta.

I anem a continuar en el torn de preguntes. Tenim, senyories, tres preguntes que pertanyen a dos grups parlamentaris que versen sobre la mateixa matèria. Per tant, des d'esta presidència els convidaria -si volen- en una flexibilitat del temps més àmplia a concretar les tres preguntes en una sola. Jo donaria peu a les dos primeres intervencions, en este cas dels portaveus, si els pareix bé, dels grups parlamentaris, la resposta en este cas del senyor Lecha i continuarem en una flexibilitat del temps, però és per a, crec, no repetir-mos tres vegades pràcticament la mateixa pregunta-resposta.

Si no els importa, utilitzem eixe mecanisme. Per tant, com la primera pregunta per registre d'entrada és la 991, formulada per la diputada María José Salvador, sobre la posició davant de l'estratègia d'Europa 2020 del Consell de La Generalitat, li done en este cas la paraula a la senyora Salvador, i seguidament el senyor Morera també tindrà torn per a preguntar i resposta a esta.

La senyora Salvador Rubert:

Gràcies, senyor president.

Bé, l'estratègia de creiximent de la Unió Europea per a la propera dècada, que s'anomena estratègia Europa 2020, té un objectiu, que és superar la crisi, però també esmenar els defectes i crear condiciones per un model de creiximent distint, i per això se plantegen cinc objectius vinculats a l'ocupació, la innovació, l'educació, la integració social, el clima i l'energia.

En l'àmbit d'eixos cinc objectius se plantegen també set iniciatives emblemàtiques, vinculades a la innovació, a l'economia digital, a l'ocupació, a la joventut, a la política industrial, a la pobresa i a l'ús eficient de recursos.

Concretament, l'àmbit de la unió per la innovació implica buscar i accedir a nous espais de finançament, tant per la investigació com per la innovació, la joventut en moviment per a millorar els resultats dels sistemes educatius i facilitar l'accés dels joves al mercat de treball. També es planteja una agenda digital per a Europa, crear el que s'anomena un mercat únic digital, un euro perquè utilitze eficaçment els recursos, concretament l'eficiència energètica. I també es planteja, i és interessant per a la Comunitat Valenciana, una nova política industrial en l'era de la mundialització, tenint en compte sobretot que va adreçada especialment per a la xicoteta i mitjana empresa, que, en el cas de la Comunitat Valenciana, té una important representació en el que és el teixit productiu i econòmic de la nostra economia.

També es planteja una agenda de noves qualificacions i ocupacions per modernitzar els mercats laborals i, per últim, una plataforma europea contra la pobresa per garantir la cohesió social i territorial.

L'èxit d'aquesta estratègia depén de la unió i de la tasca que es faça en l'àmbit europeu que facen els estats membres, que facen també les autonomies, i facen també les entitats d'àmbit municipal. Per tant, tenint en compte concretament tant els cinc objectius que se plantegen i les set iniciatives emblemàtiques que creem que van a tindre un ressò molt important per a l'economia valenciana, quina és la posició del Consell davant l'estratègia Europa 2020?

El senyor president:

Moltes gràcies, senyora Salvador.

I ara li tocarà el torn al senyor Morera, en el qual té dos preguntes, la 1. 003 i la 1. 004, formulades amb relació a la iniciativa Europa 2020. En una se pregunten sobre accions concretes, i en l'altra sobre accions pràctiques. Esta presidència és benèvola en els temps, i per tant va a tindre vosté més temps de l'habitual per a poder formular la qüestió que és complementària de la de la senyora Salvador.

El senyor Morera Català:

Molt bé. Doncs, bé, he estat mirant i seguint amb molta atenció què fa el nostre govern en matèria europea, i concretament en una qüestió, que és la reflexió estratègica que ha fet la Unió Europea sobre Europa 2020 i com se podia concretar això, després de la fase que hem tingut d'aprovació, de reflexió a nivell d'institucions europees, de participació dels estats membres i en virtut del principi de subsidiarietat que estan fent les regions europees, concretament el nostre país, el País Valencià, la comunitat autònoma.

I he estat mirant un poc la perspectiva que se marca la Unió Europea i els objectius que mos hem marcat nosaltres, que no els veig per cap lloc. Jo crec que tenim un govern que va com un boxejador noquejat, que se planteja reduir l'autonomia a uns nivells increïbles, que no té visió de futur, que no sap per on va i no té capacitat. I la prova és que no he vist -i he mirat, i he preguntat- cap reflexió, ni cap acció respecte a l'estratègia Europa 2020. Segurament estaré equivocat, i per això jo li demane que vosté mos il·lustre quines són les accions que està fent el govern valencià en esta important decisió de la Unió Europea respecte a on volem estar en el 2020, i on mos estan portant les seues polítiques.

El senyor president:

Moltes gràcies, senyor Morera.

I ara, per a donar resposta conjunta, té la paraula el senyor Lecha.

El senyor director del Gabinet del President:

Molt bé, moltes gràcies.

Com una consideració prèvia, com que no tinc les dos contestacions per separat, tractaré de fer una sola contestació, i entenc que també la seua senyoria deu fer referència a la pregunta 1. 004, que fa referència al clima i l'energia inserida, no? (Veus) Val, molt bé, moltes gràcies.

Bé, senyories, com saben, i com bé ha explicat en la formulació de la seua pregunta, l'estratègia 2020 és l'estratègia de creiximent de la Unió Europea per a la dècada 2010-2020, on la finalitat no és altra que superar la crisi, sinó també esmenar els defectes del nostre model de creiximent i crear les condicions propícies per a un tipus de creiximent diferent, més intel·ligent, sostenible i integrador.

Per tant, la mateixa Unió Europea reconeix que l'Europa del 2020 sols serà un èxit si la Unió Europea i totes les administracions nacionals li dediquen un esforç decidit. En este sentit, la Unió Europea ha d'adoptar una sèrie de mesures per a completar, per exemple, un mercat únic de serveis o en invertir en enllaços transfronterers essencials, com ara el corredor mediterrani. I, al seu torn, les administracions nacionals deuen eliminar molts obstacles de la competència i la creació d'ocupació. En el nostre cas concret, en el cas d'Espanya, entren en joc també les administracions autonòmiques, i tots els nivells de l'administració han d'anar necessàriament coordinats.

Per tant, l'estratègia 2020 no sols és un fil conductor de la política del Consell en relació a la nostra pertinença a la Unió Europea, sinó també un element fonamental en la planificació i actuació de la pràctica totalitat de mesures competencials de La Generalitat en els pròxims anys.

La Unió Europea s'ha fixat una sèrie d'objectius principals en relació amb la taxa d'ocupació, les inversions en R+D+I, la reducció de les emissions de gasos d'efecte hivernacle, la reducció de l'abandonament escolar o l'increment del percentatge de persones amb estudis superiors, o la reducció d'europeus que viuen per baix del llindar nacional de pobresa. Són objectius que tota la Unió Europea i, per tant, cada estat membre que la conformen fan seus, amb les seues pròpies especificacions nacionals.

Com bé dia la diputada, l'estratègia 2020 s'articula entorn a una sèrie d'eixos i unes iniciatives emblemàtiques. Dins de l'eix de creiximent intel·ligent, les iniciatives són la unió per la innovació, la joventut en moviment i una agenda digital europea, és a dir, tres iniciatives. Pel que fa a l'eix de creiximent sostenible, són dos: una Europa que utilitze eficaçment els recursos i una política industrial per a l'era de la mundialització. I, per últim, pel que fa referència a l'eix del creiximent integrador, destaquen una agenda per a noves qualificacions i ocupacions, i una plataforma europea contra la pobresa. Convindran que es tracta d'establir uns paràmetres necessaris perquè Europa es constituïxca en un mercat únic, fort, profund i ample, un vehicle de creiximent en el desenvolupament de la integració de la diversitat europea, que permeta tindre economies interdependents i coordinades, i per tant reforçar la seua posició estratègica en l'exterior.

Ara bé, com a tota estratègia, els objectius deuen ser ambiciosos, amb la finalitat de millorar la situació actual i estimular el creiximent, però a la volta, les estratègies no són inamovibles, sinó que es deuen adaptar als entorns canviants. Crec que mereix la pena destacar que en l'actualitat s'ha iniciat un procés de revisió de l'estratègia 2020, que es presentarà en març de 2014 en Atenes. La Comunitat Valenciana ha participat en la consulta prèvia a este procés de revisió, en què se referix a la participació regional instada en el si del Comité de les Regions. En este sentit, ha manifestat de forma positiva que l'estratègia 2020 ha servit substancialment a les entitats regionals per a fixar les seues prioritats de creiximent i aconseguir progressos. Deuria establir-se també una planificació d'objectius combinada de dalt cap a baix, i de baix cap a dalt, de tal manera que es tinga en compte les característiques regionals i les diferenciacions territorials, conforme a la pràctica de governança multinivell, i no sols els objectius a nivell país.

L'estratègia 2020, hem postil·lat també que hauria de tindre en compte la interdependència transnacional, ser un instrument per al progrés i l'intercanvi de bones pràctiques entre les regions en problemes similars, i l'eficiència de les intervencions per a aconseguir una major coherència, complementarietat i transparència.

Uns procediments reflexius, en definitiva, i en què els indicadors i també els agents econòmics i socials estiguen implicats en els programes operatius, i les mesures per al creiximent i l'ocupació contribuiran, sens dubte, que els objectius marcats i la identificació ciutadana en estos esforços siguen majors. Per tot l'exposat, es deduïx que l'amplitud dels objectius i les actuacions empreses en el marc de l'estratègia 2020 deixa (inintel·ligible) . deixa per a després, postil·lant jo, estos apartats.

Pel que fa referència a la qüestió del senyor Morera. Un segon. Com he comentat anteriorment, en els eixos de l'estratègia 2020, és el creiximent sostenible entés com la creació d'una nova economia que aprofite els recursos de forma eficaç perquè Europa lidere el desenvolupament d'usos de les tecnologies verdes i les xarxes intel·ligents a la Unió Europea. En relació amb el clima-energia, la Unió Europea ha plasmat en l'estratègia 2020 el compromís ferm d'aconseguir en 2020 una reducció d'almenys el 20% de les emissions de gasos d'efecte hivernacle, respecte al nivell de 1990, així com incrementar el percentatge de l'ús de les energies i de l'eficàcia un altre 20%.

En este sentit, les estadístiques recentment publicades per Eurostar reflectixen de manera clara l'avanç en tots indicadors d'Espanya. Quant a la pregunta concreta sobre l'estratègia i accions del Consell en relació a l'objectiu del clima i el clima de l'estratègia 2020, des del Consell recolzem la consecució d'estos objectius i, en especial, la reducció de les emissions de gasos d'efecte hivernacle i la promoció d'energies renovables.

Este objectiu global de reducció de les emissions es dividix entre els sectors inclosos en el règim comú, com son la producció energètica, la captura, el transport, l'emmagatzemament de gasos, així com l'aviació, on l'assignació deu situar-se entorn al 21% en l'any 2020 dels nivells d'emissió de l'any 2005. I en la resta de sectors, els coneguts com a sectors difusos, on l'objectiu global de reducció d'emissions per a l'any 2020 és del 10%, enfront del 2005, repartits en els països, tenint en compte la consideració de renda.

En concret, l'objectiu de reducció d'Espanya per a 2020 en estos sectors difusos coincidix amb el de la Unió Europea, un 10% de reducció respecte al 2005. La Generalitat, conscient de l'amenaça real del canvi climàtic en el territori vulnerable, com és el Mediterrani, i una vegada superat el període d'aplicació de l'estratègia valenciana davant el canvi climàtic 2008-2012, s'ha dotat d'un nou instrument clau en què contribuir de forma eficaç al compliment dels compromisos assumits per Espanya en matèria de canvi climàtic. La nova estratègia valenciana, davant el canvi climàtic 2013-2020, és fruit d'una intensa labor i coordinació entre els diferents departaments del Consell amb responsabilitat en matèria d'energia, transport, salut pública, producció agrària, ramaderia, medi natural o turisme, representats tots ells en la Comissió de Coordinació de Polítiques de Canvi Climàtic de la Comunitat Valenciana, creada pel Decret 3/2013, de 4 de gener.

Després de sotmetre's a un període d'informació i participació pública, la nova estratègia fou finalment aprovada pel Consell de 22 de febrer de 2013.

Moltes gràcies.

El senyor president:

Moltes gràcies, senyor Lecha.

Té la paraula la senyora Salvador.

La senyora Salvador Rubert:

Gràcies, senyor president.

Bé, com bé ha referit el senyor Lecha, en l'àmbit del que és l'estratègia 2020 hi ha un àmbit de participació específic per part de les regions i entitats locals, a través del Comité de les Regions, i concretament en la mesura en què considerem importants els cinc objectius que s'estan plantejant en l'àmbit de l'estratègia 2020, en l'àmbit de la Unió Europea, doncs també considerem que hauria de ser certament intensa la tasca que esta autonomia estiga fent en el Comité de les Regions, per tal de fer les aportacions i la participació a l'alçada de les circumstàncies en este àmbit, el Comité de les Regions, on tenim l'espai principal de participació les regions i les entitats locals dels estats membres de la Unió Europea.

Concretament, el Comité de les Regions sí que ha desplegat tot un ventall d'espais perquè les entitats regionals i les entitats locals doncs participen activament, concretament, doncs en este cas a l'hora de fer les seues aportacions en l'àmbit de l'estratègia 2020, i algunes regions sí que ens consta perquè, concretament -com hem dit moltes vegades-, en la web del Comité de les Regions, aixina com de les institucions europees es publica pràcticament tot el que allí es fa, doncs hem vist que n'hi ha algunes regions que sí que han desenvolupat activament activitats d'implementació i de complementar i col·laborar a l'hora de dissenyar en l'àmbit del Comité de les Regions els objectius d'aquesta estratègia.

Concretament, hem vist com algunes altres regions, en este cas, comunitats autònomes de l'estat espanyol, com és el cas de Catalunya, o en el cas de Suècia la regió de (inintel·ligible) . ; a la regió d'Àustria, Estíria, sí que han desenvolupat activitats d'implementació en l'àmbit del Comité de les Regions a l'hora de participar en la trajectòria que en aquesta estratègia s'està portat a terme en l'àmbit d'aquest comité. Este comité també ha posat en funcionament una plataforma de seguiment de l'estratègia 2020, i, concretament, doncs aquí n'hi ha intercanvi d'informació i bones pràctiques entre les regions i les entitats locals dels estats membres de la Unió.

Aleshores, ens agradaria que ens concretara un poc més si nosaltres estem en eixa plataforma de seguiment. Crec que ha comentat alguna qüestió però no m'ha quedat molt clar si estem, en quin nivell estem i amb quina intensitat.

Ens agradaria saber si han participat en alguna iniciativa de les quals s'han realitzat en l'àmbit del Comité de les Regions, en l'àmbit de l'estratègia 2020 perquè, concretament -s'ha comentat-, participarem en març a Atenes o si hem fet alguna col·laboració en eixa cimera que n'hi haurà a Atenes en març de 2014. Però, ens agradaria saber-ho perquè estem ja pel quart informe anual del que és la plataforma de seguiment de l'estratègia europea 2020, en l'àmbit del Comité de les Regions, i crec que -pel que ens ha comentat-, em sembla molt poca la participació que hem fet, i esperem que en la seua segona intervenció ens puga detallar un poc més la nostra aportació perquè crec que resultaria prou efímera la presència de la Comunitat Valenciana si només és de cara a la cimera de març a Atenes.

Com portem quatre anys d'aquesta plataforma de seguiment i el quart informe anual de seguiment, aleshores ens agradaria saber, concretament, si ací hem tingut alguna participació activa i que ens concretara el màxim possible quines són les aportacions que ha fet la Comunitat Valenciana, si hem participat en l'àmbit de les bones pràctiques o si hem elaborat o hem intercanviat informació amb altres regions o entitats locals i quines han sigut en concret, sobretot perquè -com hem comentat abans- en l'àmbit econòmic, sobretot en clau valenciana pensem que hem de comptar -i molt- amb l'estratègia 2020, sobretot perquè també estem davant d'un nou instrument financer potent i rellevant per a la Comunitat Valenciana, com serà el pressupost 2014-2020 europeu, i, sobretot, perquè se'ns estan obrint noves oportunitats de redissenyar el model econòmic valencià aprofitant l'oportunitat d'invertir en dos qüestions que nosaltres considerem fonamentals, que són la innovació i la competitivitat.

Per tant, pensem que Europa, doncs, ha de servir no només per a superar l'actual crisi, sinó també per a construir un nou model productiu, i aquí s'estan donant una sèrie de claus i una sèrie d'eines i, per tant, nosaltres creem que hem d'estar aquí, en primera línia, en la mesura que serem els primers que ens hauríem de beneficiar d'aquest espai i aprofitar aquesta nova conjuntura econòmica i pressupostària que oferix la Unió Europea.

Per tant, sí que considerem que és important el paper d'Europa en estos moments, amb el cofinançament de la Generalitat valenciana, per a poder ajudar al teixit productiu via innovació i diferenciació del nostre producte i, també, a les xicotetes i mitjanes empreses que en estos moments tenen tantes dificultats en aquesta comunitat.

Per tant, sí que m'agradaria que amb tot el que li hem indicat ens poguera concretar un poc més la nostra participació, sobretot en la mesura en què considerem que estem en un moment fonamental i estratègic també per a la nostra comunitat en el nou marc financer que ens està conferint la Unió Europea.

Moltes gràcies.

El senyor president:

Moltes gràcies, senyora Salvador.

Té la paraula el senyor Morera.

El senyor Morera Català:

Moltes gràcies, senyor president.

La meua pregunta anava dirigida a preguntar sobre quines accions concretes està realitzant el Consell en aplicació i tenint en compte les reflexions estratègiques del document Europa 2020.

Li he de reconéixer al senyor secretari autonòmic que haja estat parlant durant deu minuts sense dir res, és una gran habilitat perquè no hem escoltant (rient) ni una sola mesura del Consell referida a la implementació de les mesures emanades de l'estratègia per al creixement intel·ligent, sostenible i integrador. La Unió Europea dedica molts esforços, molt de rigor, molts simposis, amb molts experts, per a decidir una estratègia que es considera que és intel·ligent, sostenible i integradora.

Tot el que mos ha dit vosté ja ho sabem, però a mi m'agradaria contrastar què fa, en virtut de la subsidiarietat, dels recursos i el fons europeus que ha disposat el govern del president Alberto Fabra, ¿què està fent?

Marca tres prioritats, anem a vore, anem a fer una avaluació: creixement intel·ligent, desenrotllament d'una economia basada en coneixement i innovació. ¿Ho està fent el govern valencià? Innovació, ¿quants recursos destinem? Dos, creixement sostenible per a fer una economia més verda i competitiva, ¿estem fent alguna cosa en economia verda? , senyor subsecretari. Tres, com a prioritats, creixement integrador, economia con alto nivel de empleo y cohesión social y territorial, ¿estem en eixa línia? Perquè segons l'últim informe d'Eurostat, després d'una regió europea, Yuzhen (inintel·ligible) . , de Bulgària, la regió europea que més destrucció ha fet de l'ocupació som nosaltres. Pose's la medalla vosté, Alberto Fabra o qui siga. Eixa és la realitat, eixa és la realitat, líders en destrucció d'ocupació. Anem a vore, aprofundim, a banda de les prioritats.

¿Quins objectius? ¿Tenim el 75% de la població entre 20 i 64 anys ocupada? , pregunte. ¿Destinem el 3% del PIB en R+D+I? , pregunte -tenim els pressupostos aquí-. ¿Anem cap, en matèria de clima -que vosté s'ha referit molt oportunament i se parla ací i hem tingut anteriorment altre subsecretari-, que l'energia neta, com a mínim un 20%, la reducció d'emissions, que es donen les condicions per a elles, és a dir anar a l'energia renovable i reduir al 30% de les emissions? ¿El seu govern va a incinerar fem? ¿Va això a provocar increment en el llançament a l'atmosfera de dioxines i tot tipus d'elements que mos van a perjudicar en allò que és la capa d'ozó? ¿Vostés no han vist és el que estan fent, en esta mateix estratègia, països més avançats, de fer del fem un recurs de creació d'ocupació? Fins a l'altre dia Suècia important fem de Dinamarca. ¿Què estan fent vostés?

Diu més, ¿estan fent vostés alguna cosa per què el percentatge de l'abandonament escolar hauria de ser inferior al 10%? ¿On estem nosaltres de l'abandonament escolar obligatori? ¿Estem en taxes del 29%? ¿Què estan fent al respecte d'esta estratègia? Si no pot, no em conteste perquè no és competència seua.

Però anem a les set prioritats, anem a vore, i jo li pregunte concreció, perquè del que vosté m'ha contestat no m'ha contestat res.

Unión por la innovación. ¿Què estem fent en innovació? Accés al finançament per a la investigació i innovació i garantir que les idees innovadores es puguen convertir en productes i serveis. ¿Què està fent en R+D+I per a eixos nous emprenedors si encara estan per pagar el xecs dels 5. 000 euros a la gent dels autònoms que van posar vostés en marxa? ¿N'hi ha alguna novetat al respecte?

Joventut en moviment. Per a millorar els resultats de sistema educatiu facilitar l'entrada dels joves al mercat de treball, ¿estan fent alguna cosa?

Una agenda digital per a Europa. ¿Què estan fent al respecte?

Una Europa que utilitze eficaçment els recursos, i aquí parla -jo crec que vosté ho sap- d'una economia amb baixes emissions de carbó; incrementar l'ús de les fonts de les energies renovables, ja hem vist que estan afonant l'energia solar, però, bé; modernitzar el sector del transport, ¿tindrem transport de rodalies, per exemple, amb esta estratègia, Gandia-Oliva-Dénia, per exemple? Zaplana ho va pronosticar al 1999. En fi, ¡jo què sé! És que jo crec que estem en el tema ja de concretar, i si els diners finalistes de la Unió Europea per a fer projectes europeus se'ls gasten en tapar forats, doncs ¡diguem-ho!

Plataforma europea contra la pobresa. ¿Sap vosté quan s'ha incrementat la precarietat social a casa nostra i la misèria?

És a dir, la meua pregunta és molt senzilla, ja sabem vostés de si el que donen, mos posen líders -segons Eurostat- en destrucció d'ocupació, en misèria, en empobriment, en falta d'R+D+I, en incineració i tot les… ¿Van a fer alguna cosa com a Consell, com a govern valencià, emmarcada en la comissió de la comissió, una estratègia per al creixent intel·ligent, sostenible i integrador? ¿N'hi ha alguna cosa? ¿N'hi ha alguna reflexió estratègica? Perquè per a llegir el que diu el document ja ho sabem, ara, si n'hi ha alguna cosa en concret, si ens pot anunciar alguna cosa realment substantiva, ens ho diu, i, si no, doncs ¡escolte! , pot continuar llegint-nos el document però mos el sabem.

Moltes gràcies.

El senyor president:

Moltes gràcies, senyor Morera.

Té la paraula per a donar resposta als portaveus, el senyor Lecha.

El senyor director del Gabinet del President:

Moltes gràcies.

Sí, Eurostat dóna unes dades. Com bé vosté és coneixedor, perquè cada dijous li ho repetix el president en la sessió de control, també li fa incidència a una sèrie d'indicadors que també son positius, i, sobretot, en l'últim any. En l'últim mes, la taxa de desocupació, la única comunitat que baixa a Espanya és en la valenciana.

Jo crec que és bo que faja crítica que la seua funció de control al govern és necessària, però també seria oportú que en aquelles dades que en alguna ocasió es produïxen i són positives, com ara, bé, la creació d'empreses, l'exportació o les últimes dades conegudes que reafermen la posició del Consell, que acabarem este any amb menys desocupats dels que vam començar, jo crec que també seria important que tots vostés, de tant en tant, els pogueren posar en valor. Cert és que la situació que estem travessant no és la millor, però també és de veres que s'està tractant de posar totes les mesures possibles per a tractar d'evitar-ho.

Quant al tema de la incineració, també és coneixedor vosté que el pla que s'ha presentat a través de la conselleria competent és una pla de valorització i -crec- té complida informació al respecte; una altra cosa diferent és que puga estar més d'acord o menys, també és de veres que és una matèria de la qual no se posarà de forma pionera ací, s'està utilitzant en molts llocs, i, bé, per alguna cosa ha de ser.

Quant al tema de quina és la participació de la Comunitat Valenciana respecte a l'estratègia 2020. A vore, quant a l'eix que fa referència, o, millor dit, quant a l'activitat que fa referència a una unió per la innovació, doncs s'ha elaborat l'Estratègia d'Especialització Intel·ligent en Investigació i Innovació, coneguda com RIS3 Comunitat Valenciana. Esta és una mesura concreta de la Comunitat Valenciana en eixe apartat.

Respecte a la qüestió de la joventut en moviment -que era un dels altres dels que feia referència vosté-, que es continue promocionant la mobilitat dels jóvens valencians tant a través de la conselleria d'educació com a través de l'Ivaj o la formació que es done a través de l'Europe Direct.

També cal ressaltar que el Servof té una xarxa, la xarxa Eures, que facilita trobar treball o ocupació a la resta d'Europa i fomenta la mobilitat de tots els jóvens entre díhuit i trenta anys. Una altra mesura concreta.

Pel que fa referència a l'agenda digital europea, la Comunitat Valenciana té una agenda digital pròpia o tindrà el que serà la que ocuparà el període 2014-2020, i, en concret, l'any passat es va produir a València un acte en què es va presentar esta agenda en la qual van participar responsables de la Comissió Europea, així com del govern central i el president.

Quant a la iniciativa d'una Europa que utilitza eficaçment els recursos, bé, només ha de vore que la mateixa consellera d'infraestructures, en la conferència «Perspectives locals per a un sector de l'energia sostenible», ha sigut l'encarregada de portar la veu de totes les comunitats autònomes. Per alguna cosa serà també.

Referent a la política industrial. Com bé sap, recentment s'ha presentat una actualització de l'estratègia de política industrial que, en un primer moment, era 2010-2015 i que, precisament, per a introduir els criteris que establix la Unió Europea, s'ha ampliat el seu període fins a l'any 2020.

Pel que respecta a l'agenda per a noves qualificacions i ocupacions, tots els programes de formació professional estan enfocats en este apartat, i així també els tallers d'ocupació.

I referent a la sèptima iniciativa, la plataforma europea contra la pobresa, vull destacar que La Generalitat contribuïx, a través de la Conselleria de Benestar Social, en la consulta pública llançada el passat mes d'abril, de la qual se'ls podrà donar complida informació.

I més, concretament, pel que fea vosté referència, senyora Salvador, referent a la participació de la Comunitat Valenciana, li puc dir. , li detallaré només que al llarg de l'any 2013 s'han produït una sèrie de reunions, tant en plenari, com a les comissions de les quals forma part la Comunitat Valenciana, en este cas s'han celebrat cinc sessions plenàries, no li detalle els dies per no estendre'm, en les quals vam participar, aixina com en la comissió de l'Enve i de la Coter.

I més concretament, dins de la plataforma que vosté fea referència sobre l'estratègia Europa 2020, en l'apartat de joventut en moviment, també vam tindre la participació del secretari autonòmic de família o, en la plataforma d'eficàcia de recursos, també va estar la consellera de medi ambient.

Bé, crec que done complida resposta a totes les qüestions que han comentat vostés.

Moltes gràcies.

El senyor president:

Moltes gràcies, senyor Lecha.

Compareixença del vicepresident del Consell i conseller de Presidència i Agricultura, Pesca, Alimentació i Aigua, que fa el director del Gabinet del President, senyor Jesús Lecha Tena, per a explicar el control d'adequació de propostes de normativa europea al principi de subsidiarietat, sol·licitada pel Grup Parlamentari Socialista (RE número 65. 767), a la qual s'acumula la sol·licitada pel director del Gabinet del President, a petició pròpia (RE número 67. 422)

El senyor president:

I substanciat el punt número 2, anem a passar al punt número 4 de l'ordre del dia, perquè, com hem comentat abans, el número 3 ha segut retirat, el qual és una compareixença, en este cas sol·licitada pel Grup Parlamentari Socialista, per a parlar sobre el control de l'adequació de propostes de normativa europea al principi de subsidiarietat, en la qual s'acumula la compareixença del director del gabinet de Presidència per idèntica matèria. Per tant, anem a donar ja pas a ella i el senyor Lecha té la paraula.

El senyor director del Gabinet del President:

Moltes gràcies, president.

Bé, agrair, de nou, que la senyora diputada haja demanat una compareixença per a poder explicar el principi de subsidiarietat i el control, ja que no és la primera ocasió en la qual se planteja una qüestió d'estes característiques.

Per a poder estructurar la contestació vaig a tractar tres punts diferents: en primer lloc, què és el principi de subsidiarietat i els diversos mecanismes de control que preveu el tractat; en segon lloc, què és en concret el mecanisme d'alerta primerenca, i, en tercer lloc, com participa el Consell amb el control de subsidiarietat.

Respecte al primer punt, què és principi de subsidiarietat, s'ha parlat molt en esta comissió, però crec que és bo recordar que el Tractat de Maastricht fou l'encarregat d'introduir el principi de subsidiarietat com a regulador de l'exercici de totes les competències comunitàries no exclusives de la unió.

Això responia a dos tipus de reivindicacions. Per una banda, la que feen els estats més centralitzats, com poden ser Regne Unit, França, Irlanda o Dinamarca, que volien reforçar la seua sobirania enfront de la Unió Europea.

I, per un altre lloc, són les regions, principalment els länder alemanys, que tractaven d'evitar que les seues competències passaren a l'estat en tant que membres de la institució europea.

L'objectiu del principi de subsidiarietat és garantir que, en el cas de competències no exclusives, les decisions en les comunitats europees s'adopten sempre en el nivell més proper al ciutadà.

La transcendència pràctica d'este principi fou posada en dubte en un primer moment dins del Tractat de Maastricht al no establir cap mecanisme per a la seua aplicació i control previ.

El Consell d'Europa d'Edimburg, de desembre de 1992, va eixir al pas d'esta situació aprovant una primera normativa d'aplicació del principi de subsidiarietat, però no va ser suficient i les crítiques continuaven. I, per tant, el Tractat d'Amsterdam va introduir un protocol sobre l'aplicació d'este principi de subsidiarietat i el de proporcionalitat annex al Tractat Constitutiu de la Comunitat Europea.

Este protocol impulsà l'anàlisi sistemàtica de les propostes legislatives des d'un punt de vista del principi de subsidiarietat, però sigué sense ser satisfactori, ja que el control sols era a posteriori a través d'un recurs en el tribunal de justícia.

Posteriorment, la convenció que elaborà el projecte de constitució europea també va debatre sobre este principi, el seu control i la manera de formular. o de modular l'exercici de les competències, no sols a nivell europeu, sinó nacional, i també regional i local.

Com resultat de tots estos debats, l'actual Tractat Constitutiu de la Comunitat Europea, en l'article 5. 2, garantí que la Unió Europea, en aquells àmbits que no són de la seua competència exclusiva, sols intervinga quan els objectius de l'acció pretesa no poden ser assolits de manera suficient pels estats membres, o bé a nivell central, o bé regional, o bé local, i poder assolir-se millor mitjançant una actuació a escala de la unió. I, a més, amb l'entrada en vigor del Tractat de Lisboa de l'1 de desembre de 2009, va introduir diverses novetats al voltant del principi de subsidiarietat i el paper de les entitats locals i regionals, reforçant els mecanismes de control de l'aplicació d'este principi.

El tractat establia l'obligació per a la Comissió Europea d'efectuar actuacions consultives en la fase prelegislativa, obligava la Comissió Europea a avaluar expressament en les seues propostes normatives l'adequació a este principi i preveu la posada en marxa del denominat mecanisme d'alerta primerenca, que permet que els parlaments nacionals i regionals es pronuncien sobre l'adequació de les propostes normatives de la comissió al principi de subsidiarietat.

També preveu l'elaboració per la Comissió Europea d'un informe anual sobre l'aplicació d'estos principis i atorga al Comité de les Regions la possibilitat d'intervindre en recursos davant del tribunal de justícia per la violació d'este principi.

Respecte al mecanisme d'alerta primerenca, i tenint en compte totes les observacions que s'han portat a terme en el si d'esta comissió, sí que voldria fer una sèrie de consideracions.

El mecanisme d'alerta primerenca previst en el protocol sobre l'aplicació del principi de subsidiarietat i proporcionalitat permet el control per part dels parlaments nacionals i, en el seu cas, dels parlaments regionals amb competència legislativa.

De conformitat amb el procediment previst, tots els projectes d'acte legislatiu, que són principalment els reglaments i les directives, se transmeten als parlaments nacionals, i estos, en un termini de huit setmanes, adopten un dictamen motivat que explique les raons per les quals considera que el projecte no s'ajusta a este principi.

Les institucions de la Unió Europea també tindran en compte els dictàmens motivats dirigits pels parlaments nacionals, de forma que els projectes normatius deuran tornar-se a estudiar amb caràcter general quan el dictamen negatiu supose una tercera part dels dictàmens emesos. I la comissió deurà, en qualsevol cas, motivar la decisió de mantindre la proposta.

El protocol atribuïx, per tant, a cada parlament nacional la facultat de consultar, quan procedisca, als parlaments regionals que tinguen competències legislatives.

En Espanya, l'aplicació d'este mecanisme es porta a terme a través de la comissió mixta congrés-senat per a la Unió Europea, tal com preveu la Llei 24/2009, de 22 de desembre, que es va adoptar precisament per a adaptar dita comissió a les novetats del Tractat de Lisboa.

El seu article 6 establix les línies generals d'esta participació autonòmica i preveu la remissió automàtica als parlaments autonòmics de totes les iniciatives normatives que siguen notificades a les Corts Generals per les institucions de la Unió Europea.

Els parlaments autonòmics disposen d'un termini de quatre setmanes per a emetre el corresponent dictamen, i la comissió mixta pot fer seu el dictamen del parlament autonòmic corresponent o presentar altres alternatives que es debatran conjuntament amb el dictamen emés per les autonomies.

Correspon, per tant, com bé s'ha dit, a estes Corts, a les Corts Valencianes, i no al Consell, determinar en què mesura es vol participar o no d'este mecanisme, sobre què normes se considera oportú pronunciar-se i què procediment considera més oportú per institucionalitzar a eixe efecte.

I, per últim, el tercer apartat d'esta compareixença, que fea referència a com participa el Consell en el control d'aplicació del principi de subsidiarietat, cal destacar que de tot l'anterior es desprén que el Consell no pot participar en este mecanisme d'alerta primerenca, perquè no és la seua competència, però sí ho fa a través d'uns altres mecanismes o instruments que directa o indirectament impliquen un control d'aplicació d'este principi de subsidiarietat.

En concret, cap destacar la participació activa del Consell en la fase prelegislativa de la Unió Europea. Des de l'adopció del Tractat de Lisboa, i tal com establix l'article 2 del protocol sobre l'aplicació del principi de subsidiarietat i proporcionalitat, la Comissió Europea deu realitzar en la fase de propostes dels actes normatius àmplies consultes que han de tindre en compte la dimensió regional i local de les noves mesures o actuacions.

Per a este fi, la comissió publica freqüentment documents preparatoris de futures regulacions, com poden ser llibres verds, llibres blancs o comunicacions, que es sotmeten a la consideració dels interessats, així com consultes generals sobre les possibles reformes problemàtiques o necessitats de regulació de determinats sectors.

El Consell fa ús d'esta important possibilitat de participació primerenca en l'adopció de decisions de la Unió Europea.

Ja, abans de l'entrada en vigor del Tractat de Lisboa, La Generalitat va contribuir, per exemple, en el llibre verd del mar i el llibre verd de la cohesió territorial.

Darrere de l'opció del Tractat de Lisboa i amb la generalització del mecanisme de consulta, La Generalitat realitza aportacions a tots els àmbits que considera d'especial interés per a la comunitat.

Així, per exemple, s'ha participat en la consulta relativa a l'instrument per al medi ambient, el Life+, o el paper dels ens regionals i locals en el foment d'una política hídrica sostenible; s'ha participat també en la consulta relativa al llibre verd sobre la modernització de la política de contractació pública al si de la Unió Europea en matèria de gestió íntegra en les zones costeres, en el llibre verd sobre modernitzar la directiva sobre qualificacions professionals, en la consulta sobre la legislació de la Unió Europea en matèria de qualitat de l'aire, en el llibre verd sobre la reestructuració i previsió del canvi o en la consulta pública sobre la carta europea de turisme sostenible i sobre els reptes i oportunitats per al turisme marítim i costaner en Europa, o en la consulta pública sobre la reforma de la normativa d'inspeccions ambientals, entre altres.

A més, i en el marc del que es denomina «Governança multinivell», la comissió ha introduït un nou mecanisme de consulta amb la denominació de reunions de diàleg estructurat i que suposa un intercanvi d'opinions amb les associacions europees representatives dels ens locals i regionals.

La Generalitat és membre molt actiu en diverses d'estes associacions, especialment la Conferència de Regions Perifèriques i Marítimes d'Europa i l'Assemblea de Regions d'Europa, realitzant aportacions en tots els àmbits de consulta que són d'interés també per a la comunitat. En este context, es va participar, per exemple, en les reunions, fòrums i aportacions al voltant del llibre verd de cohesió territorial.

També s'ha participat en el debat sobre el futur de l'Estratègia de Lisboa que es va celebrar en Palma de Mallorca en l'any 2010, en el debat sobre l'Estratègia Europa 2020 i sobre els pactes territorials en Brussel·les l'any 2011, o el relatiu a les mesures sobre el desocupament i el suport a les pimes des de la perspectiva regional i local, també, en Brussel·les l'any 2012.

Per últim, i quant al control de subsidiarietat en la fase legislativa, com saben, juga un paper essencial el Comité de les Regions com a òrgan consultiu que és. Però per a l'emissió dels seus dictàmens el comité es recolza en la xarxa de seguiment de la subsidiarietat, constituïda en 2007, per assistir al comité en la seua labor de control de l'aplicació d'este principi. El Consell és membre actiu d'esta xarxa.

La xarxa organitza consultes periòdiques i qüestionaris sobre els documents de la comissió, que servixen de suport als ponents en els dictàmens consultius del comité, i s'organitza en grups de treball especialitzats en sectors concrets.

Actualment, la Comunitat Valenciana participa en el grup de les xarxes transeuropees de transport per la seua especial rellevància amb el corredor mediterrani.

A través d'esta xarxa, La Generalitat ha participat, per exemple, en la consulta referent al mecanisme «Conectar Europa», conjuntament amb el port de València i les cambres, i en les aportacions del dictamen sobre les xarxes de telecomunicacions i el dictamen sobre l'avaluació d'impacte territorial, així com al pla d'acció sobre mesures emprenedores 2020, entre altres.

Senyoria, fins ací tot allò que he de dir sobre l'aplicació del principi de subsidiarietat.

Moltes gràcies.

El senyor president:

Moltes gràcies, senyor Lecha.

En nom del grup sol·licitant, en este cas per a fixar la posició, formular preguntes o fer l'observació que considere oportuna, té la paraula la senyora Salvador.

La senyora Salvador Rubert:

Gràcies, senyor president.

La veritat és que, com bé ha dit el senyor Lecha, en moltes ocasions hem plantejat aquesta qüestió en aquesta comissió, perquè efectivament no ens deixa de sorprendre la resposta que tenim a este respecte.

L'última vegada que vam abordar aquesta qüestió va ser a la comissió del 7 de maig de 2013, on va comparéixer la secretària autonòmica, li van formular algunes preguntes a este respecte, i concretament ens va fer un relat prou semblant al que vosté ha fet avui; fa fer referència a «la participación de La Generalitat en estas consultas ha sido creciente», «en la fase prelegislativa, pues hemos participado en los distintos libros verdes y las consultas públicas»; concretament va parlar, en l'àmbit dels llibres verds, «de la modernización de la política de contratación pública de la unión», y «entre las consultas públicas, pues hemos participado en las realizadas acerca de la legislación europea en materia de calidad del aire». «Hemos aportado iniciativas que se están llevando a cabo para la profesionalización del sector, la colaboración de la sociedad nacional y promoción del producto “estación náutica” para el desarrollo del deporte náutico sostenible», etcètera, etcètera.

És a dir, totes aquestes qüestions en les quals nosaltres hem participat. Però nosaltres li estem preguntant pel control de la subsidiarietat. I, per tant, sempre ens ha semblat insatisfactòria la resposta que hem rebut per part del representant del Consell que ha assistit en aquesta comissió, tant a preguntes com a compareixences que hem demanat o proposicions no de llei que hem demanat sobre aquesta qüestió. Perquè el que vostés estan relatant està vinculat al que són les funcions de responsabilitat de La Generalitat de participar en les funcions derivades de ser membres del Comité de les Regions i participació pròpia que se deriva que nosaltres som una regió de la Unió Europea i, evidentment, que està entre la nostra obligació participar en els plenaris del Comité de les Regions, participar en les comissions de les quals formem part, cosa que, siga dit de pas, doncs no era molt activa precisament i més bé eren les absències el que a nosaltres ens caracteritzava en Europa. I ara, bé, doncs sembla ser, si vosté me diu el contrari, que ja han canviat los miembros suplentes d'aquest govern per a participar en el Comité de les Regions, i sembla que alguna participació, almenys no sé si participació, però presència almenys doncs sí que sembla que tenim.

I aleshores ací estem parlant del compliment i del control del principi de subsidiarietat que, com he dit, és una cosa distinta.

Concretament, com vosté també ha dit, en el Tractat de Lisboa 2009, es va donar una major dimensió i es va aprofundir en el control del principi de subsidiarietat i el paper i la veu que les autonomies i les regions anàvem a tindre en el procés legislatiu en l'àmbit europeu.

Com vosté sap, el 70% del que es legisla en Europa té el seu impacte i aplicació directa en esta autonomia, i per tant considerem que este parlament ha de tindre veu sobre allò del que es legisla a Europa i afecta les competències autonòmiques. I eixa és la clau del principi de subsidiarietat.

Hem demanat per activa i per passiva que vostés activen eixe mecanisme d'alerta primerenca, que preveu el Tractat de Lisboa, per tal que aquesta cambra doncs es puga pronunciar sobre allò que es puga legislar a Europa i que afecte competències autonòmiques. I sí és la nostra competència, sí que està això en la nostra competència.

Vostés mateixa, el mateix Consell, va impulsar el fet que anaven a eliminar les comissions. , com han eliminat totes les comissions no legislatives d'aquesta cambra, i deixaven la comissió d'afers europeus precisament per eixe principi de subsidiarietat que anàvem a tindre una feina «desbordante», doncs, sincerament, és un poc irrisòria la feina «desbordante», perquè si no fóra pels grups de l'oposició esta comissió crec que no s'haguera convocat encara en tota la legislatura, ni esta ni la passada, de la qual també jo era portaveu d'ella.

Per tant, em sorprén que membres del Grup Parlamentari Popular i membres del Consell defensaren. , i jo estic molt agraïda que defensen que romanga esta Comissió d'Afers Europeus, la veritat, perquè pense que se pot desenvolupar molta feina, però al mateix temps em sorprén la poca voluntat i vocació europeista que destil·la el Consell i que se destil·la també en aquesta comissió per part del grup majoritari, que podria també d'alguna manera intensificar la seua tasca. I dic açò perquè, clar, se salvava esta comissió perquè anàvem a tindre feina desbordant, i perquè havíem de complir el principi de subsidiariedad, i això s'ha dit aixina, hem de complir el principi de subsidiarietat i ara anem a tindre molta feina perquè tot passarà per la Comissió d'Afers Europeus.

Doncs em sorprén que hi haguera un informe fet pel servei jurídic d'aquesta cambra, i arrosseguem des de la legislatura passada, és que no s'ho inventa el Grup Socialista, és que vam tindre un text que se va elaborar per part dels lletrats d'aquesta cambra i d'aquesta institució, que se'ls van fer arribar als grups de l'oposició, i quan va passar un temps i veiem que ahí es preveia tot un mecanisme per aplicar el sistema d'alerta primerenca en aquesta cambra, veiem que passava el temps i no s'activava res, doncs vam preguntar als membres de la mesa què passava en aquest informe i ens van dir que és que els grups de l'oposició havien de donar la nostra. si ens pareixia bé o no o si volíem fer alguna aportació. Bé, açò jo parle de la legislatura passada. I aixina ho vam fer. Vam dir que ens semblava perfecte el mecanisme, que si pot ser podia ser un poc més àgil, però, bé, que en qualsevol cas, donàvem per vàlid el procediment d'alerta primerenca per si volia plantejar en les Corts Valencianes. I bé, des d'aleshores és que no sabem res. Insistim en aquesta comissió, i sí que demanem que vinga un responsable del Consell, perquè açò és una qüestió, una decisió política, és una decisió política activar este mecanisme, perquè està previst que aixina siga i no hi ha decisió política que siga aixina, perquè no tenim ninguna notícia.

Les últimes vegades que en esta comissió hem abordat aquest tema, la resposta és que «participamos en el Comité de las Regiones», que anem a les comissions, que anem als plenaris, que participem en el CALRE i tal, però en realitat «cumplimos la subsidiariedad».

A vore, estem parlant d'activar este mecanisme d'alerta primerenca. I vostés ho saben perfectament. I aixina està previst. És a dir, no hi ha ningun mecanisme en l'Estatut d'autonomia que substituïsca la creació d'este mecanisme. Com també s'ha apuntat per eixa línia en unes altres vegades en aquesta comissió.

Perquè al final el compliment d'aquest principi va a suposar el compliment d'una qüestió bàsica com és l'acervo comunitari. Tots els parlaments autonòmics ho tenen, i no ho té el valencià. Per tant, no sé de qui és la responsabilitat o deixa de ser, però si demanem la presència d'un membre del Consell, esta compareixença anava dirigida al conseller de presidència, doncs pensem que seria important que vosté, que parla en el seu nom, que mostraren un poc de voluntat i de vocació en este sentit, perquè realment és que no entenem, i més que el Consell té voluntat de mantindre esta comissió i que funcione, doncs seria molt important que prengueren la decisió i optaren per articular eixe mecanisme que se va preveure i se va preparar per part dels serveis jurídics d'aquesta institució, i que se posaren en marxa, perquè jo crec que igual que els altres grups doncs tenia el vistiplau que ens pareix un mecanisme i un procediment encertat el que se plantejava.

Per una altra banda també ens va dir la secretària autonòmica en maig de 2013, quan va comparèixer en aquesta comissió, que li vam preguntar a este respecte, que formem part de la Red de seguimiento de la subsidiariedad del Comité de les Regions. Aleshores ahí ja ens va indicant que nosaltres «hemos aportado», ens va dir, «hemos aportado». Però com ja era la seua última intervenció ja no li vam poder preguntar, perquè ja no teníem torn de paraula, ens agradaria saber quines aportacions hem fet nosaltres, la Comunitat Valenciana, a eixa Red de seguimiento de la subsidiariedad del Comité de les Regions. Perquè, clar, si la vocació de participar ací és igual que la que vostés tenen per articular eixe mecanisme d'alerta primerenca en esta autonomia i en les Corts Valencianes, doncs igual la resposta és que no han fet cap aportació, o a vore quina classe d'aportació ha sigut. Què hem aportat? Quin treball hem fet? I amb quina convicció? Què hem desplegat nosaltres com a regió valenciana en eixa Red de seguimiento de la subsidiariedad? Perquè la veritat és que ens sorprendria que fóra molt intensa en la nostra aportació, perquè ens sorprén moltíssim que a hores d'ara ja estem en, diguérem, la segona legislatura des que es va aprovar el Tractat de Lisboa en 2009, i ací continuem mutis por el foro respecte a un mecanisme que nosaltres pensem que seria molt enriquidor i molt productiu que en les Corts Valencianes el tinguérem articulat, igual que ho tenen tots els parlaments autonòmics de l'estat espanyol, menys nosaltres.

Aleshores, no entenem que vostés, sempre que vénen a aquesta comissió, ens intenten derivar la qüestió, que «ya participamos», perquè participem en el Comité de les Regions o perquè participem en altres organismes, on tenim espai i que ens pertoca per dret participar. Això ja ho sabem.

Però estem preguntant, concretament, este sistema d'alerta primerenca per què no s'activa. Perquè pensem que no hi ha a priori ningun inconvenient, màxim quan esta és l'única comissió no legislativa que encara queda en estes Corts, afortunadament, però de la mateixa manera afortunada, creguem que seria molt encertat i molt afortunat que vostés activaren altre mecanisme per tal que poguérem donar-li més feina o més treball i poguérem participar d'una manera molt més intensa i activa des del legislatiu en aquest procés.

Moltes gràcies.

El senyor president:

Moltes gràcies, senyora Salvador.

Ara tenen la paraula els grups parlamentaris que no han sol·licitat la compareixença, i amb el criteri establit de menor a major. Per tant, té la paraula la síndica del Grup Parlamentari d'Esquerra Unida, senyora Sanz.

La senyora Sanz Alonso:

Bien, yo cuando leí el orden del día de la reunión…, por cierto, es la primera vez que me incorporo a esta comisión y, por lo tanto, le saludo, porque no había podido coincidir con usted en otro momento. Pero, bueno, me sorprendió porque yo entendía que diversos parlamentos autonómicos habían iniciado todos los procedimientos precisamente para aplicar, o para observar o para controlar desde sus propios parlamentos la aplicación o no del principio de subsidiariedad en normas que les competía, que competían a la comunidad autónoma.

El senyor president:

Moltes gràcies, senyora Sanz.

En representació del Grup Parlamentari Compromís, té la paraula el seu síndic, el senyor Morera.

El senyor Morera Català:

Moltes gràcies, senyor president.

Bé. El principi de subsidiarietat és una les qüestions bàsiques de la configuració de la Unió Europea, està recollit en l'article 5 del tractat i crec que és una qüestió clau per al desenvolupament normal de les regions europees, en el nostre cas, que tenen competències legislatives i governamentals.

I en eixe sentit, jo crec que el Consell d'Alberto Fabra està perdent els papers. Ja els va perdre fa temps el senyor Francisco Camps, però és que ara anem de mal en pitjor. I crec que -vosté ho ha dit al principi- estem bàsicament caminant cap a un ens administratiu. Hem cedit la nostra competència en matèria d'acció exterior a l'Ivex. Ja anuncia el senyor Alberto Fabra que si no pot tindre diners per a segons quines competències, que les tornarà a l'estat. I ací tenim comunitats autònomes que ens sobrepassen per la dreta, per l'esquerra, mentres nosaltres som els gestors d'una governació que està fent aigües per tots els costats.

Tenim el president de Múrcia, que és el president del Comité de les Regions i que mos passa per dalt, per baix, per dreta i per esquerra. I parlava, efectivament, del principi de subsidiarietat com un dels elements fonamentals perquè se respecten les competències en matèria local i regional, regional en la terminologia europea.

I nosaltres no ens fem de respectar, perquè ací vénen tots i mos furten el que és nostre i mos trepitgen i mos deixen a l'altura del betum, amb un govern que no defensa els nostres interessos, els interessos valencians, ni a l'hora de prendre decisions que ens afecten -efectivament, no n'hi ha actuació per part del govern-, ni tampoc en l'aplicació de la normativa comunitària en la qual no hem participat en la seua elaboració per part del nostre govern.

Som uns gestors administratius sense capacitat de prendre decisions interessants per a defendre els nostres interessos. Sí que ho fan altres comunitats com Múrcia, que, per cert, anuncia la creació de la seua televisió autonòmica -és que açò és per a riure- mentres nosaltres hem decidit perdre fins i tot el que és un servei públic bàsic, com és la Radiotelevisió Valenciana.

Jo, en vista del que han dit els meus companys, i en vista al que ha suposat el Tractat de Lisboa, i en vista que vostés no han fet ninguna xarxa de seguiment del principi de subsidiarietat, ni han pres una decisió activa en la presa de decisions que siguen pròximes als ciutadans, ni han defensat les nostres competències, l'únic que me queda per dir-los és que vagen vostés a la conferència de subsidiarietat que està prevista en el Bundesrat per al 18 de desembre.

¿Tenen previst vostés anar a prendre un poc allí el que va a decidir sobre esta qüestió? Perquè mos estan passant totes les pilotes i tenim un govern paralitzat, un govern que no s'adona de la pel·lícula, un govern que no defensa els interessos valencians, un govern que li xafen el principi de subsidiarietat i es queda tan a gust.

I, per tant, jo crec que hem arribat un moment de dir, «senyors, si vostés no aprofiten per açò, doncs deixen pas a uns altres». Perquè el que està clar és que vostés no defensen els interessos valencians, ni tenen estratègia ni capacitat, ni són capaços de defendre els nostres interessos. I ací en un tema neuràlgic fonamental per a la construcció europea, que és el principi de subsidiarietat actiu i passiu; actiu en la producció de normatives i polítiques que ens puguen afectar -no he vist cap lideratge, cap posició-, i passiu en l'aplicació i la recepció d'eixes normatives que ens afecten d'una manera molt directa. No ho he vist. En altres comunitats autònomes, sí.

Per tant, jo el que els demanaria és que algun membre del govern valencià… I si no, estes Corts, tindrem de fer un pensament, anar a la conferència del Bundesrat i aprendre un poc…i passar el parte al govern, perquè jo els veig…, sincerament, els veig KO, els veig KO, els veig un govern que no sap on està la ma dreta ni la ma esquerra, que no se fa de respectar, que no té ni idees, que no té cap lideratge.

I ací estem bàsicament cada setmana tancant un aspecte fonamental del nostre autogovern. El principi de subsidiarietat és fonamental, perquè com a regió europea que som, com a un poble europeu que som, com a un element clau del nostre autogovern, i té un govern que jo, pel que li he escoltat, escolte, açò no està ni per a…, ni per a donar una classe de BUP en un institut de batxiller. És que la veritat… Bé, BUP, ESO, o el que siga ara. És que no estem ni…

I, per tant, si té res a dir-mos, escolte, jo realment li ho dic, que passe un altre i que agarre esta competència, perquè veig un govern que no sap ni per on va.

Moltes gràcies.

El senyor president:

Moltes gràcies, senyor Morera.

En representació del Grup Parlamentari Popular, té la paraula l'il·lustre síndic senyor…, portaveu del grup.

El senyor Lorenzo Paredes:

El senyor president:

El senyor director del Gabinet del President:

Moltes gràcies.

Dia la portaveu del Partit Socialista que açò és una decisió política. Bé, si és una decisió política, crec que tenen els seus òrgans de govern dins d'este parlament, on es deuria posar a consideració el funcionament d'esta alerta. I si tenen a bé implementar-lo, per part del Consell no tinguen cap problema, cap dubte que ací estarem tantes voltes com se mos requerisca per a poder donar l'opinió als temes que es tracten.

Jo sí que li volia fer també una consideració al senyor Morera. ¡Home! , jo no sé si la pèrdua o la integració de les oficines de l'Ivex dins del que són les oficines de l'Icex o de les ambaixades d'Espanya és una pèrdua de competència. No sé si en alguna ocasió vosté mateix ha criticat l'existència d'eixes oficines de l'Ivex a l'exterior, no ho sé. Molt probablement sí. A la millor també seria oportú que mos posarem d'acord en si quan les tenim les critiquem i quan no les tenim també les critiquem. A la millor seria més oportú ser una mica més coherent.

¿Que no defensem els interessos dels valencians? Bé, crec que ací s'ha donat complida informació respecte al que han segut les negociacions de la PAC o bé del corredor mediterrani. Tinc de dir-li que al poc de començar esta legislatura, l'any 2011, allà pel mes d'octubre, crec recordar, no estic segur exactament de la data, este Consell va participar junt amb tot el sector empresarial i social de la Comunitat Valenciana en el si de la Unió Europea, on correspon, defensant la vigència i la necessitat de tindre una ret transfronterera que mos posara dins del que són les línies d'alta disponibilitat dins la Unió Europea. Bé, en el mes de gener se posà la primera pedra del que és el tram que va fins la província de València. Jo no sé si això vosté ho entén com a defensar els interessos dels valencians; mosatros creem que sí.

I a la representant del Grup Socialista, jo torne a dir, a incidir en el mateix, diga'm vosté que té de fer el Consell perquè estes Corts puguen aplicar eixa alerta que tant s'ha parlat ací. Jo també els vull fer una reflexió general, i parlen vostés del que s'ha fa en altres parlaments autonòmics espanyols. Només n'hi han dos, només n'hi han dos que hagen fet algun tipus de consideració o bé negativa respecte alguna normativa europea o bé alguna observació. Són el parlament català i el parlament basc. No sé si això té a vore alguna cosa més amb algunes altres qüestions. A la millor igual vosté m'ho pot explicar.

En qualsevol cas, reiterar la posició del Consell, que si tenen a bé que s'aplique este mecanisme, nosaltres col·laborarem com venint fent fins ara.

Moltes gràcies.

El senyor president:

Moltes gràcies, senyor Lecha.

¿Algun grup vol formular alguna pregunta o demanar algun aclariment respecte a les explicacions que ha donat en este cas el director del gabinet de Presidència? Molt bé.

Senyora Salvador, té la paraula.

La senyora Salvador Rubert:

Gràcies, senyor president.

A vore. Nosaltres entenem que vostés ara estan en altres temes que, evidentment, tenen d'apagar massa focs com per a estar preocupats pel que passa a Europa, o quina és la implicació i el desenvolupament d'estes polítiques, tant en matèria d'acció exterior com en relacions amb la Unió Europea que vostés tenen de desenvolupar. Però, clar, vostés ací creen comités que no se reunixen, tarden en crear, per exemple, el Comité Valencià d'Afers Europeus, que van tardar quatre anys des que el van anunciar ací en crear-los, ara amplien esta comissió, tretze anys des que existix i se reunix. , bé, hui mos n'hem enterat, cinc vegades. Clar, no ens sorprén, doncs, que no n'hi haja voluntat d'impulsar este tipus d'iniciatives, que, per cert, ja ho vam presentar també via proposició no de llei ací i, doncs, se va votar en contra per part del Grup Parlamentari Popular.

És a dir, hem utilitzat tots els mecanismes, i ací sí que ens interessa saber quina és la posició del Consell, perquè, com vosté convindrà, el grup parlamentari majoritari que dóna suport al Consell, doncs, és el popular, que és el que està en el govern en estos moments i, per tant, ¿com no va a ser fonamental conéixer i polsar quina és la voluntat del Consell a este respecte? I també li he preguntat que no. , que crec. , o jo no li ho he escoltat, espere que m'ho torne a explicar en la seua segona intervenció, bé, tercera intervenció, quines són les actuacions que hem fet en eixa ret de seguiment del principi de subsidiarietat. És que no me n'ha dit res, vosté.

Per tant, és una qüestió de vocació i de voluntat, és una qüestió de vocació per Europa i és una qüestió de convicció de participar en el procés legislatiu europeu, o se té o no se té, i això és aixina de clar, o és blanc o és negre. No s'entén que no se vullga, i no s'entén que, d'ofici, açò no s'haja creat, més quan, li ho reitere, hi havia un informe dels serveis jurídics de les Corts Valencianes que establien el mecanisme que se devia activar per tal de complir amb eixe principi d'alerta primerenca.

Per tant, és una qüestió de creure's l'autogovern o no creure en l'autogovern. I això és aixina de simple. És a dir, tenim competència, tenim responsabilitat, no s'entén, continuarem insistint, evidentment que continuarem insistint, perquè considerem que és un instrument fonamental que ens dóna el tractat de Lisboa a este parlament autonòmic. I com considerem que és un instrument fonamental, tornarem a insistir i les vegades que faça falta, per a que finalment s'aplique, encara que pensem que no n'hi ha molta voluntat, perquè si hi haguera voluntat, doncs, eixe Grup Parlamentari Popular, que amb la seua majoria absoluta sustenta al govern, doncs, ja haguera fet o haguera pres les iniciatives corresponents per a que això fóra aixina o, inclús, des d'on va tindre origen eixa primera comunicació d'eixe informe, que va ser de la Mesa de les Corts Valencianes, doncs, després de la nostra. , el nostre vistiplau, doncs, eixe mecanisme s'haguera activat, i això no ha passat, i estem en l'any 2013, ja quasi en el 2014, i continuem igual.

Per tant, al final ens trobem en una autonomia que en matèria europea és que no liderem res, és que no sabem si som de tercera. i volem ser de primera, o vostés diuen que són de primera, però en realitat és que sembla ser que són de tercera, perquè, ¿què opina el Consell? , ¿s'ha de crear o no s'ha de crear? Perquè, al final, si també des del Grup Parlamentari Popular els seus responsables polítics ixen dient la importància d'este principi, per a que també s'active i reactive esta comissió, i ací, doncs, ningú meneja fitxa, doncs, sincerament, nosaltres, per descomptat, este grup parlamentari, continuarem insistint, perquè considerem que és una qüestió importantíssima, el fet que, si se'ns dóna la possibilitat de tindre veu en eixe procés legislatiu, hem de fer ús d'eixes possibilitats que se'ns dóna des del Tractat de Lisboa, recorde, aprovat en l'any 2009 i entrat en vigor en l'any 2009, i ací encara no hem menejat fitxa sobre aquesta qüestió, i, per tant, doncs, m'agradaria que vosté, com a responsable del Consell, ens diguera «sí» o «no» a este principi i a instaurar el mecanisme d'alerta primerenca, i que això se traslladara al Grup Parlamentari Popular, que ja ho fem des d'ací, i, per una altra banda, que ens explicara quina ha segut la nostra activa participació en eixa ret de seguiment del principi de subsidiarietat al Comité de les Regions.

Moltes gràcies.

El senyor president:

Moltes gràcies, senyora Salvador.

¿Algun grup vol formular preguntes, aclariments. ? Té la paraula la síndica del Grup Parlamentari Esquerra Unida.

La senyora Sanz Alonso:

Entonces efectivamente, si después, en las Cortes Valencianas hay un debate que se sustancia con un voto negativo del Grupo Popular respecto a nuestra capacidad de poder ejercer esta alerta temprana, lo que hay es un no cumplimiento de unos derechos que nos son propios, de unos derechos que están legislados, de unos derechos que salen de la normativa europea y que el Consell no quiere asumirlos. Y no es cierto que solamente hayan actuado el Parlamento Vasco y el Parlamento Catalán, que son los que siempre lo hacen cuando se emiten dictámenes, no fallan, es verdad, pero también es verdad que hay parlamentos que también han actuado cuando les ha afectado de forma directa, y que yo antes los he nombrado a todos ellos y que han emitido dictámenes sobre la aplicación o no. , sobre el cumplimiento o no del principio de subsidiariedad sobre esos temas.

Porque, además, hay que tener en cuenta que a la hora de tramitar a las comunidades autónomas la normativa europea, no se tramita. , digamos, no hay una criba para decir qué es lo que va a cada parlamento autonómico en función de si le compete o no, le afecta o no, sino que se les da a todos. O sea, se tramita a todos por igual.

El senyor president:

Moltes gràcies.

Té la paraula el síndic del Grup Parlamentari Compromís.

El senyor Morera Català:

Sí, molt breument, per a ratificar, efectivament, que n'hi ha. , jo entenc, des del nostre grup parlamentari, una voluntat manifesta d'anestesiar el que és una de les nostres capacitats, i és la d'aplicar fidelment el principi de subsidiarietat. Només tenim de vore un govern que s'ha esborrat de la partida i que ha entregat els nostres. , les nostres prerrogatives, les nostres capacitats, les nostres capacitats d'actuació dins del marc de la Unió Europea i el que planteja el tractat de la Unió Europea en el seu article 5, i una prova d'això és la seua nul·la acció en matèria d'acció exterior a la Unió Europea, del Comité de les Regions, etcètera, etcètera.

I, en eixe sentit, crec que nosaltres, com a Corts Valencianes, tindrem de, també, prendre cartes en l'assumpte, perquè s'està produint molta normativa i molta directiva i molt de reglament que incidix directament en les nostres competències, i tenim un govern que no defensa els nostres interessos en eixa matèria.

Sobre el rintintín de l'Ivex, doncs, mire vosté, nosaltres sempre hem defensat la necessitat de tindre un instrument afavoridor dels nostres sectors exportadors, que és l'Ivex, cosa que vostés estan liquidant, de la mateixa manera que estan liquidant la nostra autonomia. Però no podem consentir l'ús que s'ha fet de l'Ivex amb designació de persones que han esta condemnades, com el director general de l'Ivex, el senyor Tabares, o l'ús perniciós que s'ha fet dels recursos de l'Ivex en la contractació d'un cantant com Julio Iglesias, en Miami, en Orlando, en el 2005, privant al poble valencià d'uns recursos molt importants que, curiosament, este senyor després ha cantat en els mítings del Partido Popular. Bé, llavors, bromes, ni una, perquè no estem per a aguantar segons quines bromes.

Una altra cosa. , una cosa és que nosaltres defensem els instruments com Radiotelevisió Valenciana, i una altra cosa és l'ús. absolutament negatiu i pervers que s'ha fet d'elements importants del nostre autogovern d'una forma partidista, anul·lant. , com en el cas de l'Ivex o en el cas de Radiotelevisió Valenciana. Per tant, ha segut el govern del Partido Popular el que ha protagonitzat estos excessos i, en alguns casos, il·legalitats, com és les persones que se van designar com a directors de l'Ivex.

El senyor president:

Moltes gràcies, senyor Morera.

Senyor Lorenzo.

El senyor Lorenzo Paredes:

Vamos a ver, resulta ser que. , creo que lo he dicho claramente, (ininte l·ligible) . entendido, pero corresponde a las Cortes Valencianas y no al Consell determinar en qué medidas quiere participar o no en esos mecanismos. Indudablemente, también se indica que estamos en otras cosas y cuestiones de ese tipo, que de alguna forma nos hacen ir a un lugar que no corresponde, porque no cabe duda, y vuelvo a indicar, de que por parte del gobierno de La Generalitat se ha hecho mucho en este sentido, en favorecer ese principio de subsidiariedad.

El senyor president:

Moltes gràcies, senyor Lorenzo.

I té la paraula el senyor Lecha.

El senyor director del Gabinet del President:

Molt bé, moltes gràcies.

Referent a la participació de la Comunitat Valenciana quant a la xarxa de seguiment de subsidiarietat, tinc de dir-li que sí, ha participat absolutament des del primer dia que es va constituir, que va ser l'any 2007. En concret, ha participat en les consultes relatives a (ininte l·ligible) . per al medi ambient, Life+, el paper dels ens regionals, locals, foment d'una política hídrica sostenible, la participació de les consultes relatives a la contractació pública, o en la modernització de la directiva sobre qualificacions professionals (ininte l·ligible) . consulta, només per dir-los-en algunes d'elles.

Pel que respecta a si tenim la voluntat que esta comissió funcione o no funcione, reiterar el que li he dit adés, des del Consell no tenim res a dir, si funciona, nosaltres, encantats de participar. ¿I què se fa amb la documentació que hi arriba? Doncs, bé, m'imagino que se'ls podrà preguntar i se podrà dir a on està eixa documentació.

Respecte a la nul·la acció del Comité de les Regions, bé, crec que ahí han dit que han participat en el que va de la present legislatura, aproximadament, el 90-95% de les reunions, tant el Comité de les Regions com en les comissions de què després formen part, i no es preocupe vosté, que tota la labor que estava fent. , que estava portant a terme l'Ivex, se seguirà portant a terme a través de les diferents oficines, com ja li he dit abans. Els nostres sectors productius estaran suficientment cuidats i s'anirà de la mà d'ells allà on faça falta.

Res més i moltes gràcies.

El senyor president:

Moltes gràcies, senyor Lecha.

Donem per conclosa la compareixença.

Agrair-li la facilitat que ha posat per a poder coordinar-mos i poder fer esta comissió el més prompte possible. I anem a passar al següent punt de l'orde del dia, que és. Anem a suspendre durant un minut, i aixina també el president podrà absentar-se un segon i estar de seguida ací.

Moltes gràcies.

(Se suspén la reunió durant uns minuts)

Proposició no de llei sobre la realització pel Govern d'Espanya de les actuacions necessàries per a impedir la importació de cítrics infectats per la Guignardia citriparca en tot el territori de la Unió Europea, presentada pel Grup Parlamentari Socialista (RE número 63. 595, BOC número 194)

El senyor president:

(Inoïble) . l'ordre del dia en el punt número 5, que és la Proposició no de llei, presentada pel Grup Parlamentari Socialista, sobre la realització pel Govern d'Espanya de les actuacions necessàries per a impedir la importació de cítrics infectats per la Guignardia citricarpa en tot el territori de la Unió Europea.

A la mateixa proposició no de llei ha arribat una esmena de substitució, signada per tots els grups parlamentaris. Per tant, en este cas, el grup proponent, que és el Grup Parlamentari Socialista, que és, diríem, el titular, és el titular de la iniciativa, si no li importa, sotmetríem a votació l'esmena i després faríem l'explicació de vot de cada un dels grups, de menor a major. Els pareix bé?

La senyora Crespo Domínguez:

Sí, correcte, senyor president.

El senyor president:

Doncs, molt bé.

Doncs, anem a passar a fer la lectura, en este cas, del text, lògicament, el text de substitució. Va a fer-se lectura per part del secretari.

Té la paraula.

El senyor secretari:

La proposta que ha arribat a aquesta mesa és:

»Les Corts Valencianes instan al Consell a que insista ante el Gobierno de España y ante las instituciones de la Unión Europea, con las gestiones oportunas, para impedir la importación de cítricos afectados por la mancha negra, Guignardia citriparca…, citricarpa (el senyor Morera diu: «Citricarpa. És que és diferent. ». La senyora Crespo parla amb el micròfon desconnectat. El senyor Morera diu: «Això és la negrilla. »)

El senyor president:

Doncs, passem a votació. Vots a favor de l'esmena presentada? Per unanimitat, són 14 vots a favor.

I ara passem a l'explicació de vot.

En este cas, en nom del Grup Parlamentari Esquerra Unida, la seua síndica té la paraula.

Senyora Sanz.

La senyora Sanz Alonso:

El senyor president:

Moltes gràcies.

Té la paraula, en representació del Grup Parlamentari Compromís, el seu síndic, el senyor Morera.

El senyor Morera Català:

Moltes gràcies, senyor president, i molt ràpidament.

Hem votat a favor, en coherència amb la posició del nostre grup en el que ha de ser el control de les plagues en origen.

Estem a favor de la comercialització de tercers països de les seues produccions agrícoles i anar progressivament baixant els aranzels. Però sí que volem un control estricte del que suposen les plagues o les espècies invasores en frontera, perquè tots som conscients de les enormes i gravíssimes conseqüències que han tingut en la nostra economia i en el nostre medi ambient.

Recorde (inintel·ligible) . en els cítrics, per exemple, que va tindre nefastes conseqüències per a un sector clau en la nostra economia, o recentment el que està suposant la introducció de plagues invasores, com la del morrut roig, que està provocant eixe drama sense control en els nostres palmerars, en les canarienses.

I en eixe sentit, en coherència a la posició del nostre grup, hem votat a favor. I crec que hauríem d'anar un poc més enllà per a exigir un control en origen de les produccions agrícoles de tercers països, sobretot els països menys desenvolupats -que estem a favor de l'arribada dels seus productes-, com a millor fórmula per a garantir i preservar el seu benestar i el seu desenvolupament harmònic en el conjunt del planeta.

Moltes gràcies.

El senyor president:

Moltes gràcies, senyor Morera.

Per part del Grup Parlamentari Socialista, té la paraula la il·lustríssima diputada senyora Crespo.

La senyora Crespo Domínguez:

Gràcies, senyor president.

Jo també, alegrar-me i donar les gràcies als altres grups perquè en el seu vot, doncs, podrem crec que pressionar un poquet més del que està fent-se en estos moments a la Unió Europea per a frenar una altra amenaça que ja tenim en les portes -en Canàries ja s'ha detectat-, el que és la Guignardia citricarpa. I, clar, de tots és sabut que en tema de plagues, doncs, no hi ha fronteres. Per tant, m'alegre d'esta decisió de tots els grups.

Jo demanava en esta PNL -i crec que així es complirà- un compromís, un compromís que havia d'adquirir la Unió Europea. Perquè, clar, va donar la seua paraula, ja en l'any 2012, que quan detectaren importacions contaminades per la Guignardia citricarpa faria unes inspeccions rigoroses a totes eixes tones de cítrics que arriben a Europa en temporada baixa de producció de cítrics ací a la mediterrània, i no estava complint amb el que va dir.

Per tant, hui m'alegra doblement que amb esta decisió, amb este compromís de tots els grups ací, pugam transmetre tant al nostre Govern d'Espanya, que jo crec que a través del ministeri ja s'està pressionant i molt a la Unió Europea perquè actue quan detecte importacions contaminades.

Estem parlant hui de la Guignardia citricarpa, però hi ha altres plagues i altres fongs que ahí alerten els nostres citricultors. I que açò vaja endavant, doncs, és una alegria no sols per als productors d'Espanya, sinó crec que també per als productors de tota la nostra Comunitat Valenciana.

Res més i, de nou, doncs, jo crec que el sector ens agrairà esta decisió unànime de tots els grups.

El senyor president:

Moltes gràcies.

I, en representació del Grup Parlamentari Popular, té la paraula la il·lustríssima diputada senyora Díaz.

La senyora Díaz González:

El senyor president:

Proposició no de llei sobre el rebuig a l'acord pesquer signat entre la Comissió Europea i el Regne del Marroc, presentada pel Grup Parlamentari Compromís (RE número 67. 145, BOC número 202)

El senyor president:

Sustanciado este punto, pasamos al siguiente, que es el punto número 6 del orden del día, ante el cual tenemos la solicitud de dos invitaciones, que han sido cursadas en tiempo y forma, en las cuales el señor Saad El Mami y Lehebib Brahim Didi… Les solicitaría a los servicios de la cámara que los inviten a ocupar aquí en la tribuna de invitados los lugares que les corresponden. (Pausa)

Por lo tanto, el punto número 6 que es: presa en consideració de la proposició no de llei sobre el rebuig a l'acord pesquer signat entre la Comissió Europea i el regne de Marroc, que està presentada pel Grup Parlamentari Compromís, en registre d'entrada 67. 145.

Per la qual cosa, té la paraula la senyora Oltra, en nom del Grup Parlamentari Compromís.

La senyora Oltra Jarque:

Moltes gràcies, senyor president.

Bona vesprada, senyories.

També sumar-me a la benvinguda del president als dos membres del Front Polisario que tenim hui ací, perquè anem a parlar del Sàhara i anem a parlar de justícia. I també anem a parlar, com no, d'afers europeus, perquè açò és una qüestió que, òbviament, té una transcendència en els assumptes europeus molt important.

El territori del Sàhara Occidental, com ja assenyalara l'assessoria jurídica de les Nacions Unides en 2002, està considerat com un territori no autònom, pendent de descolonització. Per la qual cosa, l'explotació dels seus recursos naturals és contrària al dret internacional si no es complixen dos requisits bàsics: que els beneficis de qualsevol explotació repercutisquen (veus) .

El senyor president:

Senyories, per favor.

La senyora Oltra Jarque:

. que els beneficis de qualsevol explotació repercutixquen directament en la població sahariana i que qualsevol acord referent a estos compte amb el vistiplau de qui, en paraules de l'Assemblea General de les Nacions Unides, és l'únic i legítim representant, el Front Polisario.

El problema és que el govern del senyor Rajoy no ha plantejat cap mesura sobre aquest tema en la seua labor negociadora de l'acord pesquer que ara nosaltres venim ací a fer objecte de debat. El motiu pel qual l'eurocambra va rebutjar ja l'anterior acord pesquer, suspenent la pròrroga, van ser precisament els drets humans del poble saharià, que eren trepitjats, que no eren tinguts en compte, a més que la pesca havia de ser sostenible i rendible. En concret, l'informe afirmava la il·legalitat de l'acord per violar el dret internacional perquè interferix en els assumptes del poble saharià i la sobreexplotació d'algunes espècies. És a dir, hi havia implicacions de vulneració de drets fonamentals i de dret internacional i, per altre costat, n'hi havia una insostenibilitat ambiental, una vulneració també al que és la sostenibilitat ambiental.

L'informe emés en 2009 pels serveis jurídics del Parlament Europeu assenyalava, respecte a l'anterior acord -no el que estem parlant ara- que no existien proves que beneficiara els saharians, ni que s'estiguera realitzant d'acord als seus desitjos. Unes conclusions afirmades al seu torn en un informe posterior en 2010, encarregat per la Unió Europea a la consultora francesa Ocean Development Megapesca, Ltd.

Aquesta és la clau perquè l'acord siga legal i puga ser recolzat almenys per Compromís, i és que ha de quedar clara i expressa, fora del seu àmbit d'aplicació el territori no autònom del Sàhara Occidental. És a dir, qualsevol acord de pesca que se faça amb el regne de Marroc ha de deixar clar i expressament clar que les aigües del territori no autònom del Sàhara Occidental que està pendent de descolonitzar no són objecte d'eixe acord.

El nou acord signat i recolzat amb fervor pel govern del Partit Popular és tot vaguetat, és tot el contrari del que estem parlant quant a la zona de pesca, perquè parla d'aigües del regne de Marroc, que òbviament per a Marroc són també les aigües del Sàhara Occidental, encara que el dret internacional no reconega que eixes aigües formen part del regne de Marroc. Però clar, si se deixa que el regne de Marroc interprete la vaguetat de l'acord quan diu «aigües del regne de Marroc», el regne de Marroc va a considerar sempre que les aigües del Sàhara són també d'ells. L'obtenció d'unes llicències de pesca per a unes poques embarcacions espanyoles de gran grandària, que practiquen a més el model de pesca tipificat com a industrial i que es caracteritza per utilitzar tècniques molt extractives i molt lesives per a l'ecosistema marí, al nostre entendre no justifica de cap manera la vulneració del dret internacional i del dret fonamental del poble saharià.

És més, aquesta pesca, segons l'últim informe esmentat, ha contribuït de manera molt significativa a la sobreexplotació de recursos pesquers saharians.

Nosaltres, des de Compromís, rebutgem l'espoli il·legal de recursos naturals del Sàhara, emparat o no per acords comercials de la Comissió Europea. I per això, hem dut este tema ací, al parlament.

El fet que en l'article 1 de l'acord s'afirme que es respecten els drets humans, preveient la suspensió en cas de vulneració, senyories, permeten-me que ens parega una paròdia. No és suficient, no complix amb el mandat del Parlament Europeu, que va dir que expressament s'havien de deixar fora les aigües territorials del Sàhara. Òbviament el paper és molt sofrit i se pot posar de tot: que se respectaran els drets, que no se farà el que no se deu fer, però si això se deixa a la interpretació d'una de les parts, en este cas, el regne de Marroc, seguirà, com ha fet fins ara, xafant els drets del poble saharià i el dret internacional.

De fet, en el protocol anterior, que el Parlament Europeu va rebutjar, ja hi havia una referència que no va valdre de res, perquè va ser contínuament vulnerada. El respecte als drets humans es convertix en una afirmació genèrica, buida de contingut, un brindis al sol, que posiciona els interessos econòmics de les poques embarcacions de tipus industrial que es beneficiaran d'açò, perquè no estem parlant d'un benefici a gran escala per als ciutadans i ciutadanes del nostre país, sinó que estem parlant d'unes poques embarcacions de caràcter industrial.

Per a aconseguir això, això se situa per damunt dels drets humans, la sobirania territorial del Sàhara Occidental, les resolucions de l'ONU i la sostenibilitat ambiental del calador saharià.

Sobre la destinació dels fons, l'informe el farà el govern de Marroc, amb la qual cosa estem una altra vegada davant d'una perillosa unilateralitat a l'hora de decidir les coses. Tampoc es complix amb el mandat, per tant, del Parlament Europeu perquè un govern incomplidor del dret internacional, de manera quotidiana és el que fa l'informe de destinació de fons. Si el Regne de Marroc és el que ha de destinar els fons que se traguen d'aquest acord, òbviament al poble saharià no li arribarà el que de dret és d'ell.

Nosaltres entenem que esta és una manera, un posat polític, pura hipocresia, que fa del paper sofrit simplement una manera perquè els lobbys que han pressionat perquè aquest acord es firme i que òbviament trauen una tallada, açò que són les embarcacions de caràcter industrial espanyoles, i òbviament seguix en la seua també el regne de Marroc. L'acord -com dic- no exclou expressament l'explotació de les aigües al Sàhara Occidental, tal com era el manament del Parlament Europeu. A més, ningú els ha preguntat als saharians, per la qual cosa es vulneren també els drets humans, perquè és una condició a tindre en compte quan s'aplega a este tipus de tractats comercials. Se vulnera el dret internacional i, en conseqüència, no anem a ser part, almenys nosaltres, de l'intent de legitimar l'espoli dels recursos d'un poble a que ningú ha preguntat, a que el regne de Marroc porta anys ofegant, i que no rebrà cap compensació econòmica per un acord comercial que no els beneficia, però que fa de les seues riqueses naturals l'objecte principal de l'espoli.

Per això, hem presentat aquesta proposició no de llei, que és ben clara i diu que «Les Corts manifesten el seu rebuig a l'acord pesquer signat entre la Comissió Europea i el Regne del Marroc per vulnerar els drets del poble saharià. Les Corts insten el Consell a remetre este acord, inclosa l'exposició de motius, a la Comissió de Pesca del Parlament Europeu i a tots els europarlamentaris triats per l'estat espanyol, amb la finalitat que coneguen el posicionament del parlament valencià. »

Estes són les propostes que fem. Entenem que són de dret, que són de justícia i que a més han de tindre en compte el vincle històric que este país té amb el poble saharià, i que estem fent un flac favor a eixe vincle històric, donant-los l'esquena de la manera que els l'estem donant, i no havent-hi incidit decisivament en este acord perquè se respectaren els drets del poble saharià. Nosaltres seguirem sent la veu d'un poble que té dret a ser poble, que té dret a la descolonització, i que per tant té dret també que no se prenguen acords comercials que són contraris, lesius, al seu dret, i que d'alguna manera el que seguixen és colonitzant un poble que ja és hora que siga descolonitzat.

Moltes gràcies.

El senyor president:

La senyora Sanz Alonso:

El senyor president:

La senyora Crespo Domínguez:

Gràcies, senyor president.

Senyora Oltra, ja li anuncie que des del Grup Socialista donarem suport a la seua PNL, perquè per a nosaltres sempre prevalen els drets humans enfront de qualsevol acord que puga haver-hi. Però, clar, em permetrà que també parle del sector pesquer, perquè crec que el nostre sector s'ho mereix, no?

I, aleshores, la primera sospita que vaig tindre quan vaig llegir la seua PNL i, sobretot, vegent hui els convidats, als quals els done la benvinguda a esta comissió, és que anàvem a parlar d'un altre tema, del conflicte sahrauí, i no del nostre sector pesquer que també està passant per grans dificultats. Insistisc, són dos coses paral·leles malgrat que lligades per eixe motiu.

Senyora Oltra, a mi no m'agradaria que vosté fera cap mala interpretació del que diré després del sector perquè naturalment que des del Grup Socialista som sensibles -i molt- a tot este conflicte sahrauí, a eixa situació del poble sahrauí que la patix dia a dia amb desesperació i espere que no tinga cap dubte ni pose en entredit el que després diré. Crec que les injustícies doncs totes són condemnables, les condemnem des del Grup Socialista, però seria també molt injust oblidar-se del nostre sector pesquer.

Aleshores, jo que he parlat amb elles i m'han dit que de 126 embarcacions, 100 embarcacions tornen a feinejar després de pràcticament dos anys sense poder eixir la flota, doncs és un caramel al qual no volen renunciar; clar, la contrapartida és que es vulneren uns drets humans, és que no es respecten unes aigües que -suposadament- no són del Marroc, del regne del Marroc.

Tot açò doncs és un conflicte complicat, és un handicap que a mi em posa entre l'espasa i la paret, però també valore eixa aportació econòmica, per exemple, que es fa des de la Unió Europea per a un poc. eixos 40 milions anuals que pagaran al regne del Marroc és una contrapartida que -crec- anirà en benefici de les embarcacions valencianes i espanyoles que tant de temps han hagut d'estar sense poder eixir a feinejar.

Però, clar, aleshores, el tema central de la seua PNL no és eixe, el tema central de la seua PNL és que des d'ací, des d'una comunitat on sempre la sensibilitat que hem tingut amb el poble sahrauí doncs hui en dia és el punt neuràlgic d'esta proposta. I aquí, nosaltres, els socialistes, doncs ens adherim, ens adherim perquè no hi ha dret que el conflicte no s'acabe, del Sàhara Occidental, que eixa falta de garanties del respecte dels drets humans i del dret internacional que sempre en tots els acords que n'hi ha entre el regne del Marroc i la Unió Europea es vulnere doncs, una vegada més, és un fet: s'ha vulnerat un dret, s'han vulnerat molts drets i, sobretot, drets humans.

Per això tampoc volem participar de -com diríem- valorar en molta importància un acord que naix amb moltes dificultats, que contenta a uns però que la veritat és que és un agravi per a tot el poble sahrauí.

Els pescadors valencians, els pescadors espanyols, doncs sí que milloren el que tenien però -repetisc- el que és important i el que és primordial en esta PNL és que arribe a Europa la nostra veu en contra d'un acord que vulnera un drets humans, que vulnera uns compromisos que, any rere any -en este cas ja portàvem anys sense que es plasmara un nou acord-, pensàvem que es millorarien però les condicions inhumanes, les condicions de vulneració de drets humans estan aquí.

Per tant, el rebutgem totalment des del Grup Socialista.

Res més i moltes gràcies.

El senyor president:

Moltes gràcies a la senyora Crespo.

La senyora Martínez Tarazona:

Con toda esta exposición lo que les vengo a exponer a sus señorías es que el acuerdo de pesca con Marruecos debería de considerarse una cuestión de estado; de ahí que el Gobierno de España trasladara a Estrasburgo, a los líderes de todos los partidos europeos, su importancia y su preocupación al respecto.

El senyor president:

La senyora Oltra Jarque:

El senyor president:

La senyora Martínez Tarazona:

El senyor president:

Pronunciament de la comissió sobre la compareixença dels eurodiputats valencians per a informar, d'acord amb la o amb les comissions del Parlament Europeu en les quals s'integren, sobre les iniciatives d'incidència valenciana que han presentat, com també sobre els acords aprovats pel dit parlament amb impacte sobre la Comunitat Valenciana, sol·licitada pel Grup Parlamentari Socialista (RE número 62. 036)

El senyor president:

Y pasamos al séptimo y último punto del orden del día, que es: «Pronunciament de la comissió sobre la compareixença dels eurodiputats valencians per a informar, d'acord amb la o amb les comissions del Parlament Europeu en les quals s'integren, sobre les iniciatives d'incidència valenciana que han presentat, com també sobre els acords aprovats per dit parlament amb impacte sobre la Comunitat Valenciana, sol·licitada pel Grup Parlamentari Socialista. »

Per tant, per al torn a favor, té la paraula la senyora Salvador, en nom del Grup Parlamentari Socialista.

La senyora Salvador Rubert:

Gràcies, senyor president, breument, per les hores que són i perquè supose que sempre en esta comissió acabem intensificant tot en una comissió i se'ns acumula la feina.

El Parlament Europeu participa en el procés legislatiu ordinari, després del Tractat de Lisboa, en igualtat de condicions amb el Consell en matèria de governança econòmica, immigració, energia, transport, medi ambient, protecció del consumidor i, després, en una sèrie d'àmbits competencials en els que el Parlament Europeu és consultat, com per exemple, en matèria de fiscalitat o el fet que tinga l'última paraula per a aprovar el pressupost de la Unió Europea.

Per tant, també té poder d'iniciativa política i, com bé hem dit al llarg de la vesprada, el 70% del que es legisla a Europa té la seua aplicació directa a la Comunitat Valenciana. Per tant, hi ha una evident clau territorial en tot allò que passa a Brussel·les i, concretament, al Parlament Europeu.

És cert que la labor dels eurodiputats té una evident circumscripció, que és tot el territori espanyol, però també hi ha una labor que es desenvolupa en clau territorial, per tant, en este cas, en clau valenciana.

Pel marc competencial del Parlament Europeu considerem interessant la compareixença dels eurodiputats valencians, que en són quatre, tres del Partit Socialista i un del Partit Popular, perquè ens expliquen aquelles decisions que, bé en l'àmbit legislatiu, o bé en l'àmbit consultiu que s'han pres en esta legislatura, doncs tenen el seu impacte en la Comunitat Valenciana i, al mateix temps, també em resulta d'interés conéixer totes aquelles iniciatives que els eurodiputats han pogut traslladar al Parlament Europeu en clau valenciana, si ha segut el cas.

Per tant, considerem aquesta sol·licitud de compareixença en aquesta comissió d'afers europeus que suposa una obertura de l'angular en el treball que fins ara s'ha desenvolupat en aquesta comissió, suposa donar un pas en el mandat estatutari de treballar per a apropar Europa als ciutadans.

Considerem que és un exercici de transparència, de democràcia, de proximitat i que, per tant, cal considerar que, a més a més, des de l'entrada en vigor del Tractat de Lisboa en 2009, s'han ampliat en 40 els temes que ja se tractaven en el Parlament Europeu i que, ara, també estan en l'àmbit de la codecisió, com és el cas de l'agricultura, la immigració, les polítiques energètiques, els fons de la Unió Europea. i, com hem dit abans, que també el Parlament Europeu, des de 2009, també té l'última paraula quan s'aprova el pressupost de la Unió Europea, per tant, suposa més responsabilitat.

Hem de recordar que és l'única institució de la Unió Europea elegida directament pels ciutadans i, per tant, ahí trobem un ancoratge per tal de demanar aquesta compareixença i, també, des del punt de vista que esta comissió, al cap i a la fi, en el parlament valencià estem representant els ciutadans valencians, doncs una manera de canalitzar eixa connexió entre el que es fa al Parlament Europeu i els ciutadans valencians, doncs seria interessant que comparegueren els eurodiputats.

El parlament té ara més responsabilitats, té més reptes i, per tant, per totes aquestes qüestions considerem que seria molt útil per a la tasca que desenvolupem en este parlament, i concretament en esta comissió, la seua compareixença.

Seria interessant perquè ens il·lustren, per a conéixer millor el funcionament del parlament i, sobretot, conéixer de primera mà totes aquelles qüestions, tot el que passa en el Parlament Europeu, tant als plenaris, com a les comissions, que puguen tindre una lectura i un impacte, perquè hem dit abans, el 70% del que se legisla té el seu impacte en la Comunitat Valenciana, doncs qui millor que siguen els eurodiputats els que compareguen i ens ho expliquen.

Sobretot, amb la seua compareixença, podem millorar la tasca que desenvolupem en esta comissió i, sobretot, ja que s'ha decidit mantindre esta comissió no legislativa, seria interessant anar ampliant poc a poc la tasca que ací desenvolupem.

Crec que mai han comparegut els eurodiputats en esta comissió i bé, podem fer bo allò de «nunca es tarde si la dicha es buena», i en eixa línia pensem que és interessant. Per tant, esperem el recolzament dels grups parlamentaris perquè es puga produir. Creem que és positiu, que és enriquidor i, sobretot, considerant en l'horitzó de les eleccions europees, pot ser d'utilitat per a la ciutadania, en eixa tasca de proximitat que hem de fer, introduir amb certa habitualitat este format i estes compareixences.

Per tant, esperem el recolzament dels grups parlamentaris que estan en representació en esta comissió. No es tracta de fiscalitzar el treball de ningú, ni es tracta de jutjar el treball de ningú, sinó tot el contrari, és a dir, utilitzar i fer ús d'aquesta comissió per tal d'acoblar la feina que es fa al Parlament Europeu i el seu impacte a la ciutadania. És contacte entre legislatiu europeu i legislatiu autonòmic i, per tant, esperem el recolzament dels grups parlamentaris a aquesta proposta.

Moltes gràcies.

El senyor president:

Moltes gràcies, senyora Salvador.

¿Hi ha algun grup que vullga fer ús del torn en contra?

Si hi ha algun grup, té dret a. , per tant, senyor Lorenzo Paredes, té la paraula.

El senyor Lorenzo Paredes:

El senyor president:

Moltes gràcies, senyor Lorenzo.

Per a rèplica, té la paraula la senyora Salvador.

La senyora Salvador Rubert:

Gràcies, senyor president.

La veritat és que lamentem la negativa, perquè és absolutament incomprensible.

Evidentment que el Partit Socialista sap el que fan els seus eurodiputats. Però és que no es tracta que ho sàpia el Partido Socialista, es tracta que ho sàpiguen els ciutadans valencians.

Si vostés tingueren un poc de vocació per Europa, no dubtarien en recolzar esta iniciativa, però és que és evident que ací és el no pel no. És a dir, és que no se tracta, ja li he dit, de jutjar a ningú, ni de fiscalitzar a ningú. Se tracta d'obrir, obertura, obrir esta comissió, obrir les Corts Valencianes a altres iniciatives i altres experiències que poden ajudar-nos a millorar el nostre treball i la nostra tasca.

Però vostés quan no diuen que és que no. apel·len a allò de que «no tenemos costumbre», ací no hi ha cap incompatibilitat, no veiem cap inconvenient, sinó tot el contrari, seria obrir l'angular del treball d'esta comissió i seria un contacte interacció, que permetera la interacció i la interconnexió entre els eurodiputats valencians al Parlament Europeu i els diputats valencians presents en la comissió, membres de la Comissió d'Afers Europeus, com és el nostre cas.

Esta comissió vosté, el Grup Parlamentari Popular, la tenen abandonada, el Consell la té abandonada. I el resum quin és? No tenen ninguna voluntat ni creuen en Europa ni creuen en ninguna tasca que puga desenvolupar i millorar la nostra funció, ni com a parlament autonòmic, no al principio de subsidiariedad, no cal que tinguem ningun sistema d'alerta primerenca, no cal que funcione la comissió interdepartamental, és que el resum d'avui en eixe sentit és absolutament negatiu i nefast.

Però bé, és el resultat de la seua posició política. Lamentem la decisió i afirmem que perden els ciutadans perquè perd la democràcia en este tipus de decisions que vostés prenen quan tenen la possibilitat de donar un pas d'obertura d'esta comissió. Crec que haguera sigut molt interessant i molt enriquidor per a tots poder haver compartit aquesta iniciativa, haver permés als eurodiputats valencians que hagueren comparegut i ens hagueren explicat de manera positiva totes les iniciatives que allí s'han pres i sobretot l'impacte que té el Parlament Europeu en l'àmbit valencià. No és aixina, doncs reitere que sincerament ho lamentem i ens resulta absolutament incomprensible la seua decisió.

Moltes gràcies.

El senyor president:

Moltes gràcies, senyora Salvador.

Per a donar contestació a la rèplica, té la paraula el senyor Lorenzo.

El senyor Lorenzo Paredes:

Pero, bueno, yo pienso que ustedes lo que pretenden realmente es examinar, entrevistar o algo muy parecido, no realmente que les informen. Porque, les vuelvo a repetir, son conocidas todas y cada una de las iniciativas que allí se llevan a cabo, o al menos en la parte que nos toca tenemos conocimiento de ellas.

Yo lo que pretendo también indicar es que yo creo que ustedes optan por esta fórmula más bien con carácter publicitario. Y supongo que, como están muy cerca las elecciones europeas, también les garantice la posibilidad de que tengan unas ciertas garantías, valga la redundancia.

El senyor president:

La senyora Sanz Alonso:

El senyor president:

La senyora Oltra Jarque:

Gràcies, senyor president.

Sí, nosaltres també anem a recolzar aquesta proposta, que a més me pareix una proposta molt interessant, la veritat, encara que no vaja a eixir votada, senyora Salvador, no vol dir que no siga una bona proposta. Lamentablement en este parlament ja sap vosté com funcionen les coses, no?

I sí que me costa d'entendre per què esta proposta no isca endavant. I és que tenim un problema en este país de cultura democràtica. I la veritat és que seria molt enriquidor que vingueren eurodiputats. Perquè, com ha dit la senyora Sanz, tot els que hagen plantejat qüestions que ens hagueren afectat al nostre territori.

Perquè el Parlament Europeu, el Parlament Europeu és molt educatiu, educa la gent en democràcia. Perquè, vostés no s'ho creuran, però hi ha gent de dretes que és demòcrata i que anteposa el diàleg i anteposa la negociació a simplement la força de les majories. I que vinguen ací, quan fins i tot els europarlamentaris espanyols, quan tornen, tenen una altra cultura, se'ls nota molt. Perquè vénen de la cultura del diàleg que se'ls. , que se'ls. , això és com que se'ls apega, no? , i de la cultura de la negociació política i de no menysprear l'adversari per ser menys, sinó per argumentar amb l'adversari les idees, no per la força dels vots.

I això seria una cosa que seria tan bonica de vore-la en este parlament, quan la paraula siga la reina, i no simplement que és que com tenim un vot més, o cinquanta vots més o dos-cents vots més, tenim la raó. Perquè la raó no la donen els vots, no la donen els números. La raó la donen els arguments.

I la veritat és que ho sent que no isca endavant esta proposta, perquè és una oportunitat perduda. A mi m'haguera encantat assistir a una compareixença, simplement per a escoltar, eh? , ni tan sols intervindre en el debat, perquè jo no sóc portaveu en esta comissió, però simplement per a escoltar, perquè estic convençuda que ens haguera vingut bé a tots, a tots.

Però, en fi, haurà de passar un poquet de temps perquè en este parlament se tinga clar què és el mecanisme de la democràcia, per què és important que uns parlamentaris que estan prenent decisions que ens afecten en este territori vinguen al parlament, on està la sobirania del poble valencià. Perquè és important que els ciutadans també ho sàpiguen, perquè cada vegada hi ha més desafecció a la Unió Europea, sembla ser que això se'ns oblida. Cada volta hi ha més desafecció a la Unió Europea, perquè la Unió Europea pren les decisions cada volta més lluny de la legitimitat del poble que està en els parlaments.

I per això, felicitant novament la senyora Salvador per la seua proposta, òbviament votarem a favor, i en algun moment segur que eixa proposta eixirà endavant en este parlament, almenys quan canvien les majories i la paraula torne a ser la reina d'un temple com este, que és el temple de la paraula, no el dels números.

Moltes gràcies.

El senyor president:

Moltes gràcies, senyora Oltra.

I anem a passar a la votació sobre el pronunciament. Per tant, vots a favor? Vots en contra? 8. Per tant, per 8 vots en contra i 7 a favor queda desestimada la proposta.

Senyories, sols recordar-los una cosa: el dia 7 de maig vam fer l'última comissió abans de hui, esta presidència de la comissió se va comprometre que mentre hi haja matèria que per a fer la comissió se reunirà. Hui en tres hores i quart hem substanciat totes les propostes que hi havien. Per tant, tornem a convidar-los en la mateixa direcció, vull dir, propostes que hi hagen, la comissió se reunirà, el que no té sentit és reunir-mos sense ordre del dia.

I la voluntat d'esta mesa és que com ahí és més bo que se reunisca la comissió, millor per a tots. Tornem a fer la mateixa invitació. I als portaveus de cada grup parlamentari els convidem al que se va manifestar des d'esta mesa l'última vegada, que hui ha sigut element de debat ací, a posar en marxa tots els elements que facen falta, van a comptar amb la col·laboració dels tres membres de la mesa per a poder-ho fer, com és el principi de subsidiarietat, els mecanismes d'alerta primerenca, tot el que s'ha parlat hui ací, que esta mesa de la comissió està disposada a impulsar juntament amb els portaveus dels grups parlamentaris.

Per tant, tornem a fer la invitació que férem el dia 7 de maig.

Moltes gràcies, senyories.

S'alça la sessió.

(S'alça la reunió a les 19 hores i 51 minuts)

