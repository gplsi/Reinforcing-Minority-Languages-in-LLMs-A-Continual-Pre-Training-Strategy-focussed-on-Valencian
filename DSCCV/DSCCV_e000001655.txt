Comissió d'Agricultura, Ramaderia i Pesca realitzada el 27 de maig de 2004. Comença la reunió a les 12 hores i 5 minuts. Presideix la Il·lustre Diputada Senyora Dolors Pérez i Martí. Reunió número 3.

Elecció de la vicepresidència de la comissió

La senyora presidenta:

Anem a iniciar la Comissió d'Agricultura, i per a saber si podem iniciar-la com cal, senyor secretari, vosté té l'amabilitat de comprovar si existeix quòrum?

(El senyor secretari passa llista per tal de comprovar l'existència de quòrum. )

Gràcies, senyor secretari.

Existint quòrum, he d'anunciar-los el canvi de l'inici de l'ordre del dia. Així que. Havem rebut una comunicació del nostre vicepresident. Aleshores: el senyor Eduardo Ovejero Adelantado, vicepresident de la Comissió d'Agricultura, Ramaderia i Pesca, mitjançant el present escrit presenta la seua dimissió de l'esmentat càrrec, per haver d'assumir noves responsabilitats parlamentàries que li han segut atorgades pel seu grup parlamentari, pel Partit Popular.

Per tant, la persona que presenta el Partit Popular és la senyora Carmina Nácher, a la qual, doncs, anem a passar a realitzar la votació per saber si s'accepta la seua responsabilitat com a vicepresidenta d'aquesta comissió.

Senyor secretari.

(El senyor secretari crida per ordre alfabètic les diputades i els diputats perquè depositen la papereta en l'urna)

Una volta efectuada la votació, anem a efectuar el recompte dels vots.

(Es procedeix al recompte dels vots emesos)

9 vots la senyora Carmina Nácher, 5 vots en blanc. Per tant, el nomenament de la senyora Carmina Nácher com a vicepresidenta d'aquesta comissió, agraint-li al senyor Eduardo Ovejero el treball que fins aleshores, encara que poc, ha estat positiu, i les relacions igual, i comptant amb vosté en totes les comissions d'esta casa.

Moltes gràcies. (Pausa)

Senyores diputades, senyors diputats.

Com anem a començar el debat, anunciar-los que vaig a baixar de la Mesa perquè he de participar en aquell, i el lloc l'ocuparà, en aquest cas, la vicepresidenta de la comissió.

Considere, de totes formes, que l'acta anterior, ja que aquesta és la primera comissió de treball que estem efectuant, l'acta anterior la suposava com a aprovada per tots vostés per assentiment, és així?

Moltes gràcies. (Pausa)

Presa en consideració de la Proposició no de llei sobre l'avaluació dels danys produïts per les tempestes ocorregudes aquest estiu a les comarques de la Comunitat Valenciana, presentada pel Grup Parlamentari Socialista (RE número 2. 836, BOCV número 17)

La senyora vicepresidenta:

Bon dia a tots i, en primer lloc, abans de començar, agrair-los la confiança que han depositat tots els companys en mi.

I, bé, ja passem sense més dilatació al que va a ser hui la Comissió d'Agricultura, Pesca i Ramaderia.

El primer punt és: presa en consideració de la Proposició no de llei per a l'avaluació dels danys produïts per les tempestes ocorregudes aquest estiu a les comarques de la Comunitat Valenciana, presentada pel Grup Parlamentari Socialista.

Té la paraula l'il·lustre diputat senyor Lozano.

El senyor Lozano i Pastor:

Gràcies, senyora presidenta.

Senyories.

Aquest passat estiu ha segut particularment extrem, passant de sufocants calors que tinguérem en els mesos, sobretot, d'agost, a les tempestes acompanyades de pedra i fort vent que han ocasionat grans danys en pràcticament totes les comarques del nostre territori. Aquestes tempestes afectaren de manera important els cultius de cítrics, caquis, hortalisses, olivar, etcètera, així com a alguns camins, i amb uns efectes posteriors de pèrdua de jornals que augmentaren l'atur en les zones afectades.

Per esta sèrie de raons, el grup parlamentari presentà la següent proposta de resolució: les Corts Valencianes insten el Consell de la Generalitat que, primer, mitjançant la Conselleria d'Agricultura s'avaluen els danys produïts per les tempestes ocorregudes aquest passat estiu a les comarques de la Comunitat Valenciana, i especialment a les localitats de Domenyo, Villar del Arzobispo, Pedralba, Losa del Obispo, Chulilla, Olocau, Vilamarxant, El Rebollar, Benimarfull, Manises, Algemesí, Picanya, Aldaia, Alaquàs, Paiporta, Xirivella, Torrent, Dénia, Pego, Vallada, Montesa, Caudiel, Matet, Pina de Montalgrao, Algimia de Almonacid, Altura, Morella, Cinctorres, i que, com voran vostés, afectaren, com he dit abans, gran part del nostre territori, tant en els cultius, arbrats i en els camins, com en els jornals que es pergueren per la falta de collita i, per tant, de la recollida dels productes agraris.

Segon punt que plantegem: que s'arbitren ajudes a través d'un crèdit extraordinari per a la polvorització dels arbres per tal de pal·liar els danys produïts, que afectaran la producció de l'any que ve. És més que evident i més que conegut que les pedregades no sols afecten el que seria el cultiu, o siga, en definitiva, al producte d'eixe cultiu, sinó, sobretot, al mateix arbre, que després afectarà la collita de l'any següent.

Per tant, que és una mida per a vore com, a través d'eixe polvoritzades, l'efecte sobre els arbres és el menys possible.

La tercera és que, a través dels ajuntaments i cooperatives, es facen arribar ajudes mitjançant un crèdit extraordinari per a atenuar l'atur agrícola que es produirà en els primers mesos i que afectarà greument les zones assenyalades.

I, en quart lloc, que s'arreglen els camins afectats per les tempestes.

En quint, també, a tres mesos, done compte de les actuacions realitzades en aquest sentit.

Han passat des que presentàrem aquesta proposició no de llei huit mesos, i és ben poc, al nostre entendre, el que s'ha fet per tal d'ajudar que les rendes dels llauradors, que són les que finalment vénen afectades, se vegen menys afectades.

Senyories, si en altres sectors aquest tipus d'esdeveniments són lamentables, en el camp, i els que estan en el camp ho saben molt bé, els anys de vint-i-quatre mesos són molt difícil d'afrontar, perquè no a soles perden l'activitat, sinó que, a més, perden els ingressos i han d'estar resistint vint-i-quatre mesos, dotze mesos més, fins que apareix la propera collita.

Els llauradors, el primer que fan, per desgràcia, quan s'alcen, és mirar cap al cel, i és veritat que s'ha avançat molt en la cobertura del risc que sofrixen els cultius, que es consolida mitjançant les assegurances agràries. Cal recordar que la mútua del camp va nàixer al voltant de l'any 1990 com a conseqüència d'una intensa col·laboració amb les organitzacions professionals agràries i la Conselleria d'Agricultura, que va fer possible que el preu que pagaren els llauradors fóra assequible i, per tant, viable.

No és que no existiren en aquell moment ja les assegurances, el que no era era possible fer-los, pels preus tan elevats que tenien, i a través d'Enesa i de Agroseguro i a través de la mútua i, per tant, de la Conselleria d'Agricultura en aquell moment i la d'ara també, es van subvencionar els preus de les assegurances i, per tant, el llaurador va tindre un possibilitat i una facilitat per a fer-ho.

Però també és ben cert, senyories, que han passat més de deu anys i els llauradors seguixen sofrint calamitats que no tenen solució a través de les assegurances. Este és un capítol del qual ací ja hem parlat alguna altra vegada i que lògicament haurem de seguir parlant, perquè pensem que en el futur el tipus d'assegurança haurà de ser una assegurança integral de l'explotació que faça possible que el llaurador no haja cada dia de vore per on li vénen els tirs mirant al cel. És per açò que mantenim aquesta proposició, perquè després de huit mesos des que ocorregueren els fets avançats esmentats, perquè és que creguem que s'ha de fer un esforç major per tal que els nostres ciutadans no tinguen la percepció que els abandonem en la seua mala sort.

És evident que, o almenys la percepció que tenim, que fins ara, en estos moments, el que s'ha fet creguem que no és suficient. Espere, senyories, que tots estem suficientment conscienciats i sobretot amb una visió clara del que és el món rural i que aproven aquestes propostes que avui presentem.

Moltes gràcies, senyora presidenta.

La senyora vicepresidenta:

Pel Grup Parlamentari Esquerra Unida-Els Verds: Entesa, té la paraula la il·lustre diputada Dolors Pérez.

La senyora Pérez i Martí:

Gràcies, senyora presidenta.

Senyories, en reiterades ocasions al llarg de cada any venim presentant i venim --parle de l'oposició-- presentant resolucions com la que hui ha presentat el senyor Lozano, del Partit Socialista, en referència a les situacions negatives que produïx la climatologia en el camp valencià. És de veritat que molts dels productes que existixen hui en dia, molts més dels que creíem, van avançar moltíssim, conforme molt bé ha dit el senyor Lozano gràcies a les assegurances, però no està tot assegurat al cent per cent i per a algun sector és molt difícil no solament fer front a una assegurança, sinó, fins i tot, el demanar que tot el que té s'assegure al cent per cent.

D'ahí que moltes vegades havem estat parlant de la necessitat d'aplegar a un acord i debatre's en esta comissió el que significa una assegurança integral, demanat per les organitzacions agràries valencianes, la qual cosa seria fonamental per al sector, sobretot per als agricultors, que al mateix temps són agricultors i són jornalers, perquè tenen eixa doble funcionalitat en la seua vida, i això ho hauríem de tindre en compte

Des d'Esquerra Unida-Els Verds, l'Entesa, anem a recolzar aquesta proposta, encara que ja s'hauran donat els mitjans adients en el moment oportú per a intentar pal·liar, estudiar, rectificar o no. Però, més bé, l'acceptació de la proposta és com una crida que des d'Esquerra Unida s'ha demanat en diverses ocasions i mitjançant proposicions no de llei que hi haguera una partida pressupostària per a fer front cada vegada que per motius climatològics tinguérem pèrdues en el camp valencià. O en la ramaderia. Perquè també en el conreu de la ramaderia tenim problemes per canvis climatològics, o siga per la pujada de temperatures, com la mort de la quantitat de polls aquest estiu passat.

I no s'ha volgut tenir en compte eixa sensibilitat que ens evitaria que cada vegada que tenim un problema d'estos s'haja de presentar una proposició no de llei. O siga, que més per sentiment i perquè crec que d'una forma ferma el nostre govern, el govern valencià ja ha de tindre en compte estes situacions i ho ha de recollir dintre dels seus pressupostos, nosaltres anem a donar el nostre vist-i-plau, anem a recolzar aquesta proposta de resolució.

Gràcies, senyora presidenta.

La senyora vicepresidenta:

Moltes gràcies, senyora Dolors.

Pel Grup Parlamentari Popular, té la paraula la il·lustre diputada Verónica Marcos.

La senyora Marcos Puig:

La senyora vicepresidenta:

El senyor Lozano i Pastor:

Gràcies, senyora presidenta.

Vaja que han quedat descansats, eh? Atenció, que la cosa té gràcia! Jo parlava que d'alguna manera pensem, al nostre criteri, i ara intentaré dir per què, no s'havia fet l'esforç necessari o almenys l'oportú.

Vosté parla que per al tema de camins tenen una ordre per la qual els ajuntaments que demanen. Una ordre que en el cas del Partit Socialista quan governàvem era de 5. 000 milions i vostés la tenen de 1. 000 milions. Que el munt d'expedients d'ajuntaments que tenen no saben què fer, a no ser que siga el canviar-lo el de d'alt pel de baix, en funció dels interessos (inintel·ligible) de cadascú dels ajuntaments. I diuen que si no tenen prou diners pel que són demandes habituals, ara, sobre eixa partida, també faran les ajudes per als danys que s'han produït en camins. Estupend! Això no s'ho creu ni Déu, com no s'ho creuen ni els ajuntaments, ni s'ho creuen els llauradors.

L'altra pregunta que em faria jo és: han avaluat els danys en jornals perduts per la falta de productes centrats en els magatzems? Mire, el problema que hi ha és que damunt els alcaldes es troben en una sèrie de dificultats posteriors a les desfetes per les turmentes que fan que tinguen una quantitat de ciutadans flotants que l'únic que són és creadors de problemes, perquè no tenen activitat. Per tant, això també --i en este cas no han fet absolutament res-- hauria d'haver-se avaluat i sobre tot vore com se'ls ajudava.

Han avaluat els danys en els arbres? Insistisc. Perquè en l'ordre --i ara la comentaré-- l'ordre que portaren, en l'anterior de l'altra consellera sí que es parlava dels arbres que, com a conseqüència de les pedregades, s'hagueren d'arrancar. En esta no apareix per a res. Perquè si tot el que han fet pels llauradors són les ajudes especificades en l'ordre de la conselleria de data 19 de desembre, firmada, efectivament, com vostés diuen, l'11 de desembre, la veritat és que açò és una vergonya i un insult.

Primer, deu dies per a sol·licitar les ajudes. Què semblava, que tenien por que anaren allí els llauradors i tingueren massa temps per a poder-se tots intentar arreplegar alguna cosa del que l'ordre diu?

Segon, les factures havien d'estar fetes no més de 30 dies des que es van produir els danys; que si ocorregueren, per exemple, el 2 de setembre, la factura havia de ser com a màxim fins el 2 d'octubre. I vostés publiquen l'ordre el 19 de desembre. Per què no s'aplica la conselleria els mateixos criteris que exigeix als altres? Per què no és igual de diligent i l'endemà haguera tret ja l'ordre? Perquè la foto sí que se la fan a l'endemà el senyor Giner amb la senyora consellera visitant totes les zones. Efectivament. Però, caram, a partir d'ahí ja no hi ha només que fotografia i res més.

I el súmmum de les ajudes que vostés preveuen en l'ordre són ajudes fitosanitàries, només per a fitosanitàries. I el súmmum és que tan sols es dota amb 60. 000 euros per a uns danys que vostés han avaluat i calculat amb sis milions i les organitzacions professionals agràries amb 10 milions. I vostés fiquen 60. 000 euros. Açò vol dir exactament 4,1 euros per fanecada en regadiu i dos euros en secà.

I per si de cas es passen les peticions es farà un prorrateig, segons diu l'ordre, dit d'altra manera, la misèria es tornarà a repartir. Perquè si el que estem repartint ja no és suficient, si ja hi ha més demandes, aleshores tornarem a repartir el que ja està repartit. I, per tant, eixiran a menys de quatre euros per fanecada.

Ficaré només un exemple a vore si ho entenen. Sols a Montesa hi ha afectades 15. 000 fanecades; a raó de 4,1 euros ja puja més dels 60. 000 euros de l'ordre, només a Montesa. I l'ordre per a més sarcasme només preveu ajudes per a quatre pobles. I què fem amb tots els que abans he llegit i que estem parlant de pràcticament totes les zones del País Valencià? És que eixos no tenen dret, a eixos no els ha fet dany? Eixos han d'estar cada dia pensant en què han sigut una vegada més abandonats per esta conselleria i pels poders públics?

Ací anem a ser clars. El que passa és que vostés no tenen un euro, el que passa és que vostés tenen la caixa buida. Perquè tal com ha dit molt bé la senyora Dolors i que ja presentàrem en els pressupostos, si eixa partida estiguera perfectament establida i els mecanismes de funcionament immediat estigueren ja aplicats, el que seria el protocol de funcionament, estos problemes no els tindríem. I quan no es té això el que es fa és un crèdit extraordinari. I com vostés no tenen capacitat financera per a poder fer eixe crèdit extraordinari ara es vegem en la ridícules que vostés han presentat d'ordre. I això és al que no hi ha dret. Si vostés dormen tranquils després d'això. allà amb la seua consciència.

Gràcies, senyora presidenta.

La senyora vicepresidenta:

Gràcies, senyor Lozano.

Per a rèplica, la senyora Marcos.

La senyora Marcos Puig:

Bien, usted me presentaba la propuesta de resolución y yo, la verdad, es que la he estudiado bastante con su exposición de motivos y cinco puntos de propuesta de resolución. Y yo he intentado explicarle, señor Lozano, que esos cinco puntos que usted expone están muy bien. Yo entiendo que usted se preocupe por los agricultores, como lo hacemos todos, es nuestro deber, para eso nos han votado. Pero le he intentado explicar que cada uno de estos puntos. ya se ha trabajado en ellos y ya se les ha buscado una solución. He intentado explicárselo, usted después me ha hecho demagogia con respecto al tiempo de la orden que sacamos, porque sí sacamos una orden el 11 de noviembre de 2003, y los ayuntamientos y los agricultores están muy contentos porque han notado en esa orden el respaldo de la Conselleria de Agricultura, Pesca y Alimentación.

¿De desconfianza sabe qué es, señor Lozano? De desconfianza es el nuevo gobierno central y la nueva ministra, el nuevo gobierno central y la nueva ministra, que por fin se ha sentado con nuestra consellera, pero le ha dicho que "bueno, ya estudiaremos", después de haber hecho un montón de daño a los agricultores valencianos, porque se les ha marginado. Ellos sí les han marginado.

La senyora vicepresidenta:

Passem a votació. Vots a favor de la proposició no de llei? Vots en contra? Per 6 vots a favor i 8 en contra queda rebutjada.

Presa en consideració de la Proposició no de llei sobre l'avaluació dels danys ocasionats en els productes del camp per les gelades produïdes durant la nit de l'1 al 2 de març de 2004 i dies posteriors, presentada pel Grup Parlamentari Socialista (RE número 11. 339, BOCV número 41).

La senyora vicepresidenta:

Tercer punt de l'ordre del dia: presa en consideració de la Proposició no de llei sobre l'avaluació dels danys ocasionats en els productes del camp per les gelades produïdes durant la nit de l'1 al 2 de març de 2004 i dies posteriors, presentada pel Grup Parlamentari Socialista.

Té la paraula. (remors) la senyora Segarra.

La senyora Segarra Sales:

Bon dia a tots.

I jo quasi podria enllaçar en el que s'ha defés moments abans. Anit vaig tindre el plaer d'assistir a un sopar en el qual premiaven premis d'agricultura, persones o entitats que han fet una bona tasca en el món de l'agricultura, i vaig sentir unes paraules del senyor president, el senyor Francisco Camps, i parlava de sentiments en el tema de l'agricultura i dia que l'agricultura ha de ser el màxim esforç d'esta comunitat, paraules textuals; que és el factor més essencial i que fa entendre el que és la nostra comunitat; que si la nostra Generalitat Valenciana té un sentit és el suport a l'agricultura, perquè és la senya més evident a la Comunitat Valenciana.

També dia: "I, per descomptat, les cooperatives signifiquen la prosperitat dels camps dels pobles". Jo ho sentia i m'agradava sentir-ho, perquè, a més, jo sóc una persona que vixc en el món agrari i tant de bo realment pensara el que estava diguent-mos anit en el sopar, perquè si ho pensara i ho pensara la portaveu que ha defés adés el votar en contra la proposició no de llei que ha presentat el Partit Socialista, doncs, segurament tindríem una miqueta més de sort, perquè el Partit Popular ha fet que l'agricultura arribe a quasi desaparéixer en el nostre país, i, si no, simplement que pegaren una volta i vegeren el que són els termes en les zones agràries, vorien la quantitat de bancals erms que n'hi han i com estan fent-se grans produccions però de poquetes persones, que estan comprant terres i el llaurador ha hagut de malvendre la seua terra.

És difícil que vostés entenguen, a la millor, el sentiment que tinguem la gent que vixquem en eixes zones, perquè ho patim el dia a dia i vegem el que significava, el que significa i quin ritme de vida estan portant hui en dia el llaurador i les famílies que viuen d'allí.

Jo sí que estic conforme, que és la nostra postura, que són les nostres arrels i que hi hauria d'haver una cura molt més forta de les cooperatives, però eixa no és la realitat, i com no és la realitat i, per desgràcia, enguany hem tingut el giner de més calor i el març de més fred, doncs, vam patir, com dia el meu company Toni, les gelades del mes de març, i les gelades del mes de març han significat la destrucció total de milers i milers de jornals en la meua comarca i en tot arreu del país, la ruïna de les cooperatives. I difícilment podrem eixir endavant si l'orde que ha tret la conselleria és l'única cosa que pensa fer.

Per tant, la proposició no de llei que presenta el Partit Socialista diu aixina: que s'avaluen els danys ocasionats en els productes del camp per les gelades produïdes el dia 1 i 2 de març. , no que vagen a visitar al sendemà de les gelades, coincidència serà que era vespres d'eleccions generals, a dir, anem a donar, anem a donar suport a les cooperatives, sinó que s'avaluen, no que se visiten, per a prometre i després eixir el que ha eixit, que s'avalue.

Que s'articule un pla d'ocupació especial per a les zones afectades, perquè, si no, el que passa és que les cooperatives tenen la ruïna, però és que els ajuntaments estan vegent-se amb un problema enorme de gent que té cartilles agràries i que hui en dia no té ningun jornal.

Que s'efectuen les accions necessàries perquè l'Agroseguro es faça càrrec dels danys ocasionats en els cítrics i en els caquis, que no sé per què, m'he llegit molt bé l'ordre de vostés, i no entenc molt bé per què el caqui té un tractament especial, igual que no entenc per què l'olivar es queda fora ni l'ametler es queda fora, ni per què es queda fora l'hortalissa d'hivern, tampoc ho entenc.

Després, que s'articulen les accions que facen falta per a concedir ajudes a fons perdut als propietaris per danys que no contemplen l'assegurança agrària; que es porten a terme les actuacions que calguen per a establir la condonació de l'IBI rústic; que es realitzen les accions pertinents perquè als agricultors afectats s'aplique el Irpf tipus zero per a l'exercici 2004; que s'establixquen ajudes directes per a les cooperatives i els comerços, a fi de compensar el lucre cessant davant de la mancança d'ingressos per pèrdua d'activitat comercial; i que es condone la seguretat agrària durant els mesos d'inactivitat agrària; i, per supost, que s'arbitre un crèdit extraordinari, no que es lleve d'una altra partida, perquè si el pressupost que es va debatre enguany, en el 2004, tots els sectors, fins inclús els més afins de vostés, ja estàvem en contra de vore la quantitat tan ridícula que anava destinar-li-se al camp valencià, doncs, que no es cànvie de partida a partida, sinó que s'òbriga un crèdit extraordinari per a pal·liar estos mals.

Per tant, jo crec que és una proposició necessària, important i, a més, que l'esperen la gran majoria de cooperatives i la gran majoria de gent que viuen directament de l'agricultura. Tant de bo mos enduguérem una sorpresa i mos la votàreu a favor.

Res més i gràcies.

La senyora vicepresidenta:

Gràcies, senyora Segarra.

Té la paraula la senyora Dolors Pérez, del Grup Parlamentari Esquerra Unida.

La senyora Pérez i Martí:

Gràcies, senyora presidenta.

Bé, és una situació semblant a la proposta anteriorment presentada, llevat que aquí parlen de gelades molt més recents, estem parlant del mes de març d'aquest any i tanmateix l'anterior, doncs, fea excessius mesos que estava pendent de poder-se debatre.

Esquerra Unida, de la mateixa forma que ha donat suport a la primera, amb tota la consciència de cara al món agrari, va a aprovar aquesta segona. Sobretot perquè també jo volia comentar, encara que sembla ser un poc repetitiu, el sopar d'ahir de la nit de l'agricultura valenciana. És fenomenal sentir el president de la Comunitat Valenciana com la determina, que el futur passa per l'agricultura, que de més a més està compromés el Govern Valencià amb l'agricultura i els agricultors, per tant; que la ramaderia és una font importantíssima com a sector estratègic de la nostra societat; i que a l'hora de la veritat, i quan passe una situació d'aquestes, doncs, mos trobem que els efectes són tot el contrari.

Clar, i és que, senyories, el que mai se pot fer és viure simplement d'allò que es diuen pressupostos de l'Estat o ajudes de l'Estat i d'Europa. No podem parlar del Proder i de l'Iberplus com a fons importantíssimes per a desenvolupament l'agricultura, sense que la mateixa Conselleria, de fons propis, la dote dels diners necessaris que farien possible que ara s'afrontara la situació, aquesta en concret, la d'aquesta proposició no de llei, d'una forma ferma, i tots estaríem d'acord.

I, simplement per a servir com a exemple: el País Valencià és objectiu 1 i rep com a Proder i Leader un 5% d'ajuda; Catalunya no és objectiu 1 i rep el 19,12%. Alguna cosa falla. Si parlem d'altres objectius 1, tots, tots, o, millor dit, el 50% estan per damunt de nosaltres en ajudes, nosaltres som dels últims. Clar, és que a la mateixa Conselleria li és molt més important unflar el capítol número 2, que és allò que depén directament de la consellera, que afrontar o fer les línies pressupostàries necessàries per a poder aplacar aquestes situacions, i ens trobem com ens trobem.

No és perquè siga ni esta zona, ni una altra, ni la de més cap allà. A vegades, en l'agricultura, el mateix agricultor és capaç, i així ho diu, "por mucho pan, nunca es mal año", però cal tindre en compte una cosa: moltes vegades ens espanta moltíssim l'aigua, quan és beneficiosa l'aigua de la pluja, quan és beneficiosa per a un sector en concret.

Per un altra costat, moltes vegades l'excessiva calor perjudica un sector i en destruïx altre. Això és de veritat, i això, els agricultors, les cooperatives, que són aquelles que ho avaluen, normalment ho diuen aixina i en les seues declaracions ho diuen aixina, però a l'hora de la veritat és que no pot ser!

Ací n'hi ha un punt, el punt número 3, que solament per este punt ja val la pena aprovar aquesta proposta de resolució. Quan ací la senyora Segarra parla en el punt tercer, per la lletra a, diu: "Agroseguro es faça càrrec dels danys ocasionats en els cítrics i els caquis assegurats l'any anterior, i que a hores d'ara no han obert el termini per a la contractació". És que solament per això ja val la pena!

És que el sector agrari no pot estar en "molt bé, molt bé", una palmadeta i un premi, perquè a l'any següent estiga en retrocés eixe mateix sector. Al final és que ens hauríem de preguntar: val la pena l'agricultura? , val la pena mantenir-la? Si el president d'esta comunitat diu que sí, ací existix una comissió i mos sent de discutir sobre agricultura que mos nafrem els colzes. Si això val la pena, per què no som capaços d'aplegar a l'enteniment necessari perquè la conselleria, que és aquella que ha d'executar, execute aquelles coses que estem comentant, sense canviar de plantejaments, perquè en un moment determinat sembla ser que nosaltres hem d'executar la voluntat del que ha d'executar realment en democràcia: nosaltres el que podem fer és legislar.

I considerem que en aquesta situació s'han de prendre mesures ràpides, jo ho considere i per això vaig acceptar. per tant, a mi sí que m'agradaria que no perguérem el carro de la història, que reconeguérem que no s'estan fent les coses com cal i que, per tant, cal recuperar els sectors, cal donar-los il·lusió i no la il·lusió del somriure --la il·lusió del somriure dura dos segons--, sinó la il·lusió a la vida, la il·lusió perquè els joves vagen al camp valencià, tinguen com a oportunitat treballar les terres i no estar en la situació que estem.

El votar sempre en contra d'este tipus de resolució ens porta a un punt mort en què, el camp valencià, el seu futur el té comptat com a màxim en deu anys.

Moltes gràcies, senyora presidenta.

La senyora vicepresidenta:

Gràcies, senyora Pérez.

Té la paraula, pel Grup Parlamentari Popular, la senyora Marco.

La senyora Marco Gual:

Pensaba que ninguna de mis dos compañeras parlamentarias se iban a poner a defender su postura ante esta propuesta de resolución, creía que iban a ensalzar las palabras del presidente de todos los valencianos, que sí, que nos llegaron a todos, y a todos los valencianos les llegaron en su día y por eso le votaron.

Las ayudas se otorgarán a las explotaciones que cumplan las siguientes condiciones, señorías: que acrediten poseer una póliza de seguro en vigor; que la cobertura por helada contratada para la actual campaña y el periodo de inicio de garantías del seguro no esté en vigor, "no esté en vigor"; y para aquellas especies para las cuales no se haya iniciado el periodo de suscripción del seguro o no hubiere finalizado este, o sea, no se hubiera finalizado, les serán de aplicación las ayudas establecidas. Luego, hay una alternativa para estas explotaciones, para estas especies en el presente decreto, siempre que acrediten que durante el ejercicio 2003 han suscrito una póliza de seguro agrario donde el riesgo de helada figure cubierto.

Señorías, si no les importa, alguno tiene el micro abierto y estoy. Perdón. (Pausa)

Y bien, señorías, yo les estaba hablando a ustedes aquí de todas y cada una de las actuaciones que ha realizado la Conselleria de Agricultura, Pesca y Alimentación, y que han permitido realizar muchísimos estudios, evaluar y facilitar muchísimas cosas para el campo valenciano. Todas estas actuaciones, si ustedes me lo permiten, porque no tengo suficiente tiempo, se las diré después.

La senyora vicepresidenta:

Gràcies, senyora Marcos.

Torn en contra, la senyora Segarra.

La senyora Segarra Sales:

Bé, que difícil, senyora diputada, és defendre el que és indefendible. Perquè no és que conega l'ordre, és que, a més que la conec, l'he estudiada, l'he llegida. Perquè, li he dit abans, que és un tema que hem preocupa, que m'afecta i que el visc diàriament.

I a més a més he tingut el plaer, i crec que l'obligació, de parlar amb cooperatives, i parlar amb llauradors i parlar amb col·lectius. I l'opinió de tot el món, excepte del Partit Popular que està ací, a les Corts, no de la gent del Partit Popular que és llauradora, que també està totalment decebuda d'este govern, i que ha votat, ha votat, supose que serà l'última vegada. Mire: "defrauda totalmente las expectativas del sector agrario valenciano". Defrauda totalment. Però a més defrauda perquè el llaurador no és tonto, el llaurador no és tonto. És més bé espavilat, és més bé espavilat. El que passa és que ha de treballar moltíssim per arribar a final d'any i ha de prevenir molt el que ha de vindre després perquè depén moltes vegades del que no pot dependre.

Però va donar la casualitat, com he dit abans, que les gelades esta vegada van ser la setmana abans de les eleccions generals. En el meu poble va vindre la consellera i va vindre el president de la Generalitat, i va prometre ajudes a les cooperatives, a part de les ajudes directes als llauradors. No es que ho diguera el butlletí informatiu del meu municipi, sinó que es diu també en diverses revistes, paraules textuals "en este sentido, Camps contrajo el compromiso de arbitrar al Consell el 5 de marzo ayudas excepcionales para las empresas cooperativas, ya que los gastos fijos no tienen cobertura aseguradora, lo que exige medidas extraordinarias".

Això vol dir que si vostè haguera parlat amb qualsevol cooperativa li hagueren dit, amb qualsevol cooperativa de la Vall d'Albaida, de La Safor, de La Ribera, li hagueren dit que hui en dia està, la gran majoria de plantilla en expedients de regulació d'ocupació; durant quatre mesos la gran majoria de treballadors treballen quatre hores. Que els gastos fixos de les cooperatives van a vores en una situació molt difícil. Per què? Perquè no hi ha fruita per a treballar, que els jornals que els donaven en les cooperatives no existixen, perquè no hi ha fruita per a treballar.

I vostès la única cosa que han pensat és, com he dit abans, no crear una partida extraordinària, amb un crèdit extraordinari, sinó disposar dos milions d'euros, dos milions d'euros, que s'ha llevat d'una altra partida d'agricultura que, com he dit abans, tots els sectors agraris, fins i tot els de vostès, ja estaven enfadats, perquè és ridícul el pressupost que destina este Consell per a l'agricultura de la Comunitat Valenciana, els han llevat d'un lloc, l'han destinat a l'altre, i volen pal·liar mals com puga ser.

Mire, el 80% d'albercocs, el 70% de nectarines o el 70% de ciruelos a la Vall d'Albaida està gelada. Si t'agarres a la Costera, a Barxeta, s'estima 13. 000 milions d'euros, en la zona de la Costera, de mal. Si t'agarres a Alginet, hi ha 1. 500 cartilles agràries de gent que no poden ni cotitzar. I això ho voleu pal·liar amb 2 milions d'euros. I a més a més, el que és indignant, no és que feu ajuda directa, és que damunt hi ha productes, com és el caqui, que encara no m'ha contestat, no m'ha contestat vosté el per què s'obstinen en donar préstecs. El llaurador no vol préstecs, el préstec s'ha de tornar. I vosté està dient "no, es torna la totalitat de. ". No, vostés subvencionen en interés, però qui torna el préstec? Són ajudes directes.

I, per favor, centrem-nos en la promesa, en la promesa i en allò tan important que és el tema de les cooperatives que en esta ordre no ho completa, no donen ni un duro, i les cooperatives són realment el motor per a tirar l'agricultura del món rural endavant. I no hi ha absolutament res. Quan el senyor president de la Generalitat i la senyora consellera d'Agricultura es van comprometre davant les cooperatives, davant les juntes rectores i davant de les organitzacions que en esta ordre anava a tindre ajudes directes a les cooperatives. No es va parlar en cap moment de préstecs, el préstec es torna. I els llauradors tenen la soga al coll i no poden tornar-ho. I sinó simplement preocupe's vosté de vore quantes cartilles s'han donat de baixa des de l'any 96 fins ara. De 154. 000 estem en 70. 000. El que significa és que la meitat de la població agrària està deixant-ho de ser perquè és insostenible la situació, i cada vegada més. Estem ofegant-ho. Per molt de premi que donem, estem ofegant-los. I jo, per desgràcia, ho visc diàriament.

Moltes gràcies.

La senyora vicepresidenta:

Gràcies, senyora Segarra.

Té la paraula la senyora Marcos.

La senyora Marcos Puig:

Y con respecto a que usted se las está dando de hablar muchísimo con las asociaciones, con las cooperativas y demás. Yo no sé con qué cooperativas y con qué asociaciones hablará usted. (La senyora Segarra diu sense micròfon: "con todas, todas"). Yo sí he hablado con muchas. Sí he hablado con muchas. Y las acompañé un día a pedir "agua para todos", las acompañé un día a pedir "agua para todos". (Algunes rialles). Y las voy a acompañar este sábado a leer un manifiesto para ver si la ministra, que está haciendo oídos sordos a nuestra consellera, se digna oírnos.

La senyora vicepresidenta:

Gràcies, senyora Marcos.

Anem a votar esta proposició no de llei. Vots a favor? Vots en contra? Per 6 vots a favor i 8 en contra queda rebutjada esta proposició no de llei.

Senyories, anem a fer un recés de cinc minuts, i d'ací a cinc minuts tornem un moment per a saber si està vesprada continua la comissió o no. Moltes gràcies. (Remors)

(Se suspén la reunió a les 13 hores i 5 minuts)

(Es reprén la reunió a les 13 hores i 10 minuts)

La senyora vicepresidenta:

(Inoïble) . esta comissió es vorà en una data pròxima, en el moment que es crega oportú. Molt bé? Gràcies.

(S'alça la reunió a les 13 hores i 15 minuts)

