Comissió d'Afers Europeus realitzada el dia 23 de febrer de 2016. Comença la reunió a les 16 hores i 31 minuts. Presideix la diputada senyora Eva Alcón Soler. Reunió número 4.

La senyora presidenta:

Té la paraula el secretari de la comissió.

Per favor, anem a començar.

(El secretari passa llista per tal de comprovar si hi ha quòrum)

Moltes gràcies.

Comencem per lectura i aprovació, si escau, de l'acta de la reunió anterior. ¿Algun comentari? Per tant, s'aprova.

Abans de passar al segon punt, aquesta presidència voldria informar-los que, com recordaran, va fer la seua compareixença el delegat del Consell per la Unió Europea, el senyor Joan Calabuig, qui ens va convidar a fer una visita a la Comissió d'Afers Europeus. Jo li vaig demanar que per favor cursara a la Mesa de Les Corts la invitació, i aixina ho va fer. La invitació està cursada. Vaig parlar amb el president de Les Corts, en la conveniència que cada grup parlamentari decidira qui eren els diputats i diputades que podrien fer la visita. Per tant, en els pròxims dies caldria anar parlant per intentar establir una data.

Jo vaig insistir que la visita se poguera realitzar en algun moment on els parlamentaris poguérem tindre el major benefici de la nostra visita, per a després poder traslladar accions al nostre territori.

Si vos pareix bé, aneu parlant amb els grups a vore quines persones podrien realitzar la visita. Jo em compromet a tornar a parlar amb el delegat del Consell perquè ens indique, perquè, en principi, havíem pensat a principi. , bé, durant el mes de març, però durant el mes de març és molt precipitat. Per tant, ho ajornarem fins que. , ells també mos puguen donar una agenda que puga ser beneficiosa per al nostre treball.

Informat aquest punt. (Veus)

Proposició no de llei sobre la reforma del Comité de Regions al si del Consell Europeu, presentada pel Grup Parlamentari Compromís (RE número 17. 315, BOC número 67)

La senyora presidenta:

Ara, sí. Passem ara, passem ara, ¿eh? Jo he passat ahí. I ara passem al segon punt. El segon punt, que és una presa en consideració de la Proposició no de llei sobre la reforma del Comité de Regions al si del Consell Europeu, presentada pel Grup Parlamentari Compromís.

Té la paraula la diputada Mònica Álvaro.

La senyora Álvaro Cerezo:

Efectivament, com bé ha anticipat el nostre company del Partit Popular, doncs vostés hauran pogut llegir la proposta. Veuen que hi ha una errata en l'apartat a. Una errata que demane disculpes. Efectivament, no es referia a l'article 9.

A més, havia parlat amb algun company, que volia fer-me una esmena in voce, que jo crec que milloraria moltíssim la proposta. Per la qual cosa ja eren massa coses, com per a dur avui esta proposta, que la retirem i la tornarem a presentar en temps i forma, i d'una manera que puguem aconseguir els màxims suports possibles.

Demane també, excuseu que no l'haja pogut retirar formalment. El ple ha acabat vora les tres, i a les tres ha tancat el registre. Per la qual cosa no he tingut. , m'han faltat cinc minuts per a poder signar la retirada i presentar-la en registre, de forma que hagueren tingut els grups formalment, com toca, la retirada de la proposta.

La senyora presidenta:

Moltes gràcies, i crec que té plena validesa la retirada in voce.

El senyor Woodward Poch:

La senyora presidenta:

Deixarem que cada grup parlamentari debata la situació.

La senyora Álvaro Cerezo:

Òbviament, no ho compartisc. O siga, s'han presentat moltíssimes coses. Vostés mateix presenten unes coses en el congrés, qualsevol grup pot presentar coses en el congrés, i en la cambra autonòmica evidentment.

La senyora presidenta:

En qualsevol cas, pel que a mosatros ens pertoca, queda retirada.

La senyora presidenta:

(Inoïble) . el segon punt, que és: presa en consideració de la Proposició no de llei sobre la inversió territorial integral del projecte «Serralada Celtibèrica contra la despoblació», presentada pel Grup Parlamentari Socialista.

Té la paraula el diputat Rafa Briet.

El senyor Briet Seguí:

Moltes gràcies, presidenta.

En primer lloc, donar la benvinguda als companys de la serralada Celtibèrica, que ens acompanyen, de l'associació. I passarem a defendre esta proposició no de llei que ha presentat el Partit Socialista.

La serralada Celtibèrica comprén un territori interregional del sistema ibèric central amb característiques comunes i específiques, que en els últims anys han patit un greu problema de despoblació.

A l'any 2011, el projecte R+D+I de Segeda donava visibilitat a estes circumstàncies particulars i extremes, i explicava el marc de la legislació europea per la qual esta zona hauria d'estar rebent ajudes i ser considerada la quinta ITI del Govern d'Espanya.

Aquest projecte interregional s'estén per diferents comunitats autònomes, concretament cinc: Aragó, Castella-Lleó, Castella-la Manxa, la Rioja i la nostra comunitat. Presenta una extensió de quasi 65. 000 quilòmetres i està habitada per mig milió de persones.

Pel que fa a la nostra comunitat, un total de 63 municipis situats al nord-est de la província de València i a l'oest de la província de Castelló formen part de la serralada Celtibèrica. Concretament, a Castellfabib, a l'any 2014, es va impulsar l'associació de desenrotllament de la serralada Celtibèrica i en el seu treball s'intenta involucrar la resta de comarques de la muntanya.

La principal característica és la baixa densitat de població: menys de huit habitants per quilòmetre quadrat, circumstància que ens iguala a Lapònia, la zona àrtica dels països escandinaus. En la zona escandinava la seua baixa demografia ha sigut una constant històrica, mentres que a la serralada Celtibèrica la despoblació comença als anys seixanta, quan es va produir un èxode massiu de jóvens i adults, envellint la població i impedint el relleu generacional.

Les dades situen aquests territoris en els de major envelliment d'Europa i la de més baixa natalitat. Aquests territoris de menys de huit habitants per quilòmetre quadrat, situat a més de 700 metres d'altura i a 45 minuts de poblacions de més de 100. 000 habitants, necessiten de polítiques concretes, de projectes específics i d'accions decidides que eviten la pèrdua contínua d'habitants al ritme alarmant dels últims anys, on de continuar així és clar que en els transcurs dels anys no farà que pugam comptar les històries de les nostres poblacions, sinó que al contrari, acabem amb la història dels nostres pobles.

La serralada Celtibèrica és una proposta que pretén impulsar estratègies contra la despoblació en el conjunt del territori que han delimitat els estudis oportuns. Estudis que demostren que aquest territori complix tres dels sis requisits marcat per la Unió Europea per a rebre ajudes especials: el requisit de ser considerats com a regió escassament poblada, el requisit de la regió muntanyosa i el requisit de l'àrea rural remota.

Per tant, és clar el desavantatge d'estos territoris amb altres. Podem parlar dels seus condicionants geogràfics, podem enumerar les seues debilitats estructurals o exposar els seus problemes d'accessibilitat i d'allunyament dels centres demogràfics i dels serveis importants, perquè són realitats. Realitats que evidencien un problema sociopolític de primer ordre, d'on la pèrdua de població durà a l'extinció dels municipis. Però, a més a més, els hòmens i dones que encara viuen a estos pobles pateixen una exclusió social de segon grau, perquè no poden accedir a tots els serveis.

Senyories, estem parlant de realitats que fan necessari passar a l'acció i revertir la situació. En aquests casos el nostre suport ha de ser clar i la nostra comunitat ha de liderar iniciatives com aquesta, treballant per reduir les diferències entre el nivell de desenvolupament i reforçar la cohesió econòmica, social i territorial.

Ja ho ha fet la Comissió Mixta -del Congrés-Senat- per a la Unió Europea i la Comissió d'Entitats Locals i l'especial del Senat. Per això els demane el suport a esta proposició no de llei i a la seua proposta de resolució, perquè reconéixer la identitat interregional de la serranía per a aplicar l'article 174 del Tracta de Lisboa per considerar la serranía com la quinta inversió territorial integrada i adoptar polítiques de discriminació positiva per a aquests xicotets municipis. La intenció: aconseguir polítiques i el suport de la Unió Europea, que ens ajuden a regenerar el territori i que la nostra història i la vida dels nostres pobles no es perga, sinó que estiguen vius per a continuar fent història.

Moltes gràcies.

La senyora presidenta:

Moltes gràcies.

Té la paraula ara el representant del Grup Parlamentari Podem.

El senyor Geffner Sclarsky:

La senyora presidenta:

Moltes gràcies.

A continuació, té la paraula el representant del Grup Parlamentari Ciudadanos, David.

El senyor De Miguel Martínez:

Pero qué (inintel·ligible) …, es que tampoco hace tanto, estoy hablando de hace veinte años. Entonces, yo sé de sobra cuáles son los problemas, y cuáles son las carencias y cuál es el olvido que ha tenido por todas las administraciones durante muchos años las zonas más del interior.

La senyora presidenta:

Moltes gràcies.

I ara, a continuació, té la paraula la representant de Compromís.

Quan vosté vullga.

La senyora Ferrer Matvieychuc:

Moltes gràcies, senyora presidenta.

Moltes gràcies, senyor Briet, per la iniciativa que ha portat hui a aquesta comissió.

Considerem. , òbviament, des del nostre grup parlamentari anem a donar suport a aquesta iniciativa, anem a votar favorablement que es pose en el mapa dels territoris que legítimament han de rebre per les seues característiques, tant d'ubicació com d'evolució demogràfica, com de nivell de desenvolupament econòmic i importància ambiental, creguem que és fonamental que estiga entre les receptores de fons europeus que estan dissenyats per a això i que fins ara aquest territori tan ample de la serralada Celtibèrica no ha estat considerat com a receptor.

Per tant, des del nostre punt de vista, és un pas endavant el que es reconega i instar perquè el Govern del Regne d'Espanya, que és l'interlocutor amb la Unió Europea, reconega la particularitat d'aquest territori que és molt ample, que són més de 65. 000 quilòmetres quadrats i que implica diverses comunitats autònomes, per tal de rebre amb prioritat les inversions per fer front a la despoblació, per front a la gestió del territori, per fer front a unes alternatives i unes opcions de desenvolupament rural sostenible a llarg termini, en compliment del que s'ha pactat i del que s'ha acordat en el Tractat de funcionament de la Unió Europea.

També volem posar en valor el treball que s'ha fet des de la universitat en favor del desenvolupament rural. Perquè si no haguera estat per la investigació i el treball que s'ha portat a terme, en este cas des de la Universitat de Saragossa, per tal de caracteritzar i de definir les característiques territorials que fan que aquest territori. , delimitar-lo com a susceptible de ser una inversió, la cinquena inversió territorial integrada en l'estat espanyol, resulta que no haguera estat possible poder impulsar que siga reconegut per part de la Unió Europea.

Això implica també el compromís social des de les universitats per l'articulació territorial, social, econòmica i ambiental que està recolzada per la societat civil i que hui la societat civil és qui la porta a les institucions per tal que li donem eixida, per tal que la fem efectiva.

Per això, també volem felicitar i donar tot el nostre suport a l'acció de la societat de la serralada Celtibèrica.

I, per últim, simplement un detall més bé formal respecte a la resolució. El punt segon de la resolució diu: «aplique l'article 174 del Tractat de Lisboa». En lloc del «Tractat de Lisboa» hauria de dir «Tractat de funcionament de la Unió Europea», perquè el Tractat de Lisboa el que fa és modificar el tractat de la Unió Europea. Simplement eixa modificació formal perquè quede recollit correctament el text en la resolució final, el text jurídic al qual es referix.

I res més. Simplement, donar una vegada més el nostre suport a aquesta iniciativa i també el nostre compromís en treballar per revertir la situació d'abandonament en la qual es troben els municipis i les persones que viuen a les zones d'interior.

Moltes gràcies.

La senyora presidenta:

Senyor Pastor.

El senyor Pastor Llorens:

A nosotros también, en concreto a mí también me ha venido mucho a la cabeza la comarca de la montaña, del interior de la provincia de Alicante, es decir, las comarcas de L'Alcoià i el Comtat, cuando preparaba esta intervención. A final, salvando todas las distancias, realidades distintas, pero también con muchísima similitud, dispersión de municipios a lo largo del territorio, despoblación de los mismos, envejecimiento de los mismos. Por lo tanto, me ha venido en muchas ocasiones, como digo, la comarca del Comtat i de L'Alcoià a la cabeza cuando redactaba esta intervención, cuando preparaba esta intervención.

La senyora presidenta:

Bé, moltes gràcies.

El diputat Rafa Briet demana la paraula.

El senyor Briet Seguí:

Sí. Simplement, presidenta, per agrair a tots els grups el recolzament i el suport a aquesta PNL. I acceptar eixa modificació respecte a l'apartat 2 de la resolució, que en compte de posar «Tractat de Lisboa» ha de posar «Tractat de funcionament de la Unió Europea». Val?

La senyora presidenta:

Bé, doncs si no hi ha més intervencions, procedim a la votació. Vots a favor? Per unanimitat.

Bé. Moltíssimes gràcies i (aplaudiments) queda closa la sessió.

(S'alça la reunió a les 16 hores i 59 minuts)

