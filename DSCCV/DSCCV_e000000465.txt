Comissió de la Dona realitzada el dia 13 de novembre de 2003. Comença la reunió a les 13 hores i 29 minuts. Presidix l'Excel·lent Senyora Vicepresidenta Primera, Rosa María Barrieras Mombrú. Reunió número 1.

Sessió constitutiva de la Comissió de la Dona i les Polítiques d'Igualtat

La senyora vicepresidenta primera de les Corts:

Anem a començar la sessió constitutiva de la Comissió de la Dona i les Polítiques d'Igualtat.

La Mesa de les Corts Valencianes, en escrits números 2. 799, 3. 243 i 3. 263, ha tingut coneixement de l'adscripció a aquesta comissió dels il·lustres diputats i diputades que nomenaré a continuació.

Pel Grup Parlamentari Socialista, Jeannette Segarra Sales, (remors) Consuelo Catalá Pérez, Isabel Escudero Pitarch,(inintel·ligible) Encarna Llinares Cuesta, (inintel·ligible) María Amparo Marco Gual, Carmen Ninet Peña.

Pel Grup Parlamentari Esquerra Unida-Els Verds-Esquerra Valenciana: Entesa, Dolors Pérez i Martí. (Remors)

Moltes gràcies, senyors i senyores diputades.

Bé, es procedix a l'elecció de la mesa de la comissió de conformitat amb el que estableix l'article 39 del Reglament de les Corts Valencianes, el text del qual és el següent:

"Les comissions, amb les excepcions que s'estableixen en aquest reglament, eligixen entre els membres d'aquestes una mesa composta d'un president o presidenta, un vicepresident o vicepresidenta i un secretari o secretària. Per a l'elecció de la presidenta o president, cada diputat o diputada escriurà un sol nom en la papereta, i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots. El vicepresident o vicepresidenta i el secretari o secretària s'elegiran simultàniament i cada diputat escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per ordre correlatiu obtinguen el major nombre de vots. En cas d'empat, resultarà elegit el candidat que pertanya a la llista electoral més votada".

Per tant, procedirem seguidament a l'elecció del president o presidenta de la comissió d'acord amb el que estableix l'article 39. 2 del Reglament de les Corts Valencianes.

Per favor, senyora secretària, si és tan amable de procedir a la crida dels diputats o diputades.

(La senyora secretària crida les senyores diputades i els senyors diputats perquè depositen la papereta en l'urna)

Moltes gràcies, senyora secretària.

Anem a procedir a l'escrutini.

(La senyora presidenta procedix a l'escrutini)

Per tant, per 8 vots per a la senyora Esther Franco i 7 vots en blanc, queda nomenada com a presidenta de la comissió la il·lustre diputada senyora Esther Franco Aliaga.

A continuació procedirem a l'elecció del vicepresident o vicepresidenta i secretari o secretària, d'acord amb el que estableix l'article 39. 3 del Reglament de les Corts Valencianes: "Cada diputat escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per ordre correlatiu obtinguen el major nombre de vots".

Per tant, si és tan amable, senyora secretària, cride els diputats i diputades.

(La senyora secretària crida les senyores diputades i els senyors diputats perquè depositen la papereta en l'urna)

Moltes gràcies, senyora secretària.

Anem a passar a l'escrutini per a l'elecció de vicepresident o vicepresidenta i secretari o secretària.

(La senyora presidenta procedix a l'escrutini)

(Ocupa la presidència la il·lustre diputada Esther Franco Aliaga)

La senyora presidenta:

Yo, desde la presidencia, lo que les ofrezco es que intentaremos en todo momento que seamos operativas y que, como les he dicho antes, pues, logremos llegar a sacar adelante aquellos temas que consideremos de gran importancia.

(S'alça la reunió a les 13 hores i 38 minuts)

