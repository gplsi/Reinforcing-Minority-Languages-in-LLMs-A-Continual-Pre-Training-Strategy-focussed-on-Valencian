Comissió de Peticions realitzada el dia 5 d'abril de 2022. Comença la reunió a les 11 hores i 11 minuts. Presideix el president de les Corts Valencianes, senyor Enric Morera i Català. Reunió número 9.

El senyor president:

Molt bon dia, senyories.

Senyories, anem a donar inici a la comissió de peticions, la novena de la present legislatura.

El primer punt és la lectura i aprovació de l'acta de la reunió anterior… (Veus) Ah, perdó, perdó. Començarem verificant, per part de la secretària primera, si n'hi ha quòrum.

Quan vosté vullga.

La senyora secretària:

Gràcies, president.

(La secretària passa llista per tal de comprovar si hi ha quòrum)

N'hi ha quòrum, senyor president.

El senyor president:

Bon dia, senyories, de nou.

Ens informen la possibilitat de passar el segon punt, de la compareixença del senyor Lucas Morales Sánchez, en el qual volia intervindre la il·lustre diputada Laura Soler, al tercer punt, i el tercer punt al segon punt, per a donar possibilitat que puga intervindre en esta compareixença. Si no n'hi ha inconvenient, alteraríem l'ordre del dia, si no n'hi ha inconvenient per part de ninguna de les seues senyories. D'acord? Molt bé.

Doncs, senyories, passarem al primer punt, que és lectura i aprovació, si escau, de l'acta de la reunió anterior. Si no n'hi ha ninguna aportació, la donem per aprovada.

Compareixença de l'Associació Veïnal d'Aielo de Malferit, per a exposar la petició sobre el funcionament de la llei de transparència (RE núm. 38. 526)

El senyor president:

I passarem a l'actual punt segon, que era l'anterior punt tercer, que és la compareixença de l'Associació Veïnal d'Aielo de Malferit per a exposar la petició sobre el funcionament de la llei de transparència. (Fan passar l'intervinent a la sala)

Vosté és el representant de l'Associació Veïnal d'Aielo de Malferit, per a exposar la petició que ens va fer arribar a la comissió de peticions. Tindrà vosté deu minuts per a fer l'exposició. Després, els grups parlamentaris li faran a vosté algunes preguntes per a aclarir el que consideren o aprofundir en alguna de les qüestions que vosté planteja. Tindrà vosté entre tres i cinc minuts perquè puga fer una contestació. I en això consistirà la…, ja els grups decidiran el que volen fer amb la petició que vosté ens exposa. Si vol, pot utilitzar el faristol, i així es pot llevar la mascareta.

Molt bé, doncs escoltarem el senyor Lucas Morales per a exposar la petició del col·lectiu de docents… (Veus) Ai! , perdó, perdó, perdó. És que hem alterat l'ordre del dia. Escoltarem el representant de l'Associació Veïnal d'Aielo de Malferit.

Senyor Marcos Cantó Cerdá.

El senyor Cantó Cerdá:

El senyor president:

Quan vosté vullga, senyoria.

El senyor Cantó Cerdá:

Molt bé, moltes gràcies.

Moltes gràcies per haver acceptat la compareixença de l'associació veïnal.

I estem ací perquè nosaltres duem una lluita de fa ja més de cinc anys en què volem que les coses milloren en el nostre poble. No volem que hi haja un alcalde d'un partit o d'un altre partit, a nosaltres el que ens preocupa és, bàsicament, que les coses milloren. I, per a això, ens fa falta informació, per això es va crear la llei de transparència i per això nosaltres hem utilitzat les sol·licituds al Consell de Transparència. Exactament, nosaltres vam sol·licitar…, vaig facilitar un document a Cristina, la secretària de la comissió -no sé si està ací, Cristina…-, dels documents tant del que seria la compareixença com del que és el tema de les nostres propostes.

Aleshores, bàsicament la nostra experiència amb el Consell de Transparència han sigut set peticions al Consell de Transparència, de les quals -la informació vos la pot facilitar la secretària, conforme he dit- el mínim que n'hi ha de contestació, de termini de contestació, han sigut 239 dies i el màxim 353 dies.

Hem fet, pràcticament…, vaig a enumerar-les. La primera va ser la petició del contracte per la concessió d'aigua, que per llei estan obligats els ajuntaments a publicar-ho en el web; la segona va ser una petició d'informació de subvencions; la tercera una petició de factures del consum elèctric; la quarta una petició d'informació del projecte de participació ciutadana; la quinta un certificat de la secretària, referint-se a una de les seues competències; la sexta una informació de les inversions d'infraestructura d'aigua i la sèptima és uns contractes a la mancomunitat de municipis. És a dir, llevat d'una, l'última, totes han sigut fetes a l'Ajuntament d'Aielo, i l'última va ser a la mancomunitat, que regia crec que el Partit Socialista, l'alcalde de la Pobla del Duc, crec recordar.

Sempre estes peticions s'han fet perquè els ajuntaments no s'han acostumat, al nostre entendre, almenys l'ajuntament a què nosaltres hem anat, pareix que no s'han acostumat a complir la llei de transparència. Perquè, evidentment, si fora així, els documents que nosaltres hem demanat, haurien d'estar penjats en el web, en la seua gran majoria. I més el que més ens va costar, que va ser el contracte de l'aigua en Aielo de Malferit.

Cal recordar que en la llei, si no recorde mal, la llei antiga…, m'acaben de dir que han modificat la llei fa no res, la llei de transparència. Que en l'antiga llei el termini de contestació ha de ser de 30 dies. És a dir, el mateix Consell de Transparència incomplix la seua llei. No és un exemple a seguir.

En el nostre cas, el contracte de transparència, nosaltres vam fer la petició al consell, va haver-hi una resolució el 13 de juliol del 2016 al nostre favor…, al 13 de març, vull dir, de 2017 al nostre favor, nosaltres la vam fer el 13 de juliol de 2016. El 24 d'abril del 2018 va haver-hi una sentència, perquè aquest ajuntament va recórrer al contenciós administratiu, amb la qual cosa es van haver d'utilitzar recursos tant d'un lletrat de l'ajuntament com d'un lletrat dels servicis de presidència. Esta sentència, que va condemnar l'ajuntament a entregar-nos el contracte, de 24 d'abril del 2018, no se'ns va notificar. Però no és que no se'ns va notificar a nosaltres, que no estàvem personats, sinó que tampoc es va notificar dels serveis jurídics de presidència al Consell de Transparència.

Per altra banda, el 6 de novembre del 2019 hi ha la sentència, ferma ja, per la qual ja no n'hi ha cap recurs a fer. Ja és una sentència ferma del que és el recurs, perquè l'ajuntament va tornar a recórrer. Esta sentència tampoc va ser notificada al Consell de Transparència, almenys verbalment aixina m'ho van comentar en el seu moment, que no tenien ninguna resolució. I esta sentència nosaltres vam ser coneixedors d'ella gràcies a una consulta d'un advocat que va fer (inintel·ligible) … perquè nosaltres ens estranyàvem que no rebíem ninguna notificació al respecte.

I en febrer del 2020 és quan obtenim nosaltres la sentència. Li ho notifiquem a l'alcalde, i nosaltres, en octubre del 2020, aconseguim el contracte. Inicialment, ens donen només el contracte, que eren només crec que quatre o cinc fulls, i posteriorment demanem: escolta, açò no és el contracte, perquè estan els annexos, que és quasi la part més important del contracte. I a octubre del 2020 se'ns facilita el contracte complet.

A més, vista, digam, l'actuació de l'alcalde d'Aielo de Malferit, en el sentit de sempre actuar amb excuses que estaven saturats, o que nosaltres bloquejàvem l'administració pública, o que simplement no ens contestava a les nostres peticions d'informació, doncs la mateixa conselleria de transparència va obrir un expedient sancionador. Va notificar a l'ajuntament que obrira un expedient sancionador, a l'anterior alcalde, no a l'actual alcalde, sinó a José Luis Juan Pinter. I José Luis Juan Pinter, quan li va arribar la notificació d'obrir del Consell de Transparència, d'obrir l'expedient sancionador, ho va recórrer, al contenciós administratiu. I ell mateix, en un ple, va dir: com van a demanar-me els del Consell de Transparència que m'òbriga un expedient a mi mateix? Ho va dir, tal qual. Aixina està funcionant la llei de transparència, però ahí no acaba el tema.

El tema és que, una volta que es produïxen les eleccions, canvia l'alcalde, passa a ser alcalde Juan Espí, del PSOE. Retira el contenciós que havia presentat l'ajuntament i sol·licita un informe per a vore què fa amb eixe expedient sancionador, cosa que nosaltres també teníem interés en saber què passa amb eixe expedient sancionador. Perquè si u ha actuat de forma opaca, ha de tindre algun tipus de sanció perquè condisca l'exemple i que la gent comence a ser més transparent, els alcaldes especialment, i altres presidents d'altres entitats públiques. Demana eixe informe…, els va costar aconseguir eixe informe, per cert, no va ser de hui per a demà. I al final obté un informe jurídic interpretant que, vist que l'alcalde va ser sancionat pel seu càrrec, que ja no ha lugar a obrir un expedient sancionador. És a dir, impunitat absoluta. Ser opac ix de bades.

Vista l'experiència, nosaltres hem fet una sèrie de propostes, a pesar que la llei s'ha aprovat fa poc. Les nostres propostes són…, evidentment, la primera, no es pot contestar, amb una llei de transparència que t'obliga a contestar en 30 dies, en 240 dies. Això genera opacitat també. Aleshores, nosaltres, tal qual l'escrit que li vaig passar a la secretària d'esta comissió, demanem un increment de recursos humans del Consell de Transparència per a poder agilitzar les respostes i millorar la resposta global.

Després, altre tema que demanem és que, vista que n'hi ha una denúncia en un ajuntament, d'Aielo de Malferit o el que siga, doncs que la mateixa comissió de transparència comprove el compliment d'eixe poble, sobretot en els temes clau i essencials que ha de publicar en el web, que és publicar la publicitat passiva o activa que ha de fer de forma obligada. Si veu que no es complix, no només ha de fer el requeriment que complisca la nostra petició, sinó, a més, donat que s'adona que eixe ajuntament no està complint el que és la publicitat activa, que la complisca. Que aprofiten la mateixa petició d'una anomalia o d'una situació d'opacitat en un poble per a exercir d'ofici el que és que complisca la llei de transparència el poble de torn, almenys en el mínim exigible. Si tampoc estem demanant gran cosa. El contracte de l'aigua, que creiem que és el contracte més important d'Aielo de Malferit, no estava publicat.

Per altra banda, no té sentit, com bé va dir José Luis Juan Pinter, que els alcaldes se sancionen ells mateixos. I això en la llei de transparència nova crec que tampoc s'ha canviat. Allò lògic seria que la comissió de transparència tinguera un organisme que fora el que obrira l'expedient sancionador i el que sancionara. Però que un alcalde se sancione ell mateix, que u siga jutge i part? No em pareix raonable en absolut. I que la impunitat siga publicitada és el pitjor que pot haver-hi per a la transparència.

Per altra banda, jo crec que deurien tindre advocats el Consell de Transparència, no utilitzar el servici de presidència, o, almenys, si utilitzen els del servici de presidència, com a mínim tindre un advocat assignat per als temes del Consell de Transparència i que n'hi haguera una comunicació. Evidentment, ací ha faltat una comunicació absoluta entre els advocats de presidència i el Consell de Transparència. Jo vaig fer una petició a la cap dels serveis jurídics, que em va dir que ho traslladaria al responsable del contenciós administratiu, i a data de hui no he tingut contestació, encara, del motiu pel qual no es van notificar al Consell de Transparència estes sentències.

I ara ja estic a les preguntes.

El senyor president:

Moltíssimes gràcies, senyor…

El senyor Cantó Cerdá:

El senyor president:

Marcos Cantó, per esta exposició, de què ja teníem coneiximent a través del seu escrit, i ara amb esta compareixença. I que la comissió de peticions, en el seu dia, va tramitar.

Ara, el procediment serà que vosté sega ací, i els representants dels diferents grups parlamentaris tindran tres minuts, però serem flexibles fins als cinc minuts, entre tres i cinc minuts, perquè puguen fer els aclariments, les preguntes, i després vosté contestarà.

Sí que faig un advertiment que a les dotze menys cinc minuts, segons com vaja la comissió, suspendrem la comissió per a fer els tres minuts de silenci amb motiu de l'assassinat que vam conéixer ahir, un xicon a Sueca d'onze anys.

Començarem amb els grups parlamentaris. En primer lloc, amb la representant del Grup Parlamentari Unides Podem, perquè li pregunte aquelles qüestions que considere oportunes.

Té la paraula la il·lustre diputada Estefania Blanes.

La senyora Blanes León:

Gràcies, president.

Moltes gràcies per la seua explicació. Jo, dir-li que lamente que…, És cert, de fet, nosaltres vam proposar que esta compareixença tal vegada quedava un poc atemporal, precisament perquè la seua petició era que es modificara en certs aspectes la llei de transparència, fer-la evidentment millorable en base a uns fets que vostés havien patit. I, lamentablement, és cert que s'acaba d'aprovar. Però, bé, afortunadament, jo crec que els aprofitarà un poc per a veure quines han sigut eixes modificacions, i si entén que, en certa manera, han estat arreplegades les seues peticions.

Perquè és cert que vosté comentava com havia estat tot el seu tràmit, tota la falta d'informació que no els havien donat… Vostés ho han reclamat al Consell de Transparència, entenent que és cert que s'havia demorat més en el temps del que marcava la llei, però que finalment vostés havien tingut resposta per part del Consell de Transparència, inclús s'havia requerit des del Consell de Transparència al mateix ajuntament que obrira expedient sancionador. I és cert que quan el propi que ha d'obrir l'expedient ha de ser qui ha de patir, o no, eixes multes, doncs possiblement s'ha bloquejat, que és el que ha passat.

Tenen també una sentència del Tribunal Superior de Justícia, que una els deia que evidentment tenien tot el dret a tindre eixa informació, eren part implicada. I, a més, manifestava això, que havia sigut una informació indeguda, inexplicable i inclús, maliciosament ocultada per part de l'administració. Per tant, jo crec que són fets molt greus que, evidentment, s'han de solucionar.

Jo, dir-li que en la nova llei de transparència, mire, els procediments ordinaris de reclamacions, a través del Consell de Transparència…, bé, les reclamacions s'han de procedir a través del Consell de Transparència, com bé deia, i que les seues resolucions són executives. I que, a banda, estes resolucions s'han de comunicar a l'entitat encarregada del seu compliment, és a dir, en este cas, a l'ajuntament. I, a més, se li ha de dir en quins termes s'ha de donar la informació, els terminis per a complir-la i les condicions que han de tindre.

Però no sols això, la nova llei diu que en el supòsit que el Consell Valencià de Transparència apreciara l'incompliment de les resolucions, podrà imposar multes coercitives, en els terminis i quanties establertes en l'article 5. 3 d'aquesta pròpia llei, al personal i a les autoritats responsables del compliment de les resolucions de l'entitat corresponent. És a dir, sí que se li dona solució, o sí que s'ha modificat en eixe sentit la nova llei. Perquè la nova llei sí que permetria que el Consell de Transparència obrira expedient sancionador a l'ajuntament o als responsables de l'ajuntament, en este cas, a l'alcaldia, per no haver-li donat eixa informació.

I també dir-li que vosté comentava el tema de la publicitat activa i, evidentment, era una manca important en l'anterior llei, que és que no es contemplava la publicitat activa. Es esta llei sí que es contempla la publicitat activa i, per tant, en l'article 16 diu que «les resolucions administratives judicials que poden tindre rellevància pública, i les resolucions judicials definitives que afecten subjectes de l'article 3, per raons de l'exercici de les funcions de responsabilitat que tinguen atribuïdes». És a dir, serien obligatòriament publicades de manera activa, i no simplement el dret a la petició de documentació.

Per tant, jo crec que som conscients que la transparència no sempre s'aplica i no sempre es contempla de la millor manera, però ara tenim una llei que, almenys, això sí que ho garanteix. Per tant, jo dir-li que, evidentment, en este cas en concret hem arribat tard, i ho lamente com a administració o representants públics, però crec que tenim un instrument per a poder evitar, en certa manera, que açò puga ocórrer.

Per tant, dir-li això, el tema de la publicitat activa es contempla ara en la llei, que abans no. I el tema de la possibilitat d'obrir expedients sancionadors directament des del Consell de Transparència, que també donaria, en este cas, solució al seu problema.

Gràcies.

El senyor president:

Moltes gràcies, senyoria.

Continuarem coneixent la posició dels grups parlamentaris.

Li demanen… (Adreçant-se al senyor Cantó Cerdá) N'hi ha bona audició? Escolta vosté bé? (Veus) S'escolta bé?

Molt bé, doncs ara, en nom del Grup Parlamentari Vox Comunidad Valenciana, intervindrà l'il·lustre diputat José Luis Aguirre.

El senyor Aguirre Larrauri:

Señor Cantó, esto es un ejemplo del mal funcionamiento en la gestión municipal, y la inutilidad y la ineficacia de la conselleria de transparencia, que, efectivamente, es una vergüenza estos plazos que usted nos ha estado comentando sin resolución posible. Nos sorprende que a fecha de hoy no se haya tomado ninguna medida. o si se ha dicho algo, si se ha creado algo. Es que…, vamos, que ni siquiera se planteen ningún tipo de sanción.

El senyor president:

Moltes gràcies, senyoria.

Continuarem amb la fixació de posició dels grups parlamentaris. Ara, en nom del Grup Parlamentari Compromís, té la paraula l'il·lustre diputat Jesús Pla. (Veus) Sí, sí; perdó.

Li donarem la paraula, en primer lloc, a la il·lustre diputada Rosa Menor, en nom del Grup Parlamentari Ciudadanos.

La senyora Menor Lucas:

El senyor president:

Moltes gràcies, senyoria.

Ara sí, done la paraula a l'il·lustre diputat Jesús Pla, del Grup Parlamentari Compromís.

El senyor Pla Herrero:

Moltes gràcies, president.

I, per centrar l'objecte de la seua compareixença, jo crec que ací el que es denuncia no és el mal funcionament de la conselleria de transparència, sinó del Consell de Transparència, que són coses ben diferents.

I, segon, es tracta del mal funcionament en qüestions de transparència d'un ajuntament que, precisament, no estava governat por las fuerzas de izquierdas, sinó que era un ajuntament, si no recorde mal, del Partit Popular. Per centrar la situació.

Segon, efectivament, com ja li hem recordat, justetament la setmana passada es va aprovar la nova llei de transparència, i un dels punts fonamentals de debat en eixa llei de transparència va ser, precisament, el funcionament del Consell Valencià de Transparència i la seua estructura. En esta nova llei el que s'ha pretés, i quan tinga ocasió, que es publique, la podrà llegir, és professionalitzar el consell i dotar-lo de mitjans materials i personals perquè, precisament, la situació que vosté denuncia no tornara a passar. És a dir, que no hi haguera resolucions 240 dies després que es presentaren les queixes.

I també, com li han recordat, si bé en la qüestió del règim sancionador…, el règim sancionador per als alcaldes no és dels mateixos alcaldes, com s'ha dit, és una manera de dir-ho; és dels plens dels ajuntaments, que és una cosa ben diferent. Però sí el compliment de les resolucions del Consell de Transparència, sí que el mateix Consell de Transparència pot obligar al seu compliment, com els han explicat, a través de les multes coercitives, que és una manera també que tenen els tribunals de fer complir les seues sentències en el cas del contenciós administratiu.

A mi el que em sorprén, em sorprén o no em sorprén, és que quan el mateix ajuntament recorrira les resolucions del Consell de Transparència, en el tràmit del contenciós administratiu perquè es personen les entitats o les persones físiques que tenen algun tipus d'interés, no se'ls cridara a vostés perquè es personaren. Evidentment, perquè vostés no tingueren coneiximent de les sentències que es dictaven. Però bé, jo crec que en esta nova regulació, tant del Consell com de la manera d'executar i de fer complir les resolucions, vostés este problema no l'haurien tingut.

I resulta curiós que grups que es pronuncien a favor de les seues peticions en el seu dia es mostraren en contra, precisament, de reformar el Consell de Transparència i, precisament, de reformar la llei que a vostés els haguera donat solucions. I entenem que és una postura que no resulta coherent. És a dir, fer-li costat a vosté en estes peticions que fa, però, al mateix temps, no recolzar la reforma que vam aprovar la setmana passada per tal que vostés no hagueren tingut el problema que durant tants anys han tingut.

Moltes gràcies.

El senyor president:

Moltes gràcies, senyoria.

Coneixerem ara el punt de vista del Grup Parlamentari Popular, expressat per la seua il·lustre diputada María Luisa Mezquita.

La senyora Mezquita Juan:

Moltes gràcies, president.

El senyor president:

Senyoria.

La senyora Mezquita Juan:

El senyor president:

Moltes gràcies, senyoria.

Coneixerem ara la posició del Grup Parlamentari Socialista, expressada per l'il·lustre diputat Michel Montaner.

El senyor Montaner Berbel:

Hoy nos ha traído una cuestión que realmente nos preocupa, y nos ocupa, como es el tema de la transparencia y el buen gobierno de las administraciones públicas. Nos ha expuesto un tema en el que el Ayuntamiento de Aielo de Malferit, durante la pasada legislatura, no les libró una documentación, concretamente un contrato de suministro de agua, incurriendo, desde luego, en una falta de transparencia por parte de dicha corporación y faltando al derecho de acceso a la información pública.

El senyor president:

Moltes gràcies, senyoria.

Obrim un temps perquè ara el compareixent, el senyor Marcos Cantó, puga respondre…, si vol des de…, com vosté vullga, si vol des de l'escó… Des de dalt? Molt bé. Puga respondre, aclarir o concretar alguna de les qüestions, amb el benentés que en acabar la seua intervenció suspendrem un poc…

Quan vosté vullga, senyor Cantó.

El senyor Cantó Cerdá:

A vore, primer el grup Podem ha comentat que la publicitat activa de les nostres peticions, a la millor ha sigut un lapsus, està en la nova llei i no estava en l'anterior. No, estava ja en l'anterior. La publicitat activa dels contractes d'aigua ja estava en la llei anterior. El problema és que s'aproven les lleis, però qui aplica eixes lleis? Qui aplica que tots els ajuntaments d'aquesta comunitat autònoma facen ús de la llei que diu quines coses han de fer amb la publicitat activa?

Vaig a parlar d'un exemple molt senzill, no només del que hem fet, perquè no digam que açò és un problema de PP, de PSOE, o d'esquerres o de dretes, açò no és un problema d'esquerres i dretes. Jo vaig haver de demanar que es publicara, a l'actual alcalde d'Aielo, el pressupost, a tots els nivells. I es va publicar, però vaig haver de demanar-ho jo. I no és que estan publicats tots els pressupostos de tres o quatre anys, no, n'hi ha només publicat un pressupost a tots els nivell. Però un pressupost que no marca les partides bàsiques inicials no diu res, un pressupost aixina. Val, sis milions d'euros, set milions d'euros, deu milions d'euros… No diu res. Si jo no sé exactament el detall en què el gastes, de què servix? Quina labor de suggerència…, vaig jo a una comissió de participació ciutadana del poble, amb quins arguments puc anar, si no tinc ninguna informació de saber en què està gastant-se realment en el poble els diners? Si només tinc l'accés a la capçalera? No és un problema d'esquerres o dretes, ho dic; és un problema de persones, i de la voluntat que tenen i de les prioritats polítiques.

I, pel que siga, per allò que he parlat amb el company Jesús, el tema d'expedient sancionador està exactament igual. L'ajuntament, això és el que m'ha comentat ell, no sé si és aixina, les sancions…, si les pot fer el Consell de Transparència, tant de bo.

I per descomptat que fa falta una llei de transparència, per descomptat. Gràcies a la llei de transparència, nosaltres estem ací. Sense la llei de transparència, segurament no haguérem pogut presentar ninguna reclamació, ni haguérem tingut ninguna documentació, ni haguérem tingut res, sense la llei de transparència. O siga, que fa falta una llei de transparència, clar; el problema és aplicar-ho, tindre la voluntat política d'aplicar-ho i després tindre la voluntat política d'aplicar la llei i que s'aplique en tots els llocs. Perquè, en eixa llei que s'ha aprovat fa una setmana, es diu com va a executar-se el que tots els ajuntaments d'esta comunitat facen publicitat activa del que fica en la llei? I qui és l'òrgan que ha d'obligar els ajuntaments a fer la publicitat activa d'eixos documents? I quins són els terminis en què s'han de produir?

En allò referent a Vox, ho sent molt, però la inutilitat de la llei no; la llei fa falta, sense la llei no tenim res. Res, senyor… No sé el seu nom, disculpe, sols han dit Vox.

I Ciudadanos m'ha fet una pregunta, «si cumple mis expectativas». Pues hasta que no…, hace una semana… Seguramente la veré, pero mi principal…, o sea, hay prácticamente dos defectos clave: 243 días, eso no es un plazo. No puede incumplir la ley de transparencia el Consell de Transparència. Tal cual. Si empezamos así, empezamos mal.

Que la ley…, ha dit el de Compromís que la llei, esta llei, va a solucionar tot o alguna cosa aixina, o has dit que en principi… Jo crec que cal fer més. En la llei cal fer canvis, pel tema del que és el procediment de règim sancionador, però el que cal és aplicar la llei, que és el problema. I tindre voluntat política, i tindre òrgans que ho facen i que tinguen pressupostos per a executar eixa aplicació d'eixa llei.

El senyor president:

Moltes gràcies, senyor Cantó.

Una vegada fets els aclariments, algun grup sol·licitarà paraula, després d'este aclariment per part del senyor Cantó? , podem donar per finalitzada la compareixença? (Veus) Doncs donem per finalitzada la compareixença, agraint-li moltíssim l'exposició que ens ha fet sobre la llei de transparència en un municipi concret.

Senyories, i suspenem la comissió per a atendre els minuts de silenci, als quals convidem…, que farem en la porta de la seu, els minuts de silenci per la víctima de la violència masclista.

Se suspén la sessió fins les dotze i deu minuts.

(Se suspén la reunió a les 11 hores i 56 minuts)

(Es reprén la reunió a les 12 hores i 9 minuts)

Compareixença del senyor Lucas Morales Sánchez, per a exposar la petició del col·lectiu de docents interins amb diversitat funcional (RE núm. 32. 299)

El senyor president:

Senyories, continuem el nostre treball de la comissió parlamentària.

Agraïm la paciència del compareixent que ens acompanya, el senyor Lucas Morales Sánchez, i la dilació, l'alteració que hem tingut perquè puga estar present la diputada Laura Soler.

Com vostés saben, senyories, aquesta compareixença és el resultat de la tramitació de la petició formulada pel senyor Lucas Morales, en representació del col·lectiu de docents interins amb diversitat funcional, amb la qual sol·licitava la compareixença davant la Comissió de Peticions per a l'explicació de la situació d'aquest col·lectiu i la casuística dels temes de les seues reivindicacions.

En relació amb aquest escrit, la Comissió de Peticions, en la reunió del 26 d'octubre, va acordar obrir un termini de 15 dies hàbils perquè els grups parlamentaris presentaren propostes de tramitació a l'esmentada petició, de conformitat amb allò establert a l'article 48 del nostre reglament. Finalment, la Comissió de Peticions, en reunió de 22 de febrer, de conformitat amb els articles 44 i 48 del Reglament de les Corts Valencianes, van acordar sol·licitar la compareixença del senyor Lucas Morales, a iniciativa dels grups parlamentaris Vox Comunidad Valenciana i Unides Podem.

Li done la paraula al senyor Lucas Morales perquè, en un temps d'uns deu minuts, ens faça una exposició de la seua petició que, per altra banda, està en l'arxiu, en les carpetes de tots.

El senyor Morales Sánchez:

El senyor president:

Sí, quan vosté vullga.

El senyor Morales Sánchez:

Bon dia, senyores diputades, senyors diputats.

Hace dos años, docentes con discapacidad de la comunitat fuimos encontrándonos en nuestras reivindicaciones, gracias a las redes sociales y buscando vías para trasladarlas. Las primeras organizaciones en ser contactadas fueron los sindicatos mayoritarios, de los que tuvimos contacto con alguno de ellos. Posteriormente, nos reunimos con los partidos políticos de Compromís, Izquierda Unida-Podemos y PSOE del País Valencià, de los que percibimos sus apoyos a nuestro colectivo. Con el tiempo, Laura Soler Azorín fue interesándose por nuestra causa, y compartiéndonos y ayudándonos con sus experiencias como persona como discapacidad. Laura ha ayudado a impulsar causas como la nuestra y, debido a ello, hemos podido iniciar un diálogo con la conselleria d'educació en pro de la reducción de barreras del colectivo.

Como bien recoge nuestra queja al Síndic de Greuges, si bien en el acuerdo con los sindicatos no se contempla la confección de listas de interinidad para las personas con discapacidad, esto nos supone un impedimento para un nuevo acuerdo, por lo que solicitamos a les Corts que insten a la conselleria de educación y a los sindicatos a que lleguen a un acuerdo sobre este derecho.

El senyor president:

Moltes gràcies…

El senyor Morales Sánchez:

Moltes gràcies.

El senyor president:

…per la seua exposició, senyor Morales.

Ara el tràmit serà que els grups parlamentaris li preguntaran, aclariments, incidir en algun aspecte… I després vosté tindrà un temps per a contestar.

En primer lloc, en nom del grup Parlamentari Unides Podem, té la paraula la il·lustre diputada Estefania Blanes.

La senyora Blanes León:

Gràcies, president.

Bé, moltes gràcies, senyor Morales.

Com vosté ha dit, nosaltres ja ens hem reunit i hem tingut almenys l'ocasió també de poder tindre molta més informació, perquè jo crec que n'ha donat moltíssima avui, però va ser, bé, molt il·lustratiu, amb tota la documentació i tota la informació que ens van fer arribar.

I és cert que, bé, hi havia com una llista de propostes molt concretes que vostés ens van fer arribar i, pel que he entés, algunes d'elles crec que s'estan posant en marxa. I a mi m'agradaria un poc també incidir sobre açò, i les que queden per fer. Evidentment, que ací estem, precisament, per a d'això, per a vore quines són les queden per fer.

Vostés una cosa que demanaven quan ens vam reunir era el tema de l'adaptació dels exàmens, una cosa que tal vegada faltava un poc d'empatia en la visió de com plantejar els exàmens. Perquè són coses que moltes vegades són prou senzilles, o que deurien de ser-ho, o almenys inclús, encara que no siguen senzilles, ací nosaltres hem vingut no a fer el que és senzill, sinó el que és necessari. Jo crec que el tema de l'adaptació dels exàmens no sols en si, en el que és l'examen, sinó també en els llocs, com vostés reclamaven.

I una cosa també que jo entenc que ja no sols per a persones amb diversitat, sinó per a qualsevol persona que ha de passar un procés d'oposició, com vostés deien, que la duració de les proves no fora de més de quatre hores. Jo entenc que inclús açò seria beneficiós no sols per a les persones amb diversitat, sinó també per a qualsevol persona que ha de fer front a aquest tipus de prova, o que el temps de descans entre una prova i l'altra siga almenys de 24 hores. Jo crec que és un procés de molt d'estrés, de molta tensió, que, evidentment, vostés ho patixen en gran mesura, però que al final humanitzaria, d'alguna manera, inclús les proves d'oposició.

També parlava, i crec que és important pel que dèiem, d'eixa empatia, del personal dels tribunals que haguera d'avaluar persones amb diversitat funcional, doncs que també estiguera integrat, en la mesura del possible, amb alguna persona que fora coneixedora en primera persona de les dificultats.

I també les subseus, les subseus tan necessàries. Que pareix ser, i m'agradaria preguntar-li si m'ho pot confirmar, que açò sí que ja es planteja, el poder tindre aquestes subseus i que els desplaçaments, que de vegades són tan complicats per la dificultat de mobilitat, i també per eixa dependència que té per a poder assistir, que puga ser solucionat.

Però el que més em preocupa és el tema de la cobertura dels llocs de treball, de garantir eixe 5 %. No sé de quina manera…, sembla ser que esta encara és una de les assignatures pendents. I, per tant, li demanaria de vore com podem fer perquè açò es complisca, perquè jo crec que és fonamental el que vosté ha dit. No pot ser que en un primer moment isca eixe lloc de treball, amb una reserva per a persones amb diversitat, però que a l'hora de fer un canvi o una substitució, el que siga, doncs que, bé, el que vosté ha dit, que siguen intransferibles i que es mantinguen, perquè sinó estarem incomplint amb aquesta legislació.

Per tant, jo, això, insistir-li un poquet i si ens pot dir un poc quines són les coses més concretes i més urgents que veuen que encara queden pendents, per a poder abordar-les de la manera més immediata possible.

Gràcies.

El senyor president:

Moltes gràcies, senyoria.

Continuarem. Ara, en nom del Grup Parlamentari Vox Comunidad Valenciana, intervindrà l'il·lustre diputat José Luis Aguirre.

El senyor Aguirre Larrauri:

El senyor president:

Moltes gràcies, senyoria.

Continuarem coneixent la posició dels grups. Ara, en nom del Grup Parlamentari Ciudadanos, té la paraula la il·lustre diputada Rosa Menor.

La senyora Menor Lucas:

El senyor president:

Moltes gràcies, senyoria.

Fixarà posició, en nom del Grup Parlamentari Compromís, l'il·lustre diputat Jesús Pla.

El senyor Pla Herrero:

Moltes gràcies, president.

I moltes gràcies per la seua compareixença. I no sols per la compareixença, sinó per la tasca que en favor del seu col·lectiu estan realitzant.

Ens ha alegrat també sentir que l'administració, en este cas, ha sigut permeable, en part, i treballant a les seues consideracions i a les seues peticions.

Jo voldria recordar, perquè s'ha comentat, que una cosa és els textos legislatius i una altra cosa és el trasllat a la realitat d'eixos textos legislatius. I, precisament, la seua tasca i la tasca de moltes altres associacions fa que, efectivament, sigam conscients que la translació a la realitat concreta i als casos concrets de la realitat legislativa doncs és dificultosa. I precisament per això estem, per això està la seua associació, i per això estem nosaltres, per a recollir-ho.

M'agradaria recordar que fa escassament un any, quan es va aprovar la llei de la funció pública valenciana, esta llei va recollir, en part, les consideracions, les al·legacions o les inquietuds de col·lectius, també, que representaven, en este cas, persones amb discapacitat. I, concretament, l'article 64, en els apartats 2 i 3 d'esta llei de la funció pública, estableix l'obligació per part de l'administració «d'adoptar mesures adequades en els procediments selectius que garantisquen la participació d'aspirants amb discapacitat o diversitat funcional». Este text legislatiu, que, afortunadament, ja el tenim també amb eixes matisacions i gràcies als seus col·lectius, entenem que s'ha de dur a terme a la realitat en totes i cadascuna de les convocatòries. I, per això, torne a agrair-li la seua participació.

I com a la resta de companys, també demanar-li que ens especificara concretament els problemes que queden pendents, quina és la proposta que vostés plantegen perquè nosaltres, en la mesura de les nostres possibilitats, ho traslladem. Sabem que l'administració, com vosté ha dit, és permeable i ha sigut permeable a les seues peticions, però també ens agradaria conéixer concretament quines queden per acomplir, per tal que nosaltres puguem també fer la nostra feina.

Moltes gràcies.

El senyor president:

Moltes gràcies, senyoria.

Coneixerem la posició del Grup Parlamentari Popular, expressada per la il·lustre diputada María Luisa Mezquita.

Un segon. No toque vosté… Ara. Quan vosté vullga, senyoria.

La senyora Mezquita Juan:

Gràcies, president.

En ese sentido, mi grupo parlamentario planteó una propuesta. Me gustaría, de alguna manera, si le explico la propuesta, y ver si vamos bien encaminados o habría que hacer alguna modificación. Instábamos en esta propuesta a revisar el protocolo de selección en las pruebas selectivas de personal de la administración de la Generalitat, velando en las convocatorias y en la gestión de los procesos de selección y promoción, sin menoscabo a las salvaguardas de las pruebas y su transparencia, por la igualdad en ese acceso de las personas con discapacidad. Garantizando, mediante criterios unificados, la adopción efectiva de las medidas de apoyo y de los ajustes razonables que se precisen. Y también instábamos a que Les Corts insten al Consell a adecuar la normativa que usted también reivindica, y los procedimientos en materia de función pública de la Convención de Naciones Unidas de derechos de las personas con discapacidad.

El senyor president:

Moltes gràcies, senyoria.

Coneixerem la posició del Grup Parlamentari Socialista, expressada per la il·lustre diputada Laura Soler.

La senyora Soler Azorín:

Moltes gràcies, president.

El senyor president:

Moltes gràcies, senyoria.

Bé, una vegada fetes les valoracions, aportacions i preguntes per part dels grups, correspon al senyor Lucas Morales utilitzar un torn de contestació i d'aclariment de les qüestions plantejades.

El senyor Morales Sánchez:

A la diputada de Ciudadanos, llevamos más de dos años trabajando. Desde que nosotros contactamos entre nosotros a través de redes sociales hemos ido reclamando, pidiendo, solicitando a los sindicatos, a los sindicatos mayoritarios… Hemos pedido, hemos suplicado y hemos rogado que se nos hiciera caso. Hay sindicatos que no nos han hecho caso, es decir, que han escuchado nuestra voz y es como si hubieran escuchado el aire, es decir, ha pasado. Y hay un sindicato mayoritario, como es el PSPV…, ay, perdón. El STEPV, perdón. Es que las siglas son parecidas, perdón. El STEPV, que lo que ha hecho ha sido darnos largas. Es decir, nos han escuchado, nos han atendido, con muy buenas palabras nos han dado largas, largas y largas, y así estamos año y medio, dos años. Por eso les solicitamos a ustedes que nos ayuden, que por parte de Les Corts inciten, hagan y les reclamen, tanto a la conselleria d'educació como a los sindicatos, que haya un acuerdo. Porque digamos que son las dos partes para llegar a un acuerdo. Entonces, creo que sería interesante, sería necesario.

Dentro de esas medidas concretas, creo que les he dado las dos más importantes. Hay muchas más, como ha dicho la diputada de PP, hay muchísimas más, pero no queríamos cansarles con nuestras demandas porque tenemos muchísimas, ¿de acuerdo?

Claro, si además no tenemos listas de interinidad, no tenemos plazas, resulta que nos quedamos desamparados. Nos quedamos sin algo por lo que la función pública, es decir, las instituciones públicas han luchado con leyes para que eso no exista, pero resulta que nosotros mismos lo estamos haciendo que sí que sea así. Entonces, por eso les solicitamos a ustedes, como representantes de sus partidos políticos, que nos ayuden. Por favor, que nos ayuden a que esto no suceda, a que los sindicatos realmente luchen por aquella minoría que realmente les necesita. Y ustedes, cada uno de ustedes, transmitan a sus partidos políticos que les necesitamos a todos y cada uno de ustedes, para poder llegar a poder tener un acceso y una vida lo más digna posible, porque realmente eso es lo que nos pasa. Queremos ser productivos para la sociedad; no queremos ser un lastre para la sociedad. No queremos que se nos deje apartados de la sociedad y que acabemos en la invisibilidad. No queremos eso, queremos luchar por nuestros derechos.

El senyor president:

Crec que ha quedat perfectament exposada la petició. I recordar, com també s'ha dit per part d'alguns dels oradors, que les Corts Valencianes té oberta una comissió d'estudi sobre la discapacitat, que està estudiant, i que no dubte que tots els grups parlamentaris informaran i posaran en coneiximent en eixa comissió d'esta situació específica que motiva la petició del senyor Morales per a aconseguir la plena inclusió.

Si ningun grup parlamentari vol intervindre… (Veus) Sí? Volen obrir un torn, senyora Soler, senyoria?

Doncs té vosté la paraula, per si vol puntualitzar alguna cosa.

La senyora Soler Azorín:

És molt breu.

Simplement que han fet…, en la proposta concreta, que les Corts instaren per a fer efectiu el que ací es reclama. Llavors, era perquè férem la tramitació adequada per a instar, no recorde bé, era… (Veus)

El senyor president:

Sí, senyoria, ara el que anem a fer és obrir un termini de 15 dies per tal que tots els grups parlamentaris puguen elaborar la proposta que consideren oportuna, tant a la conselleria, tant a les Corts Valencianes, inclús enviar una informació a la comissió d'estudi de la discapacitat. Els sembla bé?

La senyora Soler Azorín:

Val, perfecte.

El senyor president:

Doncs obrim eixe termini perquè es puguen elevar eixe tipus de propostes sobre esta petició que acabem d'escoltar.

Compareixença de la senyora Josefa Carmen Rufete Sáez, per a exposar la petició sobre la instrucció d'inici de curs de la Conselleria d'Innovació, Universitats, Ciència i Societat Digital (RE núm. 40. 617)

El senyor president:

També en la petició, que és el punt quart de l'ordre del dia, que havíem de tindre la compareixença de la senyora Josefa Carmen Rufete Sáez, que tenen en les seues carpetes, sobre l'inici del curs de la Conselleria d'Innovació, Universitats, Ciència i Societat Digital, també sobre esta petició obrim un termini i l'anterior, la que hem escoltat, perquè proposen a la comissió les opcions de tramitació respecte a este escrit i tots els altres. D'acord?

Doncs molt bé, donem per culminada esta compareixença, molt útil, sobre un tema importantíssim. Hem de recordar que, en l'àmbit que ens pertoca, les Corts Valencianes en el seu dia vàrem ser precursors en un…

…les Corts Valencianes en el seu dia vàrem ser precursors amb un conveni que férem amb Asindown per a incorporar professionals amb diferents capacitats ja des de fa molt de temps. I crec que és un d'eixos temes en què hem de tindre uns denominadors comuns de tots els grups parlamentaris, perquè, efectivament, com vosté molt bé ha dit, farem una societat més inclusiva, més justa i més digna. I, en este cas concret, els grups parlamentaris tenen vostés la paraula.

Moltes gràcies, senyor Morales.

Debat i, si escau, aprovació de les propostes de tramitació de la petició RE número 47. 618 (escrits RE números 51. 861, 52. 209 i 52. 278)

El senyor president:

Senyories, passarem al punt cinqué de l'ordre del dia. És debat i, si escau, aprovació de les propostes de tramitació de peticions en curs.

La petició en curs admesa a la reunió anterior és la següent: escrit amb registre d'entrada 47. 618, presentat pel senyor Manuel Berna Pérez, en relació amb la situació dels abocadors il·legals del municipi de Picassent.

N'hi ha dos sol·licituds diferents de tramitació. D'una banda, s'ha sol·licitat la compareixença del senyor Manuel Berna davant la Comissió de Peticions, els grups parlamentaris Vox Comunidad Valenciana i Grup Parlamentari Popular. I, d'una altra banda, els grups parlamentaris socialista, Compromís i Unides Podem han demanat la remissió a l'administració competent. S'ha de votar.

En aquest escrit, voran també que n'hi ha una sol·licitud de compareixença en relació amb l'escrit 49. 795, que no…, això és un altre tema.

Caldrà votar la sol·licitud de compareixença del senyor Manuel Berna Pérez. Vots a favor de la compareixença? Grup Parlamentari Popular, Ciudadanos i Vox. Vots en contra de la compareixença, i que esta petició siga remesa a l'administració competent? Grup Unides Podem, Compromís i grup socialista. Doncs es remetrà esta petició a l'administració competent. (Veus) Sí? (Veus) Perdó, diga?

La senyora Blanes León:

Sí, que si es pot fer explicació de vot.

El senyor president:

És que no se sent bé, no? (Veus) Ah, si pot fer explicació de vot.

Sí, com que no hi ha hagut debat sobre el tema, es pot fer explicació de vot. Sí, senyoria.

La senyora Blanes León:

Val.

Jo simplement, a l'igual que vaig argumentar en anteriors ocasions, entenc que aquesta petició ve molt fonamentada, pense que ens ha enviat moltíssima informació i documentació la persona proposant. I, de fet, en la seua proposta el sol·licitant el que demanava era que se li requerira a l'ajuntament que actuara sobre aquestos vessaments.

Per tant, nosaltres entenem, o almenys jo, per part del meu grup parlamentari, entenem que, bé, que s'ha de remetre, en este cas, a l'administració competent, que en este cas és l'ajuntament, la nostra petició que s'actue sobre aquestos abocaments. I per això demanàvem la remissió a l'administració competent, que és l'ajuntament.

Gràcies.

El senyor president:

Anem a fer explicació de vot? Doncs anirem de menor a major.

Senyor Aguirre, en nom del Grup Parlamentari Vox, per a explicació de vot.

El senyor Aguirre Larrauri:

El senyor president:

Gràcies, senyor Aguirre.

La diputada Maria Luisa Mezquita, per a explicació de vot.

La senyora Mezquita Juan:

Sí. Moltes gràcies, president.

El senyor president:

Moltes gràcies, senyoria.

El senyor Jesús Pla també vol fer explicació de vot.

El senyor Pla Herrero:

Sí. Gràcies, president.

Jo crec que també, per donar-li utilitat a esta comissió…, és a dir, el que ens ha passat amb el cas, per exemple, del compareixent d'Aielo de Malferit. És a dir, que compareix justetament la setmana després que s'aprove una llei de transparència. Si el que s'està denunciant, primer, en este cas, són uns vessaments, jo crec que haurem de fer el possible és perquè el sol·licitant espera algun tipus de solució no que se li done d'ací a un any, quan comparega, sinó que hi haja una actuació en una cosa greu, com poden ser uns vessaments, i que no estiguem esperant un any. Això independentment que comparega o que no comparega.

I més en este cas, que no sé si és la conselleria, no sé si els vessaments estan produint-se, per exemple, al llit d'un barranc, que és competència de la confederació. No ho sé, però jo crec que també s'hauria d'estudiar quina és l'administració competent, si és l'ajuntament, si és la conselleria, si és la confederació, i notificar-li-ho ja. Perquè entenc que és un tema greu i que, si dilatem la compareixença, no sé, d'ací un any doncs igual eixos vessaments s'han produït de manera massiva i, des del nostre punt de vista, no hem fet el que havíem de fer per a solucionar-ho.

I això a banda que també hem de tindre en compte que és el que demana cada u que es dirigix a esta comissió. Un demana comparéixer i, com és en este cas, es demana que es remeta l'expedient a l'administració competent. Per tant, si el propi sol·licitant està demanant això, crec que és això el que s'ha d'acordar per esta comissió.

El senyor president:

Moltes gràcies, senyoria.

Sí, efectivament, anem a votar ara la segona proposta… Ah! , senyora Rosa Menor… (Veus) Un segon, un segon, senyoria.

La senyora Menor Lucas:

El senyor president:

Moltes gràcies, senyoria.

Així ha sigut votat.

I ara el que anem a votar, senyories, és, sobre esta petició que ha cursat la comissió, anem a votar la sol·licitud de tramesa a la administració competent, és a dir, l'excel·lentíssim Ajuntament de Picassent, i a la Conselleria d'Agricultura, Desenvolupament Rural, Emergència Climàtica i Transició Ecològica per a sol·licitar un informe en el termini, podria ser, si els sembla bé, d'un mes, que ens informen d'en quina situació es troba esta petició.

Senyories, doncs anem a votar. Votació de sol·licitud de la tramesa a les administracions competents. Vots a favor? Unides Podem, Compromís i Grup Socialista. Abstencions? Vots en contra? Grup Vox, popular y Ciudadanos. Per tant, s'enviarà eixa tramesa a l'administració competent.

Tramitació ordinària de documents

El senyor president:

Senyories, punt sisé, tramitació ordinària de documents. No s'han incorporat documents per a este punt.

I, per tant, senyories, havent esgotat l'ordre del dia, donem per finalitzada esta Comissió de Peticions.

Moltes gràcies, i seguim el nostre treball.

(S'alça la reunió a les 13 hores i 3 minuts)

