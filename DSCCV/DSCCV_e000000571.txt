Comissió de Drets Humans, Cooperació i Solidaritat amb el Tercer Món realitzada el dia 15 de novembre de 2005. Comença la reunió a les 16 hores i 30 minuts. Presideix la il·lustre diputada senyora Alejandra Climent Jordá. Reunió número 7.

Presa en consideració de la proposició no de llei sobre la realització de totes les iniciatives que siguen necessàries davant el Govern espanyol encaminades a aconseguir el respecte escrupulós del dret d'autodeterminació del poble sahrauí mitjançant la realització d'un referèndum patrocinat per les Nacions Unides, presentada pel GP Esquerra Unida-Els Verds-Esquerra Valenciana: Entesa (RE número 15. 140 BOCV número 63).

La senyora presidenta:

(El senyor secretari passa llista per tal de comprovar el quórum)

La senyora Sanchordi García:

La senyora presidenta:

Vamos a consultar al señor letrado. (S'interromp la gravació)

El senyor Cardona i Pla:

Gràcies, senyora presidenta.

Nosaltres considerem que esta proposta, que es va presentar al juliol de l'any passat, hui en dia està de plena actualitat, encara que ha passat pràcticament any i mig des que es va presentar. En este moment en el Sàhara s'està produint algunes situacions realment terribles i que haurien de ser conegudes per tot el poble espanyol i tot el poble valencià, evidentment. Com, per exemple, que en les últimes manifestacions es van ferir. van haver 57 persones ferides i 97 persones detingudes; com que hi ha hagut cases que han sigut saquejades i han sigut cremats tots els mobles; com que ha hagut una persona, un pres sahrauí mort degut als maltractaments de l'exercit marroquí, i com que l'exercit marroquí està actualment ocupant El Aaiún, evidentment, en un intent d'apagar una protesta, una protesta justa i una protesta. nosaltres considerem al final imparable de cara a aconseguir la justícia per al Sàhara Occidental.

Per tant, nosaltres considerem que en este moment hi ha una situació en el Sàhara on la població sahrauí està reclamant que els seus drets siguen respectats i que els seus drets siguen reconeguts per, evidentment, per l'estat marroquí, però també que siga conegut per tota la comunitat internacional el que està passant ara.

En principi hem d'acceptar i hem de reconéixer una cosa que sistemàticament està acceptada i reconeguda, a més de paraula, pels diversos grups polítics. I és que el Sàhara s'està donant un procés, una ocupació militar il·legal, una ocupació militar que no s'ajusta a les normes internacionals per part del Marroc.

Sabem, som conscients que la situació ve de lluny, i sabem també que en esta situació el govern espanyol, l'estat espanyol, si ens considerem a tots responsables, l'estat com a tal, té una responsabilitat important.

En este moment, fa només uns dies, el 14 de novembre de 2005 es va produir un aniversari, un aniversari dels 30 anys que es van signar els acords tripartits de Madrid. Uns acords on l'estat espanyol, d'una manera no correcta d'acord amb la legalitat internacional, reconeixia que sobre el Sàhara tenien sobirania el Marroc i Mauritània.

Clar que en este principi, en este moment els qui van signar estos acords, és el punt d'on vénen els problemes actuals. Un punt on es va concedir la sobirania sobre el territori del Sàhara a uns països que mai no l'havien tingut. Un acord on, en lloc d'acceptar la sobirania del poble que estava vivint en el Sàhara, li deien en eixe moment una província espanyola, tan espanyola com Conca, és el que deien en eixe moment els mandataris franquistes, va ser abandonada de manera total a la sobirania d'uns altres països que a més no tenien dret a ocupar-la. El dret humanitari internacional tampoc donava cobertura a eixe tipus de permisos.

Jo recordaria en este moment que des de 1965 a 2005 s'han produït aproximadament una quarantena de resolucions de les Nacions Unides reconeixent el dret a la descolonització del territori saharaui.

En este moment Marroc és el país que més declaracions de l'ONU ha incomplit després d'Israel. En este moment Marroc no ha fet cas a cap de les resolucions que realment demanaven la cessació d'eixe intent de sobirania absolutament incorrecte i il·legal.

A partir de 1975, durant uns anys el Polisario va mantindre una lluita armada, va mantindre una defensa militar dels seus drets, que en el 1991 la van cessar i la van abandonar a canvi d'aconseguir garanties internacionals respecte a la seua descolonització. Nosaltres hem de dir que el Polisario estava defensant en la seua lluita armada, estava defensant el seu dret a l'autodeterminació, i era un dret reconegut per 22 resolucions de l'ONU. És a dir, no és un dret arrogat de manera unilateral per les persones, els habitants del Sàhara, sinó que és un dret reconegut de manera extensa per la comunitat internacional.

Després del 1991 s'han fet almenys tres plans de pau. Eixos tres plans de pau estaven també coberts per l'autoritat de les Nacions Unides. En algun cas per més autoritats, encara que l'ONU hauria de ser una autoritat internacional amb suficient força. Però recorden el "Plan de arreglo" i recordem els Acords d'Houston que van donar lloc al Pla Baker I i Pla Baker II.

Va haver una resolució oficial de les Nacions Unides, la Resolució 1. 495, que en realitat és el Pla Baker II, que establia als territoris del Sàhara es produira un referèndum perquè el poble saharià expressara la seua opinió i el seu desig de si volia una autodeterminació o no. Bé, nosaltres sabem, i això ho ha de saber també tothom, que durant tots estos anys, des del 1975, que es van signar els acords de Madrid, fins l'actualitat, l'estat marroquí, Marroc, no ha acceptat, ha boicotejat, ha impedit que tots estos plans anaren avant. Hem de dir que tots estos plans, teòricament també acceptats en un inici pel govern marroquí, poc a poc anaven sent deixats de costat i anaven sent evitats per part de l'estat del Marroc.

Bé, hui en dia, seguint la missió de les Nacions Unides per al Sàhara Occidental, la Minurso, que continua allí, amb poca efectivitat, certament. Però la situació del poble saharaui seguix sent terrible: reprimits en el seu propi poble, expulsats i mantinguts fora de la seua terra per un mur, per un mur construït de manera il·legal pel Marroc, impedits d'exercir la seua sobirania, i quan intenten alguna acció de protesta, com ha passat en els últims darrers anys, reprimits de manera molt severa per part de l'estat marroquí.

Bé, durant tot este temps, l'estat espanyol ha mantingut una postura relativament ambigua i relativament clara. En principi, nosaltres considerem que els diversos governs de l'estat han considerat que sí que tenien una responsabilitat concreta sobre el Sàhara. I nosaltres recordem, recordem diverses declaracions, des de les que va fer Felipe González un temps abans, molt poquet temps abans d'aconseguir la presidència del govern ací, a l'estat espanyol, considerem també declaracions que va fer el senyor expresident del govern, senyor Aznar, respecte a la necessitat d'una solució per al Sàhara que atenguera a la legalitat internacional.

No sabem per què totes estes declaracions de la gent quan està en l'oposició, dels diversos partits quan estan a l'oposició, quan arriben al govern moltes voltes no es veuen acompanyades per accions concretes i eficaces per aconseguir una solució a este problema.

Nosaltres en este moment hem de recordar, lamentant-lo, un conjunt de declaracions i de gestos diplomàtics espanyols que fan difícil endevinar una postura clara i ferma pel dret d'autodeterminació del poble saharaui. Nosaltres considerem que en este moment la preocupació per mantindre unes relacions comercials amb Marroc, el tema de la immigració en la qual Marroc també té possibilitats d'influir en el que li puga passar a l'estat espanyol. Estan d'una manera clara incidint en la postura que els diversos governs de l'estat, quan han estat manant, han tingut respecte al tema del Sàhara. On les declaracions que de paraula eren molt d'estímul i de dir que s'anava a intentar resoldre el problema del Sàhara d'una manera favorable als seus habitants, com quan s'arriba al poder tot això es diluïx i no es fa absolutament o molt poca cosa per a resoldre realment el problema.

És per això que nosaltres, en esta proposició no de llei, el que demanàvem en juliol de 2004 i el que hui en dia és plenament vigent, és que les Corts Valencianes insten el Consell perquè duga a terme totes les iniciatives que siguen necessàries, davant del Govern espanyol, encaminades a aconseguir el respecte escrupolós del dret d'autodeterminació del poble saharià mitjançant la realització d'un referèndum patrocinat per les Nacions Unides.

N'hi han tres qüestions importants en esta proposta de resolució. Primer. Sabem que la política exterior és responsabilitat del Govern de l'Estat espanyol, i aixina demanem que el Consell inste el Govern espanyol.

Segon. Nosaltres considerem que el dret d'autodeterminació és realment allò important i rellevant. En este cas concret, el poble saharià té dret a expressar-se d'una manera lliure sobre quin tipus de sobirania vol.

I, tercer. Nosaltres considerem que en este cas concret, la realització d'un referèndum seria el punt principal de tots els plans de pau que han existit en el Sàhara. Recordem que el Pla Baker reconeixia eixe dret al referèndum com un punt dels bàsics i més importants.

Finalment, nosaltres hem de recordar que n'hi ha un cens correcte de la població sahrauí. En eixe boicot que va intentar fer el Marroc, intentava que en el cens constara també tota la gent que havia acudit del Marroc a viure al Sàhara, però al final existix un cens suficientment correcte de la població sahrauí que puga tindre dret a vot.

Per tant, en este moment, l'única cosa que cal és una pressió internacional suficient, una pressió internacional ferma i ben adreçada a aconseguir que n'hi haja un respecte als drets fonamentals del poble sahrauí. I per això considerem que esta proposta de resolució pot ser un bon pas per a aconseguir-ho.

És per això pel que considerem que probablement a esta proposta de resolució li podrien donar suport fàcilment la resta de grups per a intentar aconseguir avançar en el tema dels drets fonamentals i dels drets que pot tindre un poble que ha sofert tant, moltes voltes, per culpa. , en principi, per culpa d'un procés de descolonització absolutament mal fet i fora de la legalitat internacional i de la legalitat acceptable.

Per tant, és el que plantegem a la resta de grups perquè ho consideren i, si és possible, perquè voten a favor, perquè el tema de la població sahrauí depén de nosaltres tant com depén dels altres habitants de l'Estat espanyol.

Moltes gràcies.

La senyora presidenta:

El senyor Vicente Navarro:

De la misma manera que el presidente del Gobierno, José Luis Rodríguez Zapatero, se entrevistó con el rey de Marruecos, Mohamed VI, lo ha hecho también con el presidente de la República Árabe Saharaui Democrática, el señor Abdel Aziz, en el ejercicio del poder. Porque, claro, cuando se llega a la oposición se pueden hacer determinadas poesías pero, efectivamente, en la acción de gobierno no es que se haya tenido mucho compromiso anterior y posteriormente, en una segunda intervención, les daré algunos ejemplos si así lo precisan.

La senyora presidenta:

La senyora Linares Rodríguez:

La senyora presidenta:

El senyor Cardona i Pla:

No, és que era precisament per indicar que davant la postura dels grups de votar a favor, jo l'única cosa que volia era recordar la declaració institucional que estes Corts van llegir, evidentment per acord de tots els grups. I l'única cosa és que m'agradaria que la postura de a peu de tots els grups, del Partit Socialista i del Partit Popular, se traduïra en polítiques reals a l'hora que estos grups estiguen en l'executiu del govern de l'Estat. Per tant, alegrar-me de la posició dels grups, i demanar-los a tots i demanar-nos a tots una miqueta més de força per a què això se transforme en accions reals i efectives.

La senyora presidenta:

La senyora Sanchordi García:

La senyora presidenta:

La senyora Linares Rodríguez:

La senyora presidenta:

(Se suspén la reunió durant uns minuts)

Compareixença de la consellera de Cooperació i Participació, Gema Amor Pérez, per a informar sobre el Pla anual de cooperació per al desenvolupament de la Generalitat 2005 i sobre el Pla director de cooperació 2004-2007, sol·licitada pel GP Socialista (RE números 28. 557 i 28. 558).

La senyora presidenta:

La senyora consellera de Cooperació i Participació:

Gracias, presidenta. Moltes gràcies.

Gràcies al Grup Parlamentari Socialista per esta sol·licitud de compareixença, per a poder explicar les línies d'actuació que estem duent en marxa en el marc del Pla director de la cooperació 2004-2007, i també del Pla anual de la cooperació del present any, del 2005.

Jo, en primer lloc, voldria destacar la importància que significa dins del context internacional la presència, la implicació, i sobretot l'impacte de les accions que estem posant en marxa des de la Generalitat Valenciana en els diferents països. La importància d'eixe impacte multiplicador en les poblacions, que du com a origen el Pla director de la cooperació valenciana per a l'any 2004-2007.

La planificació d'estes polítiques públiques que estem posant en marxa, que estem implementant, per a aconseguir els objectius del mil·leni, es concreta a través dels diferents instruments de planificació de caràcter anual com són els plans anuals de la cooperació.

Les principals previsions del Pla director de la cooperació de l'any 2004-2007, respecte a les actuacions i a les estratègies marcades pel Consell, estan ja complint-se. I com totes les seues senyories recordaran, el primer pla anual, el vigent Pla anual del 2005 es va aprovar el passat 23 de desembre del 2004, després d'haver-se concertat amb tots els agents socials de la cooperació valenciana.

Les prioritats horitzontals, les prioritats sectorials, i les prioritats geogràfiques del Pla director es plasmen, lògicament, en el primer pla anual, el del present exercici, en l'any 2005. I entre altres en les convocatòries públiques d'ajudes i en els plans estratègics d'intervenció.

Sí m'agradaria fer referència a alguna de les prioritats a les que fa referència el nostre Pla director de la cooperació, com és la reducció de la pobresa, com és també la democràcia i la defensa dels drets humans, la igualtat entre homes i dones, la protecció del medi ambient, les necessitats socials bàsiques, la protecció de les persones més vulnerables, entre altres. Entre altres també recordar la millora de les condicions econòmiques i la generació d'ingressos dels col·lectius més desafavorits.

Estes són algunes de les prioritats horitzontals i les prioritats sectorials marcades en el propi Pla director de la cooperació valenciana 2004-2007, que lògicament s'arrepleguen en l'actual Pla anual de cooperació.

En el que fa referència als plans estratègics d'intervenció, com a instruments més importants que estem posant en marxa des del Govern Valencià, dir que es configuren, com dic, com les ferramentes més importants de tota la cooperació valenciana, ja que en elles es definixen les estratègies pròpies del Pla anual 2005. A través d'estes actuacions de caràcter integral, estem treballant i estem incidint de forma notable en el desenrotllament de les poblacions receptores d'estes actuacions. Estem al mateix temps aprofundint en el que és la formació i el que és la promoció ocupacional i empresarial en l'educació, la sanitat i el medi ambient, entre altres.

Es tracta, en definitiva, senyories, de proporcionar a les poblacions receptores l'autonomia per a la gestió del desenrotllament de la seu pròpia comunitat.

Des de la Generalitat Valenciana, durant el primer any de vigència del Pla director de la cooperació, en l'any 2004, vam ja anticipar les estratègies, el pla estratègic d'intervenció, i vam començar a executar estos projectes de caràcter integral.

Estem parlant, entre altres, del programa Erati, el programa que respon als objectius lògicament del Pla director de la cooperació, i que tracta d'enfortir els sistemes de la salut. Estem parlant d'un programa a Moçambic, a un dels districtes més pobres del país, que està integrat dins del programa Vita, impulsat per l'Aeci, i en el qual participem la Generalitat Valenciana en una aportació de 5 milions d'euros a través de tres organitzacions no governamentals. Estem parlant d'Ajuda en Acció, estem parlant de Medicus Mundi i estem parlant també del Comité Interhospitalari.

En este projecte que hem visitat recentment, estem, a banda de sensibilitzar la població per a combatre eixa xacra com és la sida, estem també formant el personal sanitari, i estem també posant en marxa i creant les infrastructures sanitàries bàsiques per a atendre a la població afectada.

Un altre exemple d'estos PEI que vam posar ja en marxa en l'any 2004, com dic avançant-mos a l'entrada en vigor del primer pla anual, va ser el Pla Villa Esperança, per a poder enfortir els sistemes educatius en este cas a Malambo, a Colòmbia, per un import d'1,5 milions d'euros, i que articulem, el posem en marxa a través de Fere per a construir 400 vivendes, a banda de centres socials i centres educatius.

També en l'any 2004, avantçant-mos a eixa programació del primer pla anual, vam posar en marxa un importantíssim programa de millorar les infrastructures. I també accedir a eixe preat i escàs, per a nosaltres, bé com és l'aigua. Estem parlant del programa, en este cas, del programa Anantapur, del PEI Anantapur, que a través de la Fundació Vicent Ferrer estem posant en marxa i beneficia a una de les poblacions més vulnerables, també més marginades i més excloses, com són la casta dels dalit, dels intocables, a este departament de l'Índia, Anantapur.

L'import del referit PEI ascendix a 1,9 milions d'euros. També, conforme s'arreplega en el propi pla director, estem treballant, estem consensuant, ja vam consensuar en el seu moment amb tots els agents socials de la cooperació valenciana, eixa normativa bàsica per a nosaltres, com és la Llei de la cooperació valenciana; la llei de la cooperació internacional al desenrotllament. Que darrere, després de presentar les suggerències per a incorporar-les i per a enriquir eixe document normatiu per a tots nosaltres, per a tots els agents de la cooperació valenciana, després d'incorporar més del 80% de les suggerències aportades pels agents socials de la cooperació, vam rebre la unanimitat del Comité Econòmic i Social, i ara mateixa està en tramitació per a entrar molt prompte en esta cambra.

Quant a les previsions del Pla director 2004-2007 en les àrees de planificació, en les convocatòries d'ajudes públiques, en la formació i inversió en investigació, en l'avaluació de projectes, sensibilització i educació al desenrotllament i actuacions d'emergències, s'han complit totes i cada una de les previsions del propi pla director a través del vigent pla anual del 2005.

Este pla, i ja em referisc al pla anual del 2005, és el principal instrument de planificació del Govern Valencià en matèria de cooperació internacional al desenrotllament per a cada anualitat. S'ha complit al mateix temps en el compromís adquirit en la meua compareixença del dia 14 d'octubre del 2004, on vaig anunciar l'elaboració del primer instrument de planificació per al 2005.

Per a això vam establir unes estratègies concretes d'actuació mitjançant el consens en les organitzacions no governamentals principalment, també en els sindicats, també en les universitats i en les pròpies empreses. I vam complir en totes les prioritats horitzontals, sectorials i geogràfiques que venen definides en el propi pla director i també en el pla anual.

Ens estem referint a aquelles estratègies que estan definides per al 2005 per als països i per als sectors que, d'acord amb els programes de desenrotllament dels respectius països, s'han realitzat mitjançant els projectes d'actuació integral que concentren els esforços per a aconseguir un major impacte, per a multiplicar l'impacte en la població, i per a garantir també la sostenibilitat de la cooperació valenciana.

Al llarg del 2005 s'han aprovat els diferents plans estratègics d'intervenció. Estem parlant de plans, com el del desenrotllament rural sostenible al nord del Perú, que va a beneficiar a 230. 000 persones mitjançant un ambiciós programa amb una dotació de dos milions d'euros; dels quals, el Consell, la Generalitat Valenciana, finança el 50% i l'executa a través de l'ONG Ayuda en Acción.

També estem posant en marxa un altre important PEI amb Creu Roja, per a poder eradicar eixa lacra, per poder eradicar el tràfic i l'explotació infantil, que va a beneficiar a 800. 000 xiquets de diferents països de l'Àfrica subsahariana, com pot ser Burkina Faso, com pot ser Costa de Marfil o també Níger. Estem parlant d'una inversió d'1,2 milions d'euros, que ajudarà a millorar la qualitat de vida d'un dels grups més desprotegits i més vulnerable del planeta, com són els xiquets, en este cas sotmesos a importants violacions dels drets fonamentals i dels drets humans.

Estem posant en marxa, també, el PEI per a atendre a la població de refugiats i desplaçats dels sud-est d'Angola, que afecta a prop de 80. 000 persones i que va a millorar, també, les dramàtiques situacions de vida d'estes persones, a través de mig milió d'euros de la Generalitat, que anem a posar en marxa a través de l'Alt Comissionat de les Nacions Unides per a Refugiats.

Així mateix, hem posat en marxa, més recentment i al mes d'octubre, un important PEI, un important Pla estratègic d'intervenció a Guatemala, denominat programa Avant. Este programa comprén actuacions subvenciones amb més de 3 milions d'euros, aprovant-se ja la primera fase en l'actual 2005, al mes d'octubre, per a un projecte de desenrotllament socioeconòmic sostenible i també protecció medioambiental de Quitzé, en el qual intervendran cinc organitzacions no governamentals de desenrotllament valencians i sis guatemalteques. Estem parlant de Acsur Las Segovias, Ipade, Codespa, Pau i Desenvolupament i també de Solidaritat Internacional. Com li dic, este projecte té un finançament de la Generalitat Valenciana de 3 milions d'euros. El projecte, al mateix temps, beneficiarà de forma directa a 340. 000 persones, dones i xiquets principalment, i està previst que la segona fase es realitze en el pròxim 2006 i ja està contemplat en el que serà el pla anual que s'aprovarà al mes de desembre de l'actual 2005.

També parlar de dos PEI a la República Dominicana. Estem parlant d'un d'ells per a millorar el nivell de salut de més de 250. 000 bateyeros de la província de Monteplata, i que anem a desenrotllar-lo a través de Fuden, la Fundació d'Infermeria per al Desenrotllament. I un altre segon Pla estratègic d'intervenció que posarem en marxa, estem posant ja en marxa, a través d'Entrecultures, per a poder millorar els servicis educatius de 14. 000 alumnes de les zones marginals del mateix país, de la República Dominicana. Estos dos PEI ascendeixen a un import d'1,7 milions d'euros.

Finalment, en el que fa referència PEI, fa molts dies van poder aprovar el PEI de promoció de la salut laboral a Amèrica Central, que hem signat amb la Fundació Pau i Solidaritat del País Valencià, una organització no governamental de desenrotllament que depén de Comissions Obreres. En este cas, este PEI va a beneficiar a Nicaragua, a Hondures, a El Salvador, a Costa Rica, Guatemala, Panamà i la República Dominicana, comptant amb una ajuda de la Generalitat Valenciana de 320. 000 euros.

Esta és la política d'intervenció que estem duent a terme per part de la Generalitat Valenciana, intentant concentrar esforços per aconseguir un major impacte en la població beneficiària de les diferents intervencions i de les diferents accions que estem posant en marxa per part de tota la societat valenciana. Estem comptant i creem que és necessària, que és molt important, també, la intervenció també dels governs locals per a poder aconseguir la sostenibilitat de tots els projectes que s'estan desenrotllant, de tots els projectes que estan aconseguint una millora de les condicions de vida dels països i de la població allà on estem intervenint. D'esta manera, entenem que les poblacions es beneficiaran dels instruments necessaris per a la seua autogestió de recursos obtinguts i també per a la consecució d'unes condicions de vida més dignes.

A més dels PEI hem de referir-nos a les convocatòries públiques d'ajuda. Com ja vam avançar en la compareixença del passat mes d'octubre, perdó, de l'octubre de l'any 2004, hem avançat el que és la convocatòria i també la resolució de les ajudes. Esta mesura ha estat molt aplaudida per les organitzacions no governamentals de desenrotllament, ja que disposen de més temps per a formular els seus projectes i per a poder presentar-los. Però el que és més important d'esta convocatòria d'ajudes ha sigut l'important increment quan a la dotació pública, ja que s'ha incrementat en un 18,72% en el que respecta a l'any anterior, al 2004. També referir que ha sigut més els projectes que han rebut ajuda de la Generalitat, a través d'esta convocatòria, ja que ha sigut 90 projectes; en concret són 55 projectes de desenrotllament, 21 projectes de sensibilització i 14 projectes específics d'investigació i formació, resultant afavorides 52 organitzacions no governamentals valencianes, després d'haver-se fer l'avaluació per un tècnic independent, per un expert independent extern.

Amb estes actuacions finançades anem a aconseguir millorar les condicions de vida de més de 900. 000 persones en 23 països, distribuïts en les quatre àrees geogràfiques definides al Pla director de la cooperació 2004/2007. Estem parlant d'Iberoamèrica, del Magreb i Orient Mitjà, estem parlant d'Àfrica subsahariana i de la resta del món, que seria en este cas Àsia i Europa Oriental. A més, també, destacar l'important increment en relació a 2005 que per als propers pressupostos al 2006 suposa la inversió a la cooperació internacional al desenrotllament. Estem parlant d'un increment d'un 22,26% d'increment dels fons destinats a la cooperació al desenrotllament.

Al mateix temps, entenem que estem consolidant una política pròpia, una política descentralitzada, una política coordinada, també, i una política decisiva de cooperació al desenrotllament, fruit de la nostra manifesta voluntat de contribuir entre tots a millorar la situació de moltes zones, de zones realment deprimides d'este planeta i que es concreten en actuacions, com deia abans, de desenrotllament, de formació i investigació i també d'educació i sensibilització.

En el que fa referència a sensibilització després em referiré de forma més detallada a tot el que estem posant en marxa dins de la nostra comunitat per a educar amb valors, educar al desenrotllament als xiquets i als no tan xiquets, a través del Pla integral de sensibilització i educació al desenrotllament, com és Solidaria 2005.

Des de la Generalitat Valenciana no hem pogut deixar de costat, com no podria ser d'una altra forma, tot allò que te a vore, que té referència amb les accions formatives a l'hora d'aconseguir millors tècnics, millors voluntaris, en definitiva, millors agents de la cooperació al desenrotllament. Per este motiu, des de la Generalitat hem posat en marxa diferents accions de formació impulsades i finançades des de la pròpia Generalitat, com són els cursos de postgrau en cooperació al desenrotllament, en col·laboració amb les cinc universitats públiques de la Comunitat Valenciana i que enguany ja es complix la sexta edició o com és el curs de formació en formulació de projectes de cooperació al desenrotllament, que enguany ha sigut la seua primera edició amb l'ajuda, amb la col·laboració i amb la dotació de personal de la Universitat Politècnica de València, on han pogut participar més de 30 organitzacions no governamentals de desenrotllament o també vull destacar el màster d'estudis per la pau i pel desenrotllament que impartix la Universitat Jaume I.

En esta mateixa universitat, en la Jaume I, realitzarem al mes de desembre unes jornades sobre política de cooperació de la Unió Europea, que seran, entenem, molt enriquidores per a poder incentivar la coordinació amb les polítiques europees i també en els organismes internacionals. En este sentit, són molt important els esforços que estem realitzant en esta matèria.

Una mostra també més de l'interés del govern valencià per a reforçar la investigació és el fet que enguany, a la convocatòria de 2005, s'han aprovat el 82% dels projectes específics presentats per les universitats quant a formació i investigació. Estem parlant de 17 projectes per un import d'un milió d'euros. Pel que fa a les beques, s'han adjudicat quatre beques per a la realització de pràctiques a la direcció general de Cooperació i també s'ha publicat la convocatòria de vuit beques que, de forma conjunta, estem posant en marxa en la ECI, a través de les pràctiques que realitzen les becaris a les OTC, a les oficines tècniques de cooperació de la ECI.

A més, està prevista la concessió de dos beques per a titulars superiors en les oficines del Penut, per a poder formalitzar un conveni pròximament en estos temes i un conveni més ampli per a poder actuar en tota l'àrea d'Amèrica Llatina.

Pel que es referix a l'actuació del Comité permanent d'ajuda humanitària i d'emergència en la Comunitat Valenciana, hem de ressaltar que el CAE, el comité, durant l'any 2005 ha aprovat 20 projectes d'emergència i postemergència per un import prop de 2,3 milions d'euros. Els últims projectes que s'han aprovat són aquells que fan referència i que van destinats a poblacions com Guatemala i que El Salvador, afectades per l'Stan i també a Pakistan, com a conseqüència del terratrèmol que va assolar a esta població no fa molt de temps. I també dir que esta mateixa setmana s'ha reunit el CAE i hem aprovar un nou projecte per a Níger, per intentar assolar la fam que està en la població.

Dels 2,3 milions d'euros als que feia referència, s'han destinat 1,5 milions d'euros a deu projectes destinats a les poblacions afectades pel terrible Sunami que van patir el 26 de desembre passat. I, en concret, estan referint-se a poblacions com Sri Lanka, Índia, Indonèsia y Tailàndia. Projectes de reconstrucció d'escoles, de reconstrucció d'hospitals, de reconstrucció d'infrastrucutres i també d'assistència psicològica a les persones més vulnerables, com són els xiquets.

Al mateix temps, i donada la tragèdia que es va viure pel Sunami, vam crear una comissió formada per organitzacions no governamentals de desenrotllament valencianes que integren el propi comité permanent d'ajuda humanitària i que actualment està elaborant el Pla d'emergència per a l'any 2005. A més, d'acord amb la política de cooperació descentralitzada, coordinada i transparent que estem realitzant des del govern valencià, conforme al Pla director i conforme a les previsions també del Pla anual del present any, s'han realitzat avaluacions i està realitzant-se en l'actualitat l'avaluació dels projectes subvencionats pels fons de la Generalitat. El que volem és que ens faciliten la informació sobre el bonus que estem realitzant dels fons públics a través de l'anàlisi dels resultats dels objectius i també de l'impacte i en la vista poder optimitzar la sostenibilitat de la cooperació valenciana. En l'actualitat estan avaluant-se cinc projectes, tres d'ells a El Salvador i dos d'ells a Perú i que afecten principalment a les necessitats bàsiques de les poblacions, en concret a la salut, a l'ensenyança i al desenrotllament rural agropecuari.

Per concloure, espere haver-les informat de totes les actuacions que estem posant en marxa a través del nostre principal instrument de planificació de la cooperació valenciana, com és el Pla director i també a través de l'instrument anual on es definixen, com he comentat, totes les estratègies d'actuació, es definixen els programes integrals d'intervenció, els PEI, es definixen les ajudes públiques a través de les convocatòries. I, a través d'eixa planificació, estem aconseguint una major formació dels tècnics per a poder presentar projectes, per a fer una millor formulació dels projectes i estem duent a terme una avaluació dels mateixos.

Jo els convide a què entre tots de forma conjunta ens sumem a les iniciatives que, a través de les organitzacions no governamentals de desenrotllament, de les universitats, de les empreses, de sindicats, de les institucions públiques, els organismes internacionals que hui estan presents ací, a la nostra comunitat, com dic, els convide a què entre tots ens puguem sumar per aconseguir eixe desitjable món més just i món més solidari. Crec que devem d'estar tots junts en esta labor tan sensible que des de la Generalitat Valenciana estem posant en marxa per a intentar assistir, per estar al costat de les persones que més ho necessiten, moltes d'elles estan en països molt lluny d'ací, però altres viuen entre nosaltres i hem d'aconseguir entre tots, a través d'involucrar-nos més en els projectes de cooperació i viure des del respecte més absolut a les persones que estan convivint entre nosaltres, que han hagut de deixar la seua terra, les seues arrels, les seues famílies, per a buscar un millor futur i, com dic, entre tots siguem capaços d'aconseguir eixe món més just i més solidari.

Moltes gràcies.

La senyora presidenta:

La senyora Sanchordi García:

Y, sobre todo, señora consellera, lo que le pregunto es por qué no llega la ley. Una ley que, además, si estuviera en volandas, si estuvieran empezando a hacer un borrador, podríamos entenderlo. Pero lo que no puede ser es que después de borradores, después del anteproyecto, después de informes del CES, después de consensuar con todos, menos con la oposición, porque vamos, aparentemente han hablado. A mí me consta que han enviado correos electrónicos a las Ongd y que les han contestado, poco más. Con los grupos parlamentarios de la oposición, no se ha hablado, si tan importante es ese consenso y ese sumar. Y, sobre todo, si ya lo tenemos todo, y está tan consensuado, ¿por qué no viene esta ley? ¿Es que a usted sí que le preocupa mucho este tema, pero al señor Camps no le preocupa? O ¿es que el señor. ? ¡Hombre! , evidentemente, el señor Blasco va mucho antes, ya lleva creo que 14 leyes.

La senyora presidenta:

El senyor Cardona i Pla:

Gràcies, senyora presidenta.

Senyor consellera, quan parlem de cooperació en estos països, en estes terres, que són tan riques, jo no me puc llevar la sensació de damunt, i crec que ningú se la pot llevar, que davant el problema de pobresa que hi ha en el món, les nostres accions no passen de ser una goteta d'aigua en un mar.

Jo crec que això, que és una sensació subjectiva, queda constatat després quan anem llegint els diversos anàlisi que fa l'ONU sobre el desenvolupament en el món. I el que ve a dir és que any rere any augmenta el nombre de pobres i augmenta la diferència entre els més rics i els més pobres. (Veus) El que vénen a dir és que al cap d'un any els pobres mos regalen diners als rics. El que vénen a dir és que al cap d'un any el flux de capital net sempre és dels països pobres als rics i mai al revés. En eixe marc, les polítiques de cooperació moltes voltes no sabem si són accions eficaces o uns intents de salvaguardar un poc la consciència dels països rics.

Vosté ens parla d'unes accions concretes en les qual s'invertixen uns diners de tots els valencians. I jo, senyora consellera, encara que algunes d'eixes accions concretes em poden semblar molt poc generadores d'autodesenvolupament, podríem dir, però jo en este moment no vull criticar les accions concretes que vosté ens ha comentat.

A mi, en este moment, el que m'agradaria plantejar és que no tenim en este moment en el País Valencià una normativa clara, no tenim unes planificacions específiques que ens permeten orientar (so d'un mòbil) el nostre treball de cooperació, que ja he dit al principi que és un treball de cooperació bàsicament molt escàs, no perquè és escàs aquí, senyora consellera, sinó perquè és escàs en tots els països rics, perquè no hi ha una voluntat concreta d'actuar contra la pobresa.

Jo crec que hi ha un indicador molt clar que la pobresa seguix augmentant. I és que la immigració no para d'augmentar també dels països pobres als països rics. Si nosaltres pensem que van a quedar-se en un lloc on es van a morir de fam, estem absolutament equivocats.

Quan jo analitze el seu pla director de cooperació, senyora consellera, el que me trobe és que tot són frases políticament correctes. Està molt bé, està molt bé que es diga que anem a lluitar per a eradicar la pobresa. Però jo dic: bé, anem a vore quants diners anem a posar. I en el pla director de cooperació, senyora consellera, no me trobe cap indicació de temporalització futura. Quin tipus de pla és eixe? L'únic que ve a dir el pla és el que s'han gastat de. prèviament que isca el propi pla. Les xifres, les úniques que comenta són fins al 2003. De què ens servix un pla que no planifica? On està la previsió de quin tant per cent del pressupost gastarem en el 2005, en el 2006, en el 2007? Inclús sent una qüestió voluntarista, jo trobe a faltar en el pla una especificació de com aniran augmentant els pressupostos.

Per tant, no és un pla director. És una declaració feta de bones intencions i d'un llenguatge políticament correcte, però no hi ha cap planificació d'accions a mamprendre ni de recursos a utilitzar. És molt curiós com hi ha dos apartats: un parla de recursos econòmics i financers, i ahí no es troba res, però és que després hi ha un altra apartat que fica: "previsió pressupostària". I dic: "Home! , ahí estarà". Doncs no. No hi ha cap previsió pressupostària, senyora consellera. Per tant, açò no és un pla director. És un intent de fer-se una miqueta de propaganda.

Què passaria amb el pla anual? Doncs més o menys el mateix, senyora consellera. Per cert, per a quan el pla anual per al 2006? (Veus) Perquè nosaltres considerem que en este moment ja l'hauríem de tindre a les mans, perquè els pressupostos estan ahí, i teòricament el pla anual haurà de seguir el que ve en els pressupostos. En el pla de 2006 mos vindrà: "consignació pressupostària. ", i mos vindrà el mateix probablement que els pressupostos, amb la qual cosa no mos servix per a res el pla que fan, perquè hauria d'haver una delimitació de per què, on, una planificació.

Per cert, vosté ens diu el que s'invertix en els pressupostos, però no diu res sobre que enguany als pressupostos de cooperació se'ls ha eliminat 600. 00 euros, que han anat a un conveni amb Radiotelevisió Espanyola per a publicitat la Copa Amèrica. És un exemple que els països pobres acaben pagant.

La senyora presidenta:

El senyor Cardona i Pla:

. els capricis dels països rics.

En la rèplica, senyora consellera, li vull parlar de la llei de cooperació, perquè crec que és un greu problema que no tingam llei de cooperació, però també és un greu problema que no s'haja arribat a un consens amb les organitzacions amb les quals s'ha d'arribar a un consens.

Gràcies.

La senyora presidenta:

El senyor Bustamante Bautista:

(El senyor Bustamante parla sense micròfon) Bien. Hay algo que me ha congratulado en la intervención de la ilustre diputada señora Sanchordi. Y digo que me ha congratulado porque ha dicho en pocas palabras que era excesiva la participación en el proyecto, sin planes, que se estaba llevando desde la Generalitat Valenciana. Lo que está claro es que se puede hacer, porque se está haciendo, porque los presupuestos que destina el Gobierno Valenciano son muy muy amplios, los presupuestos que destina el gobierno del presidente Camps. Y, claro, yo entiendo que la señora Sanchordi no lo termine de creer, porque si se compara con los presupuestos que destinaba el Partido Socialista, por supuesto que no se podría hacer.

La senyora presidenta:

La senyora consellera de Cooperació i Participació:

Creo que es un amplio proceso de concertación social, y sobre todo y lo más importante es que ha sido muy elevado el número de sugerencias que han sido recogidas en ese texto, que como le he dicho anteriormente, se encuentra en tramitación. Que el Comité Económico y Social emitió por unanimidad un informe favorable a dicho texto y que espero y deseo que cuando llegue a estas Cortes, encontrar con el consenso del Grupo Parlamentario Socialista, en este caso, y del Grupo Parlamentario de L'Entesa, porque usted, señora Sanchordi, como buena parlamentaria que es, debe saber que en el momento en que entra en las Cortes un texto normativo es el momento en que se consensúa, en todo caso, con los grupos parlamentarios.

Yo, hasta la fecha, lo que he iniciado es un proceso de concertación social extraparlamentario con todos los agentes sociales de la cooperación. En el momento en que llegue a las Cortes, podré sentarme con su grupo y con el grupo de L'Entesa para pactar y para llegar a un acuerdo con respecto a todo lo que hace referencia a algo tan sensible, a un área tan sensible como es la cooperación, y en la que creo que todos, todos y cada uno, debemos aportar nuestro granito de solidaridad para mejorar las acciones de cooperación.

Senyor Cardona, està clar que mai és suficient, mai tenim suficient, mai són fons suficients, mai, els que tenim, sempre toquem i volem més. Desgraciadament, són molts els països, moltes les poblacions afectades, com li dia abans, per desastres naturals, per conflictes bèl·lics, per fam, per misèria, per moltes causes. No podem arribar a tots, no, desgraciadament, ens agradaria arribar a tots. I mai tenim suficient amb l'esforç inversor que estem fent des de la Generalitat.

Hablaba usted de que se me llenaba la boca hablando de no sé qué. A ustedes se les llenaba la boca antes de llegar al Gobierno central hablando de la cooperación internacional al desarrollo, hablando del 0,7, y cuando han llegado se han visto que esas teorías, que esas teorías que manifestaban, que esas propuestas que manifestaban, han resultado inviables. Hablaban del 0,7 nada más llegar, y al final de este legislatura en el Gobierno central, al final del 2008, van a llegar ¡al 0,5! (Veus) Es muy fácil hablar desde la oposición.

Yo les retó a que participen, a que colaboren, a que consensuemos entre todos, pero en el momento procedimental oportuno. En el caso de la ley, cuando llegue a las Cortes. No se anticipe, porque usted, como buen parlamentaria, como le he dicho, sabe cuáles son los trámites y sabe perfectamente que, hasta la fecha, hemos consensuado con los agentes sociales de la cooperación. Tal vez con todos no: con todos los que han querido intervenir. Todos han tenido la posibilidad de intervenir. Una cosa es poder y otra cosa es querer, y nosotros hemos facilitado ese documento a todos los agentes sociales de la cooperación valenciana, para que colaboren con nosotros, para que consensuemos las políticas públicas y para que pongamos en marcha en este año 2006 un nuevo plan anual de la cooperación, en el cual vendrán nuevamente definidas todas y cada una de las acciones que vamos a desarrollar y que vamos a poner en marcha, al igual que hemos hecho en el 2005.

Y cuando llegue a estas Cortes este documento, para que podamos explicarlo, para que podamos comparecer para explicarlo, contar también con el apoyo del Grupo Parlamentario Socialista. I comptar també amb el suport del grup de l'Entesa-Esquerra Unida.

Moltes gràcies.

La senyora presidenta:

La senyora Sanchordi García:

La senyora presidenta:

La senyora Cardona i Pla:

Jo, senyora consellera, no em queixe només dels diners que li estan dedicant. Per completar una miqueta les dades que s'han donat, jo li diré que si en este any que ve, el 2006, es va a dedicar el 0,26%; en el 2005 era el 0,23; en el 2004 era el 0,26; en el 2003 era el 0,25; en el 2002 era el 0,26, i aixina podríem seguir continuadament. És dir, vostés estan exactament no augmentant ni una dècima, més bé el que fan és algun any la baixen i algun any la pugen per a no moure's del 0,26%.

Això és un problema, sí. És un problema perquè els recursos són molts escassos per al tipus de cooperació que vostés tenen planificat. Però és que, a més, jo considere que eixe tipus de cooperació està absolutament equivocada i que no significa ni implica cap abordatge estructural dels problemes que realment n'hi ha. És un tipus de política de cooperació que s'utilitza simplement com a propaganda i com a publicitat, com a senyal que estem fent alguna cosa: "mira, mira, com gastem els diners".

Jo, senyora consellera, quan vosté ens parla dels projectes, què vol que li diga ? Excepte algun projecte que a la millor no estaríem d'acord per a qui se li dóna l'ajuda i com la utilitza, en principi, anem a vore, a les persones que els beneficia, els beneficia, no van a queixar-se les persones beneficiades, i és raonable.

Senyora consellera, jo no vaig a queixar-me que vostés es gasten uns diners en un projecte concret de rehabilitació rural en tal lloc, el que li estic dient és que això no servix realment de res.

A mi el que m'agradaria és que la política de cooperació, el que constara en estos plans i en estos plans directors, foren unes indicacions, no ja generals i ben dites i de llenguatge políticament correcte, sinó que indicaren realment com hauria d'anar la política d'ací, de la nostra terra, perquè fóra realment solidària. Jo crec que això suposa un cert risc, i també suposa una intenció d'incidir i d'influir en el conjunt del pressupost de la Generalitat. Però és que jo crec que la cooperació real o es fa en el conjunt del pressupost de totes les conselleries i de tot el Consell o, realment, no anem a cap lloc. El que a vosté li toca al final és gestionar uns pocs dinerets, repartir-los el millor possible. Bé, però no és un Pla de cooperació, és un pla que jo quasi li voldria dir que és de propaganda.

Senyora consellera, respecte a la llei. La llei ha tingut molt poquet de temps per a ser discutida per les persones que fan cooperació. De fet, la manera d'aportar les seues idees era via e-mail, no era via reunió on realment es trencaren i es valoraren les idees. No hi ha hagut, realment, una intenció d'assumir canvis substancials en algunes estipulacions de la llei. I, sens dubte, el que la llei en principi sembla no tindre, pel que coneixem, per exemple, és cap horitzó temporal de despesa en cooperació. El tema del 0,7 no apareix d'una manera delimitada i definida en la pròpia llei.

Per avançar cap ahí, nosaltres considerem que això hauria de constar en la llei, i hauria de constar com un compromís de la Generalitat d'aconseguir-lo en algun moment, i dir quan. Clar, això té un perill, i és que se li reclame. Però, és que de paraula sí que diuen que arriba a donar-se el 0,7%. És veritat que ho diuen tots, i no fan mai cap acció per a realment arribar. N'hi havia una certa indicació de les ONG que en el 2006 hauríem d'estar gastant-nos el 0,44% del pressupost per arribar en el 2007 al 0,50.

Jo, senyora consellera, considere que eixe horitzó econòmic és raonable de la manera que vostés enfoquen la cooperació; tindríem el doble de diners dels que tenim ara, el doble d'aportacions per part del Consell. Però, ja li dic que això moltes voltés és una goteta d'aigua en una situació realment difícil.

En la llei hi ha aspectes perillosos, el tema de la introducció dels agents privats i de quin benefici o no benefici poden tindre, hi ha aspectes perillosos com és el tema de la cooperació bilateral en lloc de la cooperació per via d'agents socials, i està un perill fonamental, que és un perill que en el dia de hui hem estat vivint-lo tota l'estona, és el perill d'un llenguatge políticament correcte, buit de contingut, i que, realment, al final no aconseguisca res.

Jo crec que eixe és el principal problema amb el que ens estem trobant, senyora consellera. Podem parlar de cooperació durant dies i dies d'una manera agradable, però, realment, no planificar una cosa que tinga incidència en la pobresa real que n'hi ha hui en dia a la terra. I d'això és del que es tracta. No pretenem només estar contents del que aportem, sinó que hem d'estar contents.

La senyora presidenta:

El senyor Cardona i Pla:

. pels efectes que la nostra cooperació provoca en la situació mundial. I això em pareix que les avaluacions que tenim són molt negatives.

La senyora presidenta:

La senyora consellera de Cooperació i Participació:

Y aprovecho, señor Cardona, quant a la referència que ha fet a la llei i la referència que ha fet a les empreses. Naturalment que la llei arreplega les empreses com agents de la cooperació, naturalment que sí. No excloem a ningú, absolutament a ningú. El que sí fem és exigir una garantia, que si es lucren d'alguna forma, els ingressos, els beneficis, vagen directament, tornen directament a la cooperació, s'invertixen en accions de cooperació.

Parlava vosté també d'eixe límit temporal que vol fixar del 0,7 en la pròpia llei. Nosaltres no ens marquem límits. Al 2007 estarà el 0,7 dels pressupostos als pressupostos, als propis pressupostos, estarà reflectit eixe increment. Volem incrementar el 0,7. No tenim prou. No volem que una norma ens marque una limitació pressupostària. No volem. Volem incrementar-la nosaltres any rere any amb els nostres pressupostos, que no siga en l'any de vigència de la llei el que s'assolisca eixe 0,7. No, som nosaltres els que a l'any 2007 ja ens hem compromés, i ho va fer el president de la Generalitat en l'última compareixença a les Corts, i l'any anterior igual, que al final de la legislatura s'arribaria al 0,7%.

Senyories, jo he parlat d'una planificació a través d'estos documents, d'estos documents aprovats pel Govern Valencià, he parlat d'una planificació, he parlat d'una avaluació, he parlat de la formació, he parlat de la sensibilització, he parlat també del codesenrotllament, tan important en estos moments per a nosaltres. I aprofite per avançar que per al pròxim any tindrem una convocatòria pública d'ajudes específiques per al codesenrotllament, i he intentat explicar totes les estratègies que estem posant en marxa a través del Pla director i dels diferents plans anuals, de les diferents intervencions que estem posant en marxa en massa llocs d'este món, en massa llocs que requereixen de la nostra intervenció. He intentat traslladar quina és la política de cooperació que estem duent en marxa ­ho vaig fer fa no massa dies en el plenària, ho faig hui ací en la comissió­ pel que fa referència al pla director i al pla anual.

I ens agradaria que tots, tots contribuírem realment a posar en marxa eixes polítiques públiques, tots ens sumarem, tots arrimaren el muscle per a posar en marxa eixes polítiques públiques i per, al mateix temps, defensar la política que estem duent a terme per part de la Comunitat Valenciana. I la Comunitat Valenciana som tots, des de les organitzacions no governamentals al desenrotllament, que estan fent eixa admirable i encomiable labor en tants llocs d'este planeta, les universitats, les empreses, sindicats i tots i cada u de nosaltres, i, naturalment, l'administració pública, naturalment que sí.

Jo el que desitjaria és que el partit, el Grup Parlamentari Socialista i el Grup Parlamentari l'Entesa-Els Verds, se sumaren a les iniciatives que estem posant en marxa i se sumaren a conéixer de primera mà totes i cada una de les iniciatives que estem posant en marxa, perquè els assegure que són moltes, i amb la seua absència el que han demostrat és el poc interés que tenen en la cooperació internacional al desenrotllament.

Jo desitge que a partir d'este moment puguen disfrutar i puguen conéixer de primera mà tots eixos projectes, totes eixes accions, que tant ací en la comunitat a través del programa Solidària, com fora de la comunitat estem posant en marxa. Aprofite també per a convidar-los que de primera mà coneguen eixos projectes i eixos fons valencians, de tots els valencians, que estan invertint en tants països.

Espere i desitge que a partir d'este moment puguen, perquè estiguen presents, conéixer l'acció de la cooperació que estem posant en marxa des del Govern Valencià.

Moltes gràcies.

Compareixença de la consellera de Cooperació i Participació, Gema Amor Pérez, per a informar del programa d'educació i sensibilització al desenrotllament Solidària 2005, impulsat pel Govern Valencià, sol·licitada a petició pròpia (RE número 30. 088).

La senyora presidenta:

La senyora consellera de Cooperació i Participació:

Gràcies, presidenta.

Com he comentat en la meua intervenció anterior, des del Govern Valencià, des de la Generalitat Valenciana, pel que fa a tot allò que ha de vore amb la sensibilització, estem fent importants accions per arribar a tots els racons de la nostra comunitat, per arribar a tots els cors dels valencians, per arribar a tocar la seua sensibilitat, la seua generositat i solidaritat.

Des del govern de la Generalitat, a través del Programa integral d'educació al desenrotllament, Programa integral Solidària 2005, en esta ja la quarta edició, volem arribar a més municipis, i així ho estem aconseguint, i a més persones. Este, com bé ja saben vostés, és un pla integral de caràcter anual en el que participen diferents actors de la cooperació valenciana .

Solidària, com molt bé saben vostés, és fruit del consens i del treball conjunt entre les institucions i les organitzacions de la Comunitat Valenciana relacionades amb el món de la cooperació internacional. A més, és una eina essencial per a poder informar a tots els ciutadans de la Comunitat Valenciana, de la nostra presència, dels nostres projectes, de la nostra intervenció en tants punts d'este món.

Este programa engloba una sèrie d'activitats, que vostés no sé si les coneixen, però jo aprofite hui per a explicar-les i també per a convidar-los a l'actual Congrés Internacional de Cooperació al Desenrotllament, que està tenint lloc al Palau de la Música, d'ací de València, projectes com són les exposicions itinerants, com són els concerts, els seminaris, les xarrades, que cada any són més nombrosos, cada any participen més actors de la cooperació valenciana, com són les organitzacions no governamentals i la resta de col·laboradors en esta Solidària 2005.

Tots sabem que l'educació és primordial per a poder eradicar la pobresa. I, per això, volem involucrar els valencians, involucrar a tots els ciutadans d'esta comunitat, perquè nosaltres realment ens sentim ahí afortunats, però no podem donar l'esquena a tantes persones que estan patint en tants llocs d'este món. Una realitat que està assotada bé per la crisi humanitària que patixen els països denominats del sud, bé assolats per les catàstrofes, els conflictes civils o la fam.

Solidària en esta quarta edició vol ser un homenatge als grups més vulnerables del planeta. Estem parlant de la infantesa, estem parlant de la joventut, estem parlant de les poblacions indígenes i també parlem dels desplaçats i dels refugiats. Per això, per este motiu, a través del lema "Els grups vulnerables", Solidària ens invita a conéixer la cultura i la situació dels pobles més empobrits del món. I per això ens proposa una reflexió al voltant del vertader significat de la solidaritat, promovent al mateix temps en la societat un canvi de valors i també un canvi d'actituds cap a altres cultures.

Entre les seues activitats n'hi ha algunes que constituïxen novetats en esta edició 2005, com és el Seminari de codesenrotllament, com és també la convivència entre xiquets de Txernòbil i xiquets valencians, que va tindre lloc el passat mes de juliol. Són moltes les actuacions, moltes les intervencions, molta la presència, cada volta més municipis els que tenen, els que arrepleguen i els que alberguen esta important exposició Solidària. Enguany han sigut 43 els municipis que, a través del conveni amb la Federació Valenciana de Municipis i Províncies, hem pogut posar en marxa. Hem estat present en eixos 43 municipis, comptant amb la col·laboració de tots els ajuntaments i també, i el que és més important, de tota la societat civil. Ens hem dirigit als més xiquets i als no tan joves per a poder ­com dia abans­ educar en valors i per a poder educar amb eixe respecte necessari, amb eixa solidaritat necessària i amb eixa generositat necessària.

Al mateix temps, també hui recalcar que enguany, a través de les diferents itineràncies, hem pogut tindre, presenciar, disfrutar de la presència conjunta d'exposicions i de campanyes de comerç just i de comerç solidari. Per tant, hem aconseguit multiplicar l'impacte i multiplicar l'efecte de suport a la ciutadania.

Parlant de les activitats que hem desenrotllat, que m'agradaria que vostés conegueren de primera mà totes elles.

La primera d'elles ha sigut l'exposició "Sent el Magrib", que a través dels diferents sentits hem pogut conéixer una altra cultura, a través dels sentits ­com deia­. Ha pogut estar present a Castelló, a Gandia i a Dénia, i l'han poguda visitar 5. 000 ciutadans de la nostra comunitat.

Hem posat en marxa també un cicle de conferències on hem tingut la presència ­també la col·laboració de Bancaixa­ del pare Àngel, de Mensajeros de la Paz, i del pare Vicente, un valencià que es troba a Moçambic, i que hem pogut conéixer de primera mà les importants accions que està duent i posant en marxa en el món educatiu. Hem pogut i podrem, i aprofite per a convidar-los el pròxim dia 22 de novembre a València, també a Bancaixa, estarà el responsable d'ajuda en acció que es troba a Perú, que es troba i es trobarà posant en marxa eixe important projecte de cooperació al que feia referència abans en la meua intervenció.

També, dins d'esta Solidària, hem posat en marxa cursos de formació ­als que he fet referència abans­, a l'hora d'exposar i explicar de forma exhaustiva les accions que estem posant en marxa, amb motiu de l'aprovació del Pla anual, cursos de formació en els que han intervingut el missioner pare Luis Pérez Hernández, Josefa Font Goicoechea, o el 25 de novembre, i també aprofite per a convidar-los, a Alacant estarà present Eduardo Reneses, de l'agència de les Nacions Unides per a refugiats palestins.

En tots estos cursos de formació han sigut desenrotllades les conferències i els propis cursos amb la col·laboració dels Cefire a la nostra comunitat.

Hem posat en marxa, com deia al principi, concerts, concerts solidaris, com és el concert Dona Solidària, que va tindre lloc a la Beneficència, amb la col·laboració de la Sgae, i on més de 700 persones van poden disfrutar d'este concert de les dones de diferents orígens ètnic i cultural.

També vam tindre l'ocasió de compartir amb els xiquets de Candeal el ritme i l'alegria de les seues cançons, amb l'exhibició de percussió i de la dansa afrobrasilera. No oblidem que estos xiquets són xiquets del carrer i que, a través de la fundació creada pel propi Carlinhos Brown, van eixir del carrer i poden eixir també de la violència i de la marginació de Salvador de Bahia. Este concert va tindre presència a València, a Altea i a Llíria, i van ser més de 8. 000 persones les que van poder disfrutar del ritme i de l'alegria d'estos xiquets del carrer.

També hem tingut trobades de convivència, com deia anteriorment, trobades de convivència com les que ja vam tindre l'any passat amb la presència dels xiquets de Medellín, de l'Orquestra de Medellín, i enguany els ha tocat als xiquets afectats per la catàstrofe de Txernòbil. Vam tindre una jornada lúdica a l'Oceanogràfic en el mes de juliol, on vam reunir 300 xiquets valencians de l'Escola d'Estiu, i també els xiquets ucraïnesos.

Enguany també ens hem proposat, com ja he anunciat abans, multiplicar l'efecte difusor de les campanyes itinerants que estem posant en marxa. Per això, teníem tres itineràncies on de forma conjunta tenim presència d'exposicions fotogràfiques i també de campanyes de comerç just i de comerç solidari. Estem parlant de la itinerància "Dones en la ciutat de l'infinit", que estem posant en marxa amb la Fundació Vicent Ferrer, i on poden adquirir eixos productes artesanals elaborats per les dones discapacitades d'una de les castes més marginades del planeta, com són els dàlit o com són els intocables.

També hem tingut l'exposició "Xiquets i xiquets migrants a Mèxic" que, a través d'Unicef, hem pogut posar en marxa i que reflectix les condicions de vida en la que viuen massa xiquets i xiquets sotmesos a l'explotació infantil.

La segona itinerància és la que fa referència a comerç just. Crec que tots coneguem molt bé el comerç just, conegut a tota la comunitat i conegut a tot el nostre país, que realitzen de forma conjunta amb Setem Comunitat Valenciana, i que ens oferix els productes elaborats en condicions laborals justes i igualitàries per les cooperatives del sud.

També en esta campanya de comerç just l'acompanyen les clàssiques exposicions de fotografia com és "Enfoques, las imágenes del sur", que a través de Fere podem conéixer les imatges de molts xiquets, de moltes persones que, realment, a través del codi ètic, de les imatges i dels missatges viuen en unes condicions de vida molt diferents a les nostres. Estes exposicions han sigut visitades per més de 20. 000 persones i encara queden exposicions i municipis que recórrer, amb la qual cosa esta xifra es vorà incrementada.

La tercera itinerància és la de l'exposició de fotografia "Save the children", que fa un recorregut pels articles de la Declaració dels Drets Humans i que es diu la Llei dels xiquets. En esta cas, esta exposició ha sigut visitada per 20. 000 persones i pretén sensibilitzar específicament sobre la manera de viure d'altres xiquets menys afortunats que els que viuen a la nostra comunitat.

Hem tingut també jornades solidàries amb xarrades informatives, i també de forma conjunta en les exposicions fotogràfiques i de comerç just i solidari, més han pogut atorgar els agents de la cooperació valenciana.

Hem tingut també. Hem tingut no, tindrem una exposició fotogràfica que es diu "Quan la terra va tornar a tremolar", que s'inaugurarà al mes de desembre amb motiu de la commemoració de l'any després del tsunami, amb imatges del tsunami i amb imatges també del terratrèmol de Bam, a Iran, podrem veure eixes dramàtiques imatges, però que, en tot cas, respecten el codi ètic de les imatges i dels missatges, i que volem recordar a totes les víctimes del terrible tsunami que van patir el 27 de desembre de l'any passat.

D'altra banda també hem posat en marxa cursos de formació, com feia en la meua intervenció anterior, grups vulnerables, educació per al desenrotllament a les aules. Estos cursos van orientats a crear espais de reflexió en l'àmbit educatiu per a poder afavorir la interrelació de les cultures. Es tracta de formar els docents i també formar els tècnics com agents multiplicadors dels programes d'educació per al desenrotllament, proporcionant els recursos didàctics elaborats per les pròpies organitzacions no governamentals de desenrotllament. Estos cursos s'han impartit a València, a Castelló. I els pròxims dies 25 i 26 de novembre s'impartiran també a València, amb la col·laboració del Cefire i de diferents organitzacions no governamentals.

També vull destacar, com he dit abans, els cursos de formació sobre formulació de projectes per a poder millorar la presentació dels projectes de les organitzacions no governamentals, que fa uns dies va posar en marxa la Universitat Politècnica de València i que van tindre una molt bona acollida per les organitzacions no governamentals de desenrotllament. O també cursos de formació, que s'impartiran pròximament en la UJI, de cooperació i relacions amb organismes de la Unió Europea.

També vull fer referència a la tercera edició del concurs internacional de fotografia "Objectiu obert", on cada vegada són més els professionals de la fotografia a nivell internacional que col·laboren amb nosaltres, que presenten les seues fotografies, que podem els ciutadans votar la fotografia seleccionada i que, a través de les seues imatges, ens poden fer canviar d'actitud respecte a la tolerància i respecte a altres cultures. Este concurs també, com he dit abans, ens convida a tots a participar en la selecció de les fotografies finalistes, i ha estat present a l'Estació del Nord a la ciutat de València, ha estat present a l'estació de Renfe d'Alacant i ha estat present també a l'Estació de Castelló. Este concurs, de gran prestigi a nivell internacional, ha sigut visitat, esta exposició de fotografia del concurs, per 18. 000 persones que, com dic, han visitat les diferents mostres fotogràfiques.

També parlar del primer seminari que hem organitzat enguany en col·laboració amb el Ceim, un seminari de codesenrotllament, un seminari on han tingut una presència molt notable lògicament els immigrants, ací, a la nostra comunitat, i han sigut més de cent els agents socials de la cooperació valenciana que han pogut participar. Un seminari, com dic, que demostra l'aposta d'este govern pel codesenrotllament, i que no es queda ací. Com he avançat ja abans, per a l'any que ve tindrem una convocatòria d'ajudes pública, únicament i exclusivament per al codesenrotllament, i ampliarem este seminari a unes jornades on els immigrants siguen els realment i els vertaders protagonistes, ja que entenem que són els millors ambaixadors dels seus països, perquè són els que millor coneixen la seua realitat. Per això volem implicar-los més encara en els projectes de cooperació que estem posant en marxa als seus països.

Vull fer referència també a l'actual Congrés Internacional de Cooperació al Desenrotllament, que s'ha inaugurat este mateix matí, on anem a tindre la presència, on està tenint ja la presència d'importants personatges del món de la cooperació internacional i on tenim la presència destacada d'institucions, organismes i entitats internacionals, com és el cas de l'Acnur, del Pnud, d'Unicef, de la Unrwa, l'Organització de les Nacions Unides per a la protecció dels palestins, on estan també entitats locals, entitats financeres i locals, com és el cas de la CAM i Bancaixa, que ens han prestat el seu suport i el seu finançament per a posar en marxa este important congrés. Este important congrés el que pretén és millorar, millorar, perquè tots sabem que podem millorar, millorar les accions de cooperació. Volem que de les seues conclusions, de les diferents àgores sobre els grups vulnerables del planeta, de les diferents àgores es puguen treure conclusions, conclusions que servisquen per a millorar l'acció de la cooperació valenciana i l'acció de la cooperació en general.

Este programa de Solidària 2005, torna, com deia en un principi, a ser un homenatge als grups més vulnerables del planeta. I este programa integral de Solidària el que vol és convidar a tots els valencians, a tots els valencians de la nostra comunitat i de fóra de la comunitat a fer una reflexió al voltant del vertader sentit de la solidaritat, del vertader significat de la solidaritat. I, per tant, vull fer-nos canviar d'actituds davant de tant de dolor que tenim al nostre voltant.

Esta edició de Solidària ha sigut participada per més de cent institucions públiques i privades, agents socials de la cooperació, que han pogut col·laborar per a fer realitat esta campanya integral de sensibilització que el que vol és atracar-se, apropar-se a tots els cors dels valencians buscant la seua solidaritat i buscant la seua generositat.

Moltes gràcies.

La senyora presidenta:

El senyor Cardona i Pla:

Senyora consellera, com abans, jo li he de dir que no voldrà ni pensarà que jo vaig a criticar alguna acció de sensibilització que vostés facen. Jo el que trobe a faltar són moltes més accions. No li vaig a dir que les que fan estan malament.

A mi em crida l'atenció eixa reclamació que vosté fa als grups de l'oposició que acudim que a les seues convocatòries per a veure si ens sensibilitzem i ens assabentem de les coses com estan.

Senyora consellera, jo quan vaig a un viatge a algun país a vore la seua realitat m'ho pague jo. I a més tinc contacte amb la gent que realment s'ho està passant mal. I jo li puc dir, senyora consellera, que és una font de sensibilització molt intensa.

Quan ve ací gent a parlar de la realitat dels països, i no és gent a la millor especialment anomenada a nivell de països rics, encara que sí que ho pot ser molt a nivell de la seua comunitat, i ens conten el que passa allí, ells sí que són moltes vegades crítics en la política que s'està fent, no ja en els països concrets, sinó també per part dels països rics de cara a la seua cooperació.

Nosaltres, senyora consellera, aquí, a les Corts Valencianes, almenys el meu grup, i jo concretament, he rebut gent de Colòmbia, gent del Sàhara, gent de Guatemala, gent d'Haití, palestins, he rebut gent d'Uruguai. Hem rebut molta gent que ve aquí a explicar-nos realitats realment molt crues i molt dures.

Nosaltres moltes voltes ens trobem que nosaltres no som executiu. Nosaltres som legislatiu, a nosaltres ens toca reclamar-los a vostés que actuen. No podem actuar. Però moltes voltes ens conten com les accions dels països rics, i no m'estic centrant només en el País Valencià, dels països rics, són absolutament banals respecte als problemes que realment existixen.

Jo, senyora consellera, quan vosté comença a referir tot el llistat de gent que participa en eixes actuacions, u veu, per exemple, quanta poqueta gent del sud realment, dels països empobrits, hi ha explicant-nos quina és la seua realitat, i quanta poqueta gent del sud crítica amb les accions del seu govern i dels nostres governs, com eixes desapareixen sistemàticament. Veem imatges terribles, però no sabem mai les causes. Mai n'hi ha una persona allí que explique de manera explícita com l'exportació d'armaments, com la manera d'estar estructurat el comerç mundial, l'Organització Mundial del Comerç, com l'espoli de matèries primes els condemna a la misèria. D'això no sentim res, excepte de la gent que ve aquí a parlar-nos i mos parlen de tot això. I que justet que eixes persones que mos parlen d'eixa realitat no tenen mai altaveus suficientment grans com per a fer vore eixa realitat a tota la societat.

Com ací, per exemple, quan ve, moltes vegades es comenta tota eixe sèrie de persones que vostés comenten, molts d'ells religiosos; però quan u es troba, per exemple, el pare Javier Giralbo, que també és jesuïta, no és una cosa extraordinària, de Colòmbia, que ha rebut premis ací, al país, però quan vindre aquí ningú no va voler escoltar el que realment havia de dir sobre la realitat colombiana i el que estava passant allí. Com estem veent com, quan van els governants, i no m'estic referint als governants només de l'estat, també els governants d'aquí, quan van als països veem com està supeditada totalment la realitat socioeconòmica a la defensa dels drets humans, com veem que aquí quan s'arriba a determinats països la defensa dels drets humans desapareix totalment. Com ací no es parla per a res que el pressupost militar desborda, desborda absolutament qualsevol possibilitat de cooperació.

Per tant, senyora consellera, nosaltres, a part que assistim a exposicions, que veiem les realitats que ens puga presentar la conselleria, a part d'això, tenim una visió de la realitat sincerament molt dura i molt directa, que un mes després de tornar de Colòmbia, una persona de les que jo havia conegut l'havien matat en una massacre de set persones, inclosos quatre xiquets.

Per tant, senyora consellera, igual com vosté em diu: "vinga vosté més a això", sense pensar quan tenim ple i quan tenim comissió, per exemple este matí, per exemple esta vesprada, per exemple el dia 22 que vosté comenta, jo li podria dir: senyora consellera, també em podria vosté acompanyar a una de les visites que jo faig; tenen el seu perill, però són molt profitoses.

A mi m'agradaria passar del dit al fet. Jo en este moment, senyora consellera, no li puc demanar al Partit Popular que gire com un calcetí la seua política de cooperació. Això és absolutament impossible. Jo puc estar disconforme, puc estar. Pot paréixer que té molta part d'imatge i poca part de realitat. Però jo no li vaig a demanar que gire com un calcetí la política que està fent. Però jo crec que sí que hi ha algunes a sol·licitar i a demanar. Per exemple, d'ací a un temps, respecte al comerç just, vindrà aquí una proposta de resolució del meu grup que parla que en les dependències oficials s'utilitze sucre i café de comerç just. Mire, l'única cosa que volem és que això es passe a fer-ho. Que ja sabem que és una goteta que és. , però al menys serà una cosa que farem amb la nostra voluntat i amb els nostres recursos. No li estem demanant a una altra gent que ho faça. Ho farem. I això, mire, serà una acció xicoteta, però jo l'únic que estic en este moment és aprofitant perquè les poques, les poques accions que realment sí que depenen de nosaltres realment les posem en marxa.

Jo li recordaria, senyora consellera, que hi ha per part de l'ONU uns Objectius del Mil·leni, que ja estan comentats fa molt de temps; i com cinc anys després d'haver-se promulgat estem més lluny d'aconseguir-los que al principi d'haver-los promulgat. Per tant, el que li estic i el que estic intentant comentar és que la política que està portant realment, no ja esta conselleria, simplement tot el sistema econòmic, que pareix ser que és l'únic vigent. Mire, si el sistema econòmic únic és el que ara, en este moment tenim, en algun moment anem a lamentar-ho perquè simplement va a suposar la massacre de mitja humanitat.

Jo aniria una miqueta a allò que ha comentat al principi. No li vaig a demanar que gire com un calcetí tota la seua política. Però sí que li he de demanar que la Llei de cooperació que vostés van a traure siga una cosa més que pura declaració d'intencions. Jo el que lamente moltes vegades és que ens trobem ací amb unes qüestions més o menys ben plantejades, en un llenguatge correcte, però que no porten cap tipus de substància.

Vosté m'ha comentat abans que es conformen en dir que l'objectiu per a 2007 serà el 0,7%. Jo li he agarrat la paraula, sap? I en els pressupostos de l'any que ve vaig a mirar si està el 0,7%. Això suposarà més o menys multiplicar per 2,8 el pressupost d'enguany. Ens agradarà vore-ho.

I també ens agradarà vore que el pla per a 2007 no siga només una sèrie de declaracions aixina, sinó que hi haja realment objectius mesurables i accions concretes a realitzar. Que siga realment un pla. Perquè el que estan presentant-nos fins ara, senyora consellera, no són plans, són simplement declaracions d'intencions que s'utilitzen com a propaganda i com a manera de quedar bé.

No sabria què dir-li més, senyora consellera, excepte que quan vinga aquí a alguna visita de les que tenim de les que ens comenten la realitat més crua; nosaltres, sincerament, estem fent-ho arribar a tots els grups parlamentaris, que per cert estan acudint. I pensem que és important que acudisquen, perquè els arriba una informació que d'una altra manera no els arribaria.

Però si vol, també li farem arribar a la seua conselleria les diverses persones que arriben, per si de cas n'hi ha algú que els puga rebre en cada moment. Per a què tinguen una visió del món, no només de la part de vista oficial, o del punt de vista, diguérem amable, sinó també del punt de vista crític, i del punt de vista una miqueta més exigent.

Pensem que probablement a l'hora de conscienciar-mos, gent que coneixem la realitat d'una manera més directa i més en el que passa en els llocs. Pensem que eixa realitat és molt més conscienciadora a vegades, que no simplement una exposició, que pot ser agradable, pot ser útil. No li la vaig a criticar, senyora consellera, ja li he dit. Però que considere que no és suficient per a mamprendre una via correcta de col·laboració al desenvolupament.

Gràcies.

La senyora presidenta:

El senyor Vicente Navarro:

Es más, en determinado momento se les ha escupido a la cara por parte del Gobierno Valenciano. Y le pondré dos ejemplos para sintetizar lo que digo. La fundación, por ejemplo Vicente Ferrer, participa, ya he visto que participa en esta edición. Le voy a recordar uno de los episodios más lamentables que ha protagonizado la anterior directora general, bajo mando, primero del señor Zaplana, después del señor Olivas, y es la fundación Vicente Ferrer que participa aquí también.

La Fundación Vicente Ferrer contaba con una ayuda de la Conselleria de Presidencia, para exponer y editar un vídeo respecto de sus actividades. Cometieron un error. Pretendieron distribuirlo junto a un periódico poco afecto en aquel momento. Bien, les obligaron ustedes a cambiar la edición, y a que ese vídeo fuera acompañado y se distribuyera con otro diario de edición en la Comunidad Valenciana. No es una actitud amable precisamente hacia las organizaciones.

La senyora presidenta:

El senyor Gómez Fernández:

Mire, este programa que usted presenta hoy es uno de los programas que es satisfactorio, es un programa que según va pasando el tiempo se ve el grado de satisfacción. Es un programa que ha visto que cada vez los municipios quieren más que haya iniciativas de esta índole porque es un programa, como dice, Solidaria es un plan integral, un plan integral de sensibilización y educación al desarrollo donde participan muchos actores. Participan muchos actores y además sirve y es un instrumento para informar a todos los proyectos de cooperación que existen, que son muchos. Usted ya ha reflejado que son un elevado. , que son casi cien proyectos que se realizan y que colaboran, como digo, muchos actores. Y, al parecer, a muchas personas, sobre todo a algunos grupos parlamentarios les molesta que la Generalitat Valenciana tenga una buena sintonía con ciertas organizaciones.

La senyora presidenta:

La senyora consellera de Cooperació i Participació:

Senyor Cardona, aprofite per a convidar-lo, una vegada més i ara amb dades més concretes en el que fa referència al Congrés Internacional de Cooperació que està celebrant-se en estos moments, que eixes persones a les quals vosté fea referència, eixes persones que viuen en zones difícils, en zones on les experiències que estan vivint són complicades, són dures, eixes persones, hui, demà i despús-demà estaran en el Palau de la Música, algunes d'elles, lògicament, com és el cas de Guillermo Ñaco, com és el cas de l'Àngel de Burundi, com són tantes persones que al llarg d'estos mesos, d'estos anys han passat per esta comunitat. Jo el convide, senyor Cardona, que demostre la seua generositat i demostre que vol compartir també eixes experiències i que vol que des del Govern de la Generalitat que, com molt bé diu vosté, tenim la capacitat executora dels pressupostos, puguem iniciar accions conjuntes. Eixes persones amb què vosté es reunix, jo el convide que ens convide a eixes reunions també, per a conéixer de primera mà eixes experiències. Jo no vaig a dir-li, senyor Cardona, quina és la meua agenda. Són moltes les reunions amb persones que viuen situacions dures, dramàtiques, difícils, en molts llocs del planeta, però el que vull, igual que faig jo i que vosté sap perquè compartim amb tots els membres de la comissió de drets humans, és que compartisca amb mosatros eixes experiències d'estes persones que el visiten i que estan ací a la comunitat, perquè segur que ixen moltes accions que de forma conjunta podrem posar en marxa.

Vull, senyor Cardona, aplaudir eixa iniciativa del seu grup quant a la campanya del comerç just, i espere que tots els grups d'esta cambra es sumem a eixa iniciativa i no només que ens sumem sinó que, el que és més important, que siguem capaços de consumir eixos productes realitzats, produïts en unes justes condicions laborals.

Al mateix temps, vull dir-li al senyor Vicente que lamento también al igual que antes he lamentado en lo que respecta a su grupo parlamentario con la intervención inicial de su compañera, Mercedes Sanchordi, que ha debido no escuchar mi intervención, ha debido no escucharme porque he iniciado mi intervención poniendo, diciendo, citando todas y cada una de las acciones de sensibilización que estamos poniendo en marcha, todas y cada una de las organizaciones no gubernamentales que participan en cada una de las acciones de sensibilización. Señor Vicente, si quiere se las repito todas y cada una, todas y cada una. Pero no solamente las he citado, les he enseñado el material divulgativo que utilizamos donde aparecen en todas y cada una la presencia de las organizaciones no gubernamentales de desarrollo. Nosotros, bajo el paraguas de Solidaria damos cabida a todas las acciones de sensibilización que las organizaciones no gubernamentales de desarrollo y las universidades ponen en marcha.

La senyora presidenta:

El senyor Cardona i Pla:

Senyora consellera, vosté no pot igualar les accions que fa una conselleria respecte a la cooperació internacional amb com de solidari o no puga ser jo, una persona o qualsevol altra, inclús la meua organització com a tal. Vosté té la responsabilitat de la política de cooperació del País Valencià. I igual com vosté me podria exigir a mi alguna actuació concreta, també li podria dir jo que els diners de Solidària es destinara a una altra cosa, a vore! Però són dos coses molt diferents.

Ací no estem avaluant ni valorant com de solidària pot ser una persona, jo i qualsevol persona individual del País Valencià, ací estem avaluant la política de cooperació de la seua conselleria, i en eixe aspecte, senyora consellera, respecte al tema de Solidària jo li continue dient una miqueta el que li he dit abans. No li vaig a criticar les accions puntuals de sensibilitat, però jo també li diria, senyora consellera, que Solidària no és una finalitat en si mateixa, no és un fi, és un mitjà i, per tant, la seua avaluació no deuria mesurar-se inclús pel nombre de gent que li està demanant, el nombre de municipis que li estan demanant, sinó per la quantitat de conscienciació que produïx, que és una cosa diferent.

Ho dic jo perquè és que, a mi, quan parla d'estes coses i vosté mostra eixa satisfacció, me dóna la sensació que mira molt el melic propi del que estem fent i no mira l'objectiu final de la cooperació, que és la situació real en el món. Jo ja sé que queda molt lluny, que és una cosa que a vegades no interessa massa, me referix inclús als mitjans de comunicació, perquè queda molt lluny, però, anem a vore, l'objectiu de la cooperació és aconseguir que cànvien els indicadors de la pobresa, i eixos no estan canviant, sinó que estan retrocedint.

Me dóna un poc la sensació que confonen el "no podem fer més" amb el "ho estem fent tot bé", i això crec que és una greu equivocació. Jo crec que en este moment concret les prioritats que s'establixen respecte a les possibilitats d'actuació en la política internacional, no són correctes. Jo considere que en este moment el conformar-se amb una quantitat i dir que és més gran que la de l'any anterior, no és un indicador adequat per a valorar la nostra política de cooperació.

Jo crec que la qüestió d'establir aspectes com nombre de visitants respecte a una exposició i dir que la nostra política de cooperació és fantàstica i que l'única cosa que mos queda és adherir-mos a ella, no és correcte. Ja supose que vosté ho vorà d'una altra manera, però la qüestió és que quan se mesuren les polítiques d'un altre tema, no se mesuren pels actes que se fan, sinó per l'efecte que tenen sobre els indicadors macroeconòmics o sobre uns altres aspectes, que són importants a l'hora de valorar tot açò.

Per tant, senyora consellera, a mi no m'agradaria que s'agarrara a la meua referència com una crítica a una activitat concreta. Simplement, que crec que desvien l'atenció, i crec que moltes de les seues referències inclús que nosaltres deuríem acudir a fer determinada cosa, no són correctes, senyora consellera, simplement, perquè ne fem unes altres que considerem que són més eficaces inclús en este tema de la política de cooperació.

No li vaig a dir que espere que espere que la Solidària de l'any que ve no es faça, sinó, al contrari, que es faça, que tinga la màxima eficàcia, que tinga la màxima efectivitat i tant de bo servira per a canviar concepcions respecte a actituds i poder millorar molt més la política de la Conselleria. Ara, sí que li criticaria que l'any que ve Solidària creixquera molt més del que va créixer el pressupost de cooperació, perquè jo pense que les actuacions concretes és a on deuen estar les actuacions concretes.

Res més, senyora consellera.

La senyora presidenta:

El senyor Vicente Navarro:

La senyora presidenta:

El senyor Vicente Navarro:

La senyora presidenta:

La senyora consellera de Cooperació i Participació:

Senyor Cardona, vosté ahir em parlava, i ho dia abans també el diputat Vicente, que amb orgull i satisfacció. Clar que sí! , amb orgull i molta satisfacció i sabent que queda molt per fer i molt per millorar. I perquè volem millorar jo torne esta vesprada altra volta a dir-li, a comentar-li i a convidar-lo també que participe també en eixe congrés que es fa per a millorar, que n'hi han àgores que tracten els grups més vulnerables del planeta per a millorar les accions en eixos grups, per a millorar les accions en tots els països, per a millorar les intervencions, perquè sabem que podem millorar i volem fer-ho, i volem millorar arribant a més municipis, sí, señor Cardona, a més municipis, perquè sabem que d'eixa forma arribem a més persones i les accions tenen un major impacte.

I fem cursos de formació perquè les persones que s'encarreguen d'explicar les exposicions, explicar les imatges, puguen arribar al fons, a la realitat del que estan veent en eixes imatges, el que estan veent els xiquets en eixes imatges i els majors en eixes imatges, i volem realment que coneguen la realitat d'eixos pobles, i volem aconseguir un major impacte amb eixes accions de sensibilització.

Jo, per això, el convide que participe també, que no faja de palmero com diu el company del Grup Socialista. No, ací no es tracta de palmeros, no; es tracta de sensibilitzar-nos tots, es tracta d'aportar tots, es tracta de sumar tots.

La senyora presidenta:

(S'alça la reunió a les 19 hores i 30 minuts)

