Comissió de Medi Ambient realitzada el dia 22 de febrer de 2011. Comença la reunió a les 17 hores i 17 minuts. Presideix el diputat senyor Andrés Antonio Ballester Costa. Reunió número 26.

Proposició no de llei sobre la declaració del circ de la Safor com a monument nacional, presentada per la diputada senyora Margarita Sanz Alonso, de l'Agrupació de Diputats i Diputades No Adscrits, i quatre diputats i diputades més pertanyents a aquesta agrupació i al Grup Parlamentari Socialista (RE número 71. 295, BOC número 284)

El senyor president:

(La secretària passa llista per tal de comprovar si hi ha quòrum)

El senyor Torró Gil:

Mire, observant l'acta, en la tercera pàgina, en el quart paràgraf de l'acta en valencià, posa: «Tot seguit per part de la resta de grups intervé el senyor Torró Gil. » I després posa: «la senyora Albiol Guzmán, del Grup Parlamentari Popular». Deu ser una errada.

El senyor president:

El senyor president:

(el senyor president parla amb el micròfon desconnectat)

El senyor Torró Gil:

Moltes gràcies, senyor president.

Jo voldria començar, primer, excusant-me pel fet d'haver sol·licitat la retirada de la compareixença. Ho he fet bàsicament perquè he d'estar a les sis i mitja en una activitat d'un debat sobre el tema de l'Estatut i no sabia exactament si anava a donar-me temps a poder-la substanciar, i per tant, per això l'he sol·licitat. I pregue. , si a algú he destorbat en la seua activitat, doncs, pregue de deveres que no és la meua intenció.

Bé, i l'altra qüestió és la presentació o la proposta de resolució sobre que Les Corts insten la Conselleria de Medi Ambient perquè es declare monument natural el circ de la Safor.

El circ de la Safor és una muntanya, -els elements més substancials estan referits en la pròpia exposició de motius- una muntanya de més de 1. 000 metres d'altura, que està situada entre les poblacions de l'Orxa i Vilallonga.

És realment una muntanya molt singular per al que no la conega. Jo, com que una imatge val més que mil paraules, m'he permés la llibertat de baixar-ne una per Internet perquè la puguen apreciar.

Té el nom de circ, que recorda el tema glacial, perquè es sembla molt als típics circs que formen llocs on s'originen els glacials, però en realitat no té res d'açò, és a dir, no és ningun antic glacial -no n'hi han per aquesta zona antics glacials-, sinó que és una formació rocosa molt singular, provocada per una sèrie d'elements que tenen molt a vore amb les roques que hi han a eixa zona, particularment les roques de damunt de tot, que són roques càrstiques, calcàries, són molt permeables. I la part de baix està composta fonamentalment per roques argilenques, i això provoca que hi haja hagut un corriment, i que és l'efecte este tan espectacular, que forma un efecte. , inclús es pot vore en el mateixos mapes -si després volen els ho puc ensenyar-, on es pot vore clarament com es veu el circ mateixa en esta representació, diguérem, del relleu.

Perquè es facen una idea, el circ de la Safor té una extensió d'unes 400 hectàrees i una longitud màxima de 2,4 quilòmetres, de sud a nord, i una amplària màxima d'uns dos quilòmetres, per tant, és un espai relativament reduït. I té una pendent en un valor mitjà d'un 44%. Perquè pensen que entre l'altura més alta, de 1. 013, i esta part d'ací, que es diu la Pedrera Gran, que està situada a 200 metres, per tant, hi ha un desnivell de pràcticament 800 metres en un espai molt curt, i a més, entre els 750 metres i el cim encara augmenta de forma més espectacular, fent-se pràcticament vertical.

A banda d'esta, diguérem, espectacularitat que representa el mateix paisatge, també hi han tota una sèrie de característiques que nosaltres volem remarcar, que són elements que es presten, diguérem, a la seua protecció específica.

D'una banda, la qüestió ve de la vegetació, que, de fet, ha fet que en alguna part d'esta zona ja hi haja una microreserva de flora, i és que ahí té una flora molt específica, i arriben a conviure plantes, diguérem, de caràcter prou diferent, des del freixe i el teix, que són plantes que necessiten una humitat i una altura molt gran, fins el mateix margalló, que és una planta més bé de zones àrides i que és l'única espècie autòctona de palmera que hi ha a la península ibèrica. Això és produïx perquè les precipitacions en esta zona són molt elevades, no hi han dades fiables, però amb molta probabilitat puguen superar els 1. 000 metres de mitjana anual en l'interior del mateix circ.

Això fa que tinga, per tant, algunes altres qüestions específiques que siguen necessàries tindre en compte de la seua protecció. D'una banda, la qüestió de l'aigua. És una zona -insistisc- d'elevada pluviometria, amb un material litològic que fa que siga una de les principals zones de càrrega d'una massa d'aigua que s'anomena l'aqüífer Almirall-Mustalla, que és un dels més grans de la zona que es troba al sud de la província de València i nord de la província d'Alacant, i del qual beuen moltíssims municipis, sobretot de la zona de la Safor, però també de la Marina Alta, inclús de la part est del mateix Comtat.

A més, forma part de l'entramat de la vall del riu d'Alcoi, o riu Serpis. De fet, constituïx el seu límit pel nord en aquesta part, i és el principal corredor ambiental que existix entre l'interior i la costa en la zona sud del País Valencià.

I, lògicament, finalment, pel tema del seu propi valor paisatgístic i econòmic. Actualment, la serra de la Safor és un dels espais naturals més visitats a les comarques centrals i és un paratge que té un reclam molt important per al turisme d'interior o el turisme verd per poblacions com l'Orxa o Vilallonga, que, a més, com altres zones, també estan sofrint la crisi econòmica que patim.

Este valor econòmic i paisatgístic està amenaçat per dues qüestions importants que caldria reconsiderar, i estic fent una reflexió que se n'ix un poc del marc de la mateixa proposició no de llei, perquè caldria considerar la possibilitat de declarar tota la zona de la Safor com a parc natural, però -insistisc- no és el que està demanant-se a la proposició no de llei, perquè hi han tota una sèrie de qüestions que estan posant-la en perill: algunes expansions urbanístiques, concretament a la part de dalt, és l'única zona de moment, i sobretot una agressió paisatgística brutal, que és aquesta pedrera que es pot vore a la base del circ.

Ahí hi ha hagut tradicionalment una pedrera, amb un ús relativament curt, però amb el

urbanístic l'explotació va créixer fins a límits jo crec que insostenibles. Actualment sembla que es troba en desús, però és una qüestió, diguérem, provisional que pot canviar, i com veuen, a més, no ha segut objecte de ningun tipus de restauració paisatgística.

Per tant, crec que seria especialment important que se li atorgara alguna figura de protecció específica per a la qüestió, i entenem que la figura de monument natural creem que és la més adequada dins del marc de totes les figures de protecció que ja existixen i algunes de les quals ja estan, diguérem, vigents en la zona que tenim.

I res més, eixe era el plantejament i el que volia sotmetre a la consideració de la comissió.

El senyor president:

La senyora Marcos Puig:

El Grupo Parlamentario Popular hemos presentado una enmienda que creo que puede dar lugar a llegar a un consenso por parte de todos los grupos parlamentarios. Es una enmienda en la que dice que «Les Corts insten al Consell de La Generalitat a que en el marco del plan rector de uso y gestión del paisaje protegido del río Serpis y de las normas de gestión aplicables al lugar de importancia comunitaria sierra de la Safor y zona especial de protección para aves montañas de la Marina que la Conselleria de Medio Ambiente, Agua, Urbanismo y Vivienda tiene en estos momentos en elaboración, se establezcan medidas específicas destinadas a reforzar la protección de los valores singulares del circo de la Safor».

, estando L'Orxa incluido en su totalidad y Vilallonga, en su mayor parte.

Pero nosotros, desde el Grupo Parlamentario Popular, queremos ir más allá. Y en aras del consenso y de buscar un acuerdo entre todos los grupos parlamentarios para seguir protegiendo y ampliar más la protección en ese momento del circo de la Safor, hemos presentado esta enmienda que anteriormente les he leído.

Pero ya les digo que en aras del consenso y para complementar y ampliar incluso la protección y la conservación del circo de la Safor, el Grupo Parlamentario Popular pone a disposición del resto de grupos parlamentarios esta enmienda; incluso, si el señor presidente nos permite un par de minutos de receso, podíamos llegar a un acuerdo y presentar una propuesta conjunta entre los tres grupos parlamentarios.

El senyor president:

(Se suspén la reunió durant uns minuts)

El senyor president:

El senyor Torró Gil:

Bé. La solució. Jo vaig a acceptar el text que se'm planteja.

De tota manera, vull fer una sèrie de reflexions, que m'agradaria fer-les i, de pas, que constaren en el

, perquè crec que tendim de vegades a complicar excessivament les coses que son senzilles.

El senyor president:

El senyor Torró Gil:

Bé, això. Dic que de vegades tendim a complicar massa les coses. Jo faig una reflexió, no sé si és molt pertinent o poc, però.

Ara de seguida ho sabrà, el que vol dir.

Jo considere que estem en les Corts Valencianes. Com a Corts Valencianes, jo entenc que, lògicament, ací un no es representa a un mateix com a diputat, es deu a un partit polític. I eixos partits polítics, de vegades tenen altres, diguérem, responsabilitats, que no estan directament en el que serien Les Corts. I jo entenc, lògicament, que s'hagen de defensar, diguérem, eixos valors que es tenen.

Però una vegada feta esta reflexió, també entenc que de vegades ens compliquem massa la vida, perquè demanar ací que Les Corts insten la conselleria, o a qui siga, que es declare el circ de la Safor com a monument nacional. El primer de tot és que, per desgràcia, no hauria de ser així, però, per desgràcia, no obliga absolutament res a ningú, perquè simplement insten. No és una obligació. Simplement es demana a la conselleria, o a qui li toque, que «faça el favor, escolte-mos i faça això. » En realitat, no obliga a res, perquè estem cansats de vore coses que s'aproven i que no es complixen mai.

I, per tant, des d'eixe punt de vista, tampoc entenc la necessitat que sempre es manifesta ací de salvaguardar absolutament tot de la gestió quan es tracta de qüestions d'estes.

Insistisc, no ho entenc, perquè, al cap i a la fi, les Corts Valencianes estem manats pels valencians i les valencianes i hauríem de tindre la suficient autonomia com per a poder decidir coses tan simples com esta. Vull dir, no estem decidint res especial, eh? Simplement estem demanant-li a alguna administració que mos faça cas, que veja que açò és molt guapet i que valdria la pena declarar-ho monumental nacional. Punt. No és possible.

Eixa és la reflexió que jo volia fer. I jo crec que. jo me la faig particularment com a persona i com a diputat, jo crec que ens l'hauríem de fer tots. Perquè, insistisc, ens passem excessivament -anava a gastar un terme. , però com és un poc malsonant, i ja vostés ni s'imaginen quin terme és-. , ens passem massa de vegades en dir: «No, és que, clar, si ho posem aixina, sonarà com si la conselleria no estiguera fent el que tocava. O sonarà que si li demanem al ministeri, a la millor és que el ministeri s'ofén perquè. » Bé, ni una cosa ni l'altra, senyors, ni una cosa ni l'altra.

Vull dir, la conselleria està fent el que està fent. I jo per això accepte açò, perquè, entre altres coses, sé que açò és de veres el que posa ací, és a dir, que hi ha un LIC, que hi ha una ZEPA, que hi ha un pla rector d'ús i gestió que està ahí, no sé si desenvolupat o per desenvolupar, perquè això ja ni se sap el temps que està en marxa això i no acaba de concretar-se en res. Hi ha un llibre molt «xulo», que jo me'l vaig comprar, on es veu tot el parc i tot això, que és preciós i ho ha fet la conselleria, però eixes coses no acaben de concretar-se mai en res i, al final, al final, el que sí que es concreta és això d'ací baix. Eixes tatxes blanques d'ahí, això sí que es concreten.

I això, ja no només pels valors naturals que té això ja de per sí i pel tema de l'aigua, com he dit abans, és simplement una qüestió econòmica. Vull dir, per a les poblacions com l'Orxa, com Vilallonga, això és el seu valor més important que tenen amb diferència, un paratge. Que això, per un ús privat, estiga castigant-se un paratge d'eixa bellesa, senzillament jo no ho entenc. Jo no sé si vostés ho poden entendre això. Jo no ho entenc.

I, per tant, accepte el que es planteja ací en benefici el consens, però, insistisc que filem massa prim en este tipus de coses, que són més senzilles, que només és instar una administració -em dóna igual, com si fóra l'ONU; segurament si fóra l'ONU, no tindríem ningun problema ningú-. instar una administració que faça una cosa que jo crec que és prou raonable, sense calfar-se més el cap si estan fent-ho pitjor o millor, si són del meu partit o si no, o si no sé què, no sé quants. Simplement.

I només volia dir això. Accepte i agraïsc, de totes maneres -també vull dir-ho-, el fet que tot el món ho hàgem posat damunt la taula perquè, almenys, demà es parle en positiu del circ de la Safor i que les poblacions que estiguen al voltant puguen vore un filet d'esperança en esta qüestió.

El senyor president:

La senyora Marcos Puig:

El senyor president:

La senyora Frau Ribes:

Senyor president.

Com no anem a aprovar esta proposició i l'acord a què hem arribat? , perquè per a qualsevol saforenc protegir el nostre circ, que és per a mosatros un monument natural de primera, i la serra de la Safor, que li dóna el nom a la nostra comarca, és com una espècie de serra mítica. Mos mirem en ella igual que en el Montdúver.

Per tant, sí que anem a aprovar-la amb molt de gust. I estic d'acord amb el senyor Torró, que qualsevol cosa que siga favorable per a protegir, a més, el circ de la Safor, serà benvinguda pel Grup Socialista.

El senyor president:

(S'alça la reunió a les 17 hores i 45 minuts)

