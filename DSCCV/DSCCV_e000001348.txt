Comissió Especial per a l'Estudi del Canvi Climàtic a la Comunitat Valenciana (II) realitzada el dia 13 d'abril de 2010. Comença la reunió a les 17 hores i 5 minuts. Presideix la il·lustre diputada senyora M. ª Sagrario Sánchez Cortés. Reunió número 4.

Propostes de plans de treball presentades pels grups parlamentaris

La senyora presidenta:

(El secretari passa llista per tal de comprovar si hi ha quòrum)

(Un diputat intervé sense micròfon)

(Se suspén la reunió durant uns minuts)

La senyora presidenta:

La senyora presidenta:

El senyor secretari:

Gràcies, senyora presidenta.

La proposta, signada per tots els grups diu:

»València, 13 d'abril de 2010. »

S'ha elevat este escrit a la mesa i l'han firmat els portaveus dels quatre grups.

La senyora García Santos:

La senyora presidenta:

La senyora García Santos:

La senyora presidenta:

El senyor Torró Gil:

Moltes gràcies, senyora presidenta.

Bé, procuraré no esgotar els cinc minuts.

Explicar el perquè de l'abstenció, no?

En primer lloc, agrair l'esforç, que de totes maneres per a nosaltres resulta insuficient per part del grup majoritari, per tractar d'acceptar algunes de les qüestions que plantejàvem en les propostes que hem fet des del nostre grup. Però, insistisc que és insuficient per dues raons fonamentals.

El tema del canvi climàtic és un tema suficientment important com perquè dedicàrem el temps necessari per a tractar tot açò, amb la informació necessària, i sobretot perquè la comissió no es quedara en una comissió tancada en Les Corts, on els polítics discutixen amb alguns experts, sinó que volíem que realment n'hi haguera una implicació important per part de la societat.

I en eixe sentit, la nostra abstenció és perquè entenem que, d'una banda, en les compareixences no s'ha recollit el que nosaltres enteníem com a imprescindible, que era la participació de diferents col·lectius socials, s'ha fet que tots els col·lectius de caràcter ecologista no estiguen presents o només un, en un cas; tampoc en el tema d'experts de caràcter sindical o d'organitzacions empresarials; i tampoc d'associacions empresarials o empreses d'energies renovables.

I sobretot, i eixe és l'element fonamental del nostre posicionament, es tracta de la sol·licitud de documentació.

Bé, entenem que de la proposta inicial que presentava el Partit Popular a la que es farà al final, recollint les propostes del Partit Socialista, s'ha millorat, perquè en la primera proposta inicial no hi havia cap tipus de documentació. Però pensem que la proposta seguix tenint un defecte, i és que la major part de documentació que hi ha ahí és documentació que ja està d'alguna forma disponible, perquè són publicacions que estan fetes, i entenem que s'hauria de sol·licitar documentació feta de nou expressament per a la comissió per part de l'administració valenciana.

Qüestions com informes específics sobre el consum energètic, sobre la generació elèctrica, sobre l'emissió de gasos d'efectes hivernacle, fer un balanç dels plans de La Generalitat per al compliment dels objectius de Kyoto, informes detallats sobre la implantació d'energies renovables i plans d'estalvi energètic fets al País Valencià en els últims deu anys, l'evolució del consum energètic en el transport, l'anàlisi de la construcció i el consum energètic, l'anàlisi de plans de foment del transport col·lectiu per part de la Generalitat valenciana, quins plans ha desenvolupat la Generalitat valenciana a les administracions locals, també els plans referits

(inintel·ligible)

. i la relació detallada d'actuacions i mesures que s'han realitzat en estos moments per a la posada en marxa de les 125 mesures per al canvi climàtic.

És a dir, tota una sèrie d'informes elaborats perquè esta comissió no a soles poguera vindre ací a escoltar el que diuen els experts, sinó tinguera documentació per a fer una anàlisi seriosa de què és el que ha fet la Generalitat valenciana en estos últims anys respecte a la qüestió i en quin estat ens trobem i quines són les perspectives que van a tractar-se.

Eixa documentació estarà, tindrem de conformar-nos que vinga ací a dir-mos sobre la marxa. , les xifres que vullguen aportar els responsables de les diferents conselleries. I entenem que això no és suficient, i per això ens hem abstingut.

Perquè estimem que això també vullga dir que després hi haja dificultats per arribar a un dictamen consensuat. Esperem que no siga així. I esperem que la nostra abstenció, i el fet que finalment es puga començar la comissió sense vots en contra, servisca perquè hi haja una reflexió que realment la comissió puga ser útil i pugam realment trobar punts d'acord per a poder encarar el futur tan imprescindible com és el de generar una política comuna d'enfrontament a les amenaces que produïx el canvi climàtic.

Moltes gràcies.

La senyora presidenta:

La senyora Mollà Herrera:

Gràcies, senyora presidenta.

Bé, Compromís ha votat a favor d'aquest pla.

Però sí que volíem deixar clar en aquesta explicació de vot que el nostre sí és un sí crític. Entenem que partim d'un problema important de base, i és la no aprovació dels objectius generals que se contemplaven en el nostre pla de treball. Entenem que a aquesta comissió li hem de donar un sentit molt més que, doncs, de recopilar les compareixences que hem estat negociant i que és fruit del qual al final hem aplegat a este acord.

Però volíem que hi haguera alguna cosa més enllà, i és un compromís escrit, un pla on se mostrara la voluntat de desenvolupar alguna cosa més que no les iniciatives més políticament correctes, que són les que se posen damunt la taula per part del govern valencià, sinó aprofundir molt més enllà.

De fet, nosaltres, en els objectius que volíem deixar clars hi havia molts que anaven adreçats a poder visualitzar la realitat en esta comissió, però que esta comissió, a més, tinguera la capacitat de ser una comissió que propose després, fins i tot al Ple de Les Corts, mesures de mitigació, de. , bé, mesures per a fer front al canvi climàtic des de qualsevol àmbit, fins i tot parlàvem del mateix àmbit sanitari.

I això que no se quede clar, nosaltres creguem que pot ser perillós, perquè quan vinguen a comparèixer les persones que hem aprovat avui, doncs no tindran exactament ben clar què és el que volem d'ells.

I jo crec que nosaltres hauríem d'aspirar no solament que estes persones mos parlaren de les causes, dels problemes que a dia d'avui està afrontant el País Valencià, o a nivell fins i tot molt major, el tema del canvi climàtic, sinó fins i tot poder-li reclamar a estes persones que des de la seva perspectiva científica i tècnica pogueren donar-nos llum sobre possibles alternatives i possibles solucions que després a Les Corts poguérem votar. Això era el que nosaltres volíem, en els nostres objectius i en el nostre pla de treball, deixar ben clar.

I també em sembla que hem de fer un sí crític -malgrat que, ja dic, que agraïm, doncs, la voluntat d'arribar a un cert acord-, un sí crític perquè nosaltres trobem que no solament els representants institucionals o fins i tot de l'àmbit més purament científic són els que han de vindre a aquestes Corts, sinó que li donàvem llum, en el nostre pla de treball, a aquestes persones que treballen, a més de forma totalment altruista, voluntària, per salvaguardar els interessos mediambientals des de qualsevol àmbit. I tots ells són, doncs, temàtiques que se poden abordar en una comissió de canvi climàtic. I són gent que treballa -i nosaltres la posem en noms d'associacions- en la nostra autonomia, i treballa vivament, i a més fins i tot col·labora en certa mesura amb l'administració.

I parlem, per exemple -per què no-, de la Unió de Llauradors. Ens sembla importantíssim que pogueren haver vingut ací els seus representants. Parlem del representants sindicals, dels tres sindicats majoritaris d'esta comunitat, com serien Comissiones Obres, UGT o la Intersindical. Però també parlem d'empresaris o associacions empresarials, que vénen a defensar, doncs, un habitatge més sostenible o l'aposta per les energies renovables. I parlem de les energies. I en aquest cas, nosaltres proposàvem també que fins i tot la plataforma Tanquem Cofrents poguera vindre per a donar-nos la seva visió de les energies alternatives, no simplement aquelles que a dia d'avui estan fomentant l'estat o fins i tot el govern valencià.

Tot açò era el que nosaltres volíem que s'arribara a un acord. Doncs ens hem conformat amb la representant de Greenpeace Espanya, la responsable de la campanya de canvi climàtic i energia. Esperem que puga vindre.

I, doncs, aquest sí és crític, i amb molt pena. Però, de totes formes, esperem, ja dic, i la nostra voluntat serà eixa, que esta comissió no siga només que per a escoltar-nos de nou, sense treure conclusions que veritablement vagen a avançar en la lluita enfront del canvi climàtic.

Gràcies.

La senyora presidenta:

El senyor Sanmartín Besalduch:

Gràcies, presidenta.

Jo pense que el més important de tot és que si en alguna cosa coincidim els diversos grups polítics és en l'objectiu d'aquesta comissió. Després vorem els resultats, i jo no sóc massa optimista, ja que el dictamen final dependrà sempre de les majories dels grups polítics. Pense que coincidim. I almenys comencem amb això, en quin és l'objectiu del pla de treball, és a dir, l'anàlisi de les greus conseqüències que implica el canvi climàtic a la Comunitat Valenciana, però, sobretot, l'estudi de les possibles solucions existents per a combatre'l. I pense que aquest és l'objectiu més important d'aquesta comissió.

Coincidim també els grups polítics, i en este cas concret el Grup Parlamentari Socialista, en l'acceptació de la documentació, justificada breument. Nosaltres pense que hem estat tremendament objectius. Hem demanat documentació pertinent al que és l'Agència Europea de Medi Ambient, a la Comissió Europea. I sobretot, sobretot, el tema de la Comunitat Valenciana.

En el tema de la Comunitat Valenciana, nosaltres hem demanat una documentació, que pense que és bàsica, sobretot el que. , la documentació a partir de la qual s'ha elaborat el que és l'estratègia valenciana davant el canvi climàtic fins a l'any 2012. Volem analitzar aquestes xifres a partir de les quals s'ha elaborat aquesta estratègia.

I agraïm en certa mesura l'acceptació de tota una sèrie de documentació, basada sobretot en el sector energètic, en el tema del recursos hídrics i en el tema de l'agricultura.

A partir d'aquí, en la qüestió de les compareixences, evidentment, és molt precari el que se'ns ha aprovat, però penso que en base al debat que pot tindre posterior, teníem de fer un esforç entre les parts per arribar a un acord. Pensem que és lògic, és lògic que se'ns aprove el que són els representants de la Conselleria d'Indústria i de la Conselleria de Transport, encara que siga a través dels directors generals. I si ho demanem és perquè, bé, com tots saben, el 70% de les emissions procedixen d'aquest dos sectors. Evidentment, també és lògic que vinga el conseller de Medi Ambient o el que és el director general del canvi climàtic, ja que la comissió és del canvi climàtic.

Agraïm també que se'ns haja acceptat Luis Jiménez Herrero, la invitació era. Com tots sabreu, este senyor és director executiu de l'observatori de la sostenibilitat a Espanya. I recorde que és un organisme autònom que no depén únicament del Ministeri de Medi Ambient, sinó també de determinades fundacions i de determinades universitats. El tema de Millán Millán Muñoz, que coincidim, no solament com a director del CEAM, sinó perquè actualment està investigant el que són els efectes climàtics dels contaminants atmosfèrics o el que és la Mediterrània. O Guillermo Monrós, del departament de química inorgànica i orgànica de la Jaume I, en tot el tema del que és l'oficina verda i totes les conseqüències sobre l'agricultura.

Lamentem que especialistes, que jo penso sincerament que hagueren enriquit tremendament el debat, com és Josep Enric Llebot, de la Universitat Autònoma de Barcelona ,perquè és el que ha elaborat. , és el coordinador científic de l'informes sobre el canvi climàtic a Catalunya. El cas de José Luis Porcuna, que ens haguera il·lustrat de forma molt seriosa els efectes del canvi climàtic sobre l'agricultura. El cas de Rodríguez Mulero, el mateix, sobre el tema de l'agricultura i els recursos hídrics. O Antonio Serrano, no solament pel que ha estat, sinó perquè actualment és el director i el redactor de l'informe sobre el canvi climàtic a Espanya el 2020.

Jo penso, sincerament, que aquesta gent hagueren aportat. hagueren enriquit el debat. Els hagueren pogut fer per part dels grups polítics les preguntes pertinents i que, en definitiva, hagueren ajudat a obtindre uns resultat positius.

Per tant, és una confiança condicionada que donem aquest grup parlamentari en bé d'aquesta comissió, en bé que puguem començar a debatre. I esperem, i esperem que al final no s'acabe en un dictamen que tinga de ser votat únicament per un grup parlamentari, aprofitant una majoria política. Pense que hauria de ser fruit del consens i de l'acord i, sobretot, d'escoltar els tècnics, d'escoltar els tècnics i de traure les nostres conclusions.

Gràcies.

La senyora presidenta:

La senyora García Santos:

La senyora presidenta:

(S'interromp la gravació)

(ininte l·ligible)

(Algú diu: «Però s'ha de designar qui són els membres. »)

(ininte l·ligible)

El senyor Torró Gil:

Per l'Agrupació de Diputats No Adscrits, Lluís Torró.

La senyora Mollà Herrera:

Pel Grup Parlamentari Compromís, Mireia Mollà.

El senyor Sanmartín Besalduch:

De Grup Parlamentari Socialista, Adolf Sanmartín; i en posem un altre, Amparo Marco.

La senyora Sánchez Pérez:

La senyora presidenta:

El senyor Sanmartín Besalduch:

¿Per què no es determina ja la data de la propera reunió, ja que estem ací?

espereu, a vore, lletrat.

(Veus) (S'interromp la gravació)

(S'alça la reunió a les 18 hores i 15 minuts)

