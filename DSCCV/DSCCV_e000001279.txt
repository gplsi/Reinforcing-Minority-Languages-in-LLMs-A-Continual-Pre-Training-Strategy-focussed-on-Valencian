Comissió d'Afers Europeus realitzada el dia 15 d'abril de 2008. Comença la reunió a les 16 hores i 40 minuts. Presideix el diputat senyor Antonio Clemente Olivert. Reunió número 2.

Pregunta 52 i 53 al conseller de Presidència, senyor Vicente Rambla Momplet, sobre el Comité Valencià d'Afers Europeus, que formula la diputada senyora M. ª José Salvador Rubert (GP Socialista) (RE número 11. 622 i 11. 623, BOC número 46)

El senyor president:

(La senyora secretària passa llista per tal de comprovar si hi ha quòrum)

El senyor president:

La senyora Salvador Rubert:

Gràcies, senyor president.

Les preguntes són: ¿en quina data es crearà el Comité Valencià d'Afers Europeus, i quan entrarà en funcionament? ¿I quina composició tindrà el Comité Valencià d'Afers Europeus, i quin criteri se seguirà per a la seua elecció, nomenament?

Moltes gràcies.

El senyor president:

El senyor Conseller de Presidència:

El senyor president:

La senyora Salvador Rubert:

Gràcies, senyor president.

Com bé ha dit, senyor Rambla, el Comité Valencià d'Afers Europeus està. , la seua creació està prevista a l'Estatut d'autonomia. Però la realitat és que de l'Estatut d'autonomia fins l'actualitat, tenim unes poques referències sobre la creació d'este comité.

En primer lloc, recordar que vosté va anunciar, el dia 19 d'agost, amb grans titulars, que La Generalitat crearia en breu el Comité Valencià per als Afers Europeus. Va anunciar que es tractava d'un òrgan de caràcter consultiu, la missió del qual seria assessorar i millorar la participació de la Comunitat Valenciana en les qüestions europees i plantejar accions estratègiques que consoliden la nostra presència en la Unió Europea.

També va dir, senyor Rambla, que amb l'aprovació de l'Estatut, la Comunitat Valenciana, doncs havia iniciat una etapa marcada per la consagració i reconeixement de la presència i participació activa de la nostra regió en l'exterior i, en especial, en el desenvolupament del procés de construcció europea.

També, per la premsa, hem conegut que d'eixe comité formaran part totes les conselleries, la delegació de la Comunitat Valenciana a Brussel·les, el Consell Valencià del Moviment Europeu, la Federació Valenciana de Municipis i Províncies, les organitzacions sindicals, les associacions agràries, les organitzacions empresarials de caràcter intersectorial, les cambres de comerç i tres representants de la societat amb reconegut prestigi i experiència en els afers europeus.

Per cert, ens agradaria que especificara quin procés de selecció utilitzarà per a l'elecció d'eixos tres representants de reconegut prestigi, si el de mèrit i capacitat, o eixe procediment digital al que vostés tant recorren. De moment tenim paraules, i la veritat que poca credibilitat, com li he dit, només dos referències, la de l'Estatut d'autonomia i la d'un comunicat de premsa d'agost de 2007.

Potser tenim un tercer punt de referència, i és el projecte de pressupost, finalment pressupostat, de l'any 2008 de la Generalitat valenciana. Perquè suposem que per crear un organisme d'estes característiques vosté necessitarà comptar amb una partida pressupostària. Hem buscat i vàrem buscar el pressupost destinat a este organisme, alguna partida pressupostària específica, i no en vàrem trobar cap; és a dir, zero euros. Per tant, la seua voluntat política, l'any 2008, deixa molt que desitjar.

El Grup Parlamentari Socialista vàrem presentar una esmena per tal que s'aportaren

(inintel·ligible)

. euros, que, almenys, doncs simbolitzaren l'aposta del Consell per la creació d'este organisme de manera immediata, tal com vosté va anunciar. Però lamentem que el seu grup parlamentari votarà que no.

No entenem, per tant, senyor conseller, que dels tants projectes que preveu al seu programa electoral, només dos s'han anunciat d'immediata creació, entre ells este i no disposen ni un euro per a la seva entrada en funcionament. Hem de pensar que la seua conselleria està un poc abandonada. Demostren vostés, de manera ben clara, que com no tenen voluntat política, no poden crear-lo i, molt menys, dotar-lo de contingut.

Si està prevista la seua creació a l'Estatut d'autonomia, doncs creen-la; comptaran amb tot el suport d'este grup parlamentari. Però necessitem saber: ¿quan es crearà? , ¿quina data de creació ens pot avançar? , ¿amb quin pressupost comptarà? I, sobretot, que deixe d'utilitzar el futur com a temps verbal i comence a utilitzar un poc més el present, perquè ja serà la tercera vegada que ens anuncia este Comité Valencià d'Afers Europeus.

El senyor president:

La senyora Salvador Rubert:

Moltes gràcies, havia finalitzat.

El senyor president:

El senyor Conseller de Presidència:

Moltes gràcies, senyora diputada.

No li càpia cap dubte que en molt breus dates tindrem ací este avantprojecte de creació del Comité d'Afers Europeu, el que se va comprometre el Consell de La Generalitat i que té el seu origen en l'Estatut d'autonomia.

Este Comité Valencià d'Afers Europeus. A més, ja va demostrar este govern la voluntat, o, almenys, no en este cas, en este govern, però sí el govern anterior del Partit Popular la seua voluntat de posar-lo en marxa, i de fet se va presentar en Les Corts. Ara anem a tornar-lo a presentar amb alguna xicoteta modificació, però fonamentalment amb el mateix esquema i utilitzant, como no pot ser d'altra manera, per a seleccionar les persones que formen part d'este comité, doncs, els criteris d'experiència, de competència econòmica i coneixement. Són els únics criteris que coneixem per a incorporar persones de prestigi a este comité.

També vull aprofitar per a dir-li que cap Estatut d'autonomia conté la creació d'una institució similar, que contribuirà a enriquir les que en este moment ja existixen, dins del conjunt de relacions que tenim en la Unió Europea, fonamentalment en la delegació de la comunitat, en la Unió Europea, i en la recentment creada Comissió Interdepartamental de Relacions Externes, que és una comissió formada per distintes àrees del govern, que servirà de base també a este Comité d'Afers Europeus que -com dic- en pròximes dates vorà la llum en estes Corts. I que confie tindre eixa llei i el recolzament del seu grup parlamentari.

Moltes gràcies.

Pregunta 54 i 55 al conseller de Presidència, senyor Vicente Rambla Momplet, sobre l'Observatori de Polítiques Europees, que formula la diputada senyora M. ª José Salvador Rubert (GP Socialista) (RE número 11. 624 i 11. 625, BOC número 46)

El senyor president:

La senyora Salvador Rubert:

¿Quina composició tindrà l'Observatori de Polítiques Europees i quin criteri se seguirà per a la seua elecció, nomenament? ¿I en quina data es crearà l'Observatori de Polítiques Europees, quan entrarà en funcionament, i quins objectius i finalitat tindrà?

Gràcies.

El senyor conseller de Presidència:

Doncs. pràcticament podria repetir el que abans he dit. Este observatori estarà dins d'eixe avantprojecte de llei que crearà el Comité d'Afers Europeus, i estarà compost pel personal tècnic que, dependent de la Secretaria Autonòmica competent en matèria de relacions amb la Unió Europea, se designe a l'efecte, pel president de l'observatori.

I que, bé, tindrà funcions molt clares com a sistema d'alerta de tots els projectes i totes les iniciatives que en la Unió Europea se posen en marxa, per a partir d'eixe observatori i el coneixement del que es produïsca en l'àmbit de la Unió Europea posar en marxa totes les iniciatives de relació, legislatives o polítiques que siguen necessàries per a poder seguir tenint una important presència de la nostra comunitat en Europea, i, sobretot, per a poder seguir tenint Europa una important presència, fonamentalment a través dels fons europeus, per a les iniciatives que posa en marxa la Comunitat Valenciana, siga l'administració autonòmica o siga l'administració local.

Moltes gràcies.

El senyor president:

La senyora Salvador Rubert:

Gràcies, senyor president.

Bé, senyor Rambla, ha de saber que eixa Comissió Interdepartamental de Relacions Externes, a la qual ha fet referència, no és de nova creació; es va crear a l'any 2000. Ara s'ha modificat, a l'any 2007. I li recorde que des de l'any de la seua creació, en l'any 2000, l'ha convocada una vegada. Espere que siga un poc més, a partir d'ara, eixa nova convicció europeista que ha emergit en el Partit Popular, doncs es faça convocar amb més assiduïtat esta comissió.

Dit açò, dir-li que la creació d'este Observatori de Polítiques Europees, doncs és fruit de la falta de planificació de la seua conselleria en matèria de relacions amb la Unió Europea, i les relacions exteriors en general. La conseqüència és que funcionen, doncs a colp d'anunci, que servix de titular d'un dia i desapareix per sempre més al dia següent. I això ha passat amb este Observatori de Polítiques Europees.

Això fa que vosté, després d'anunciar el Comité Valencià d'Afers Europeus -que està previst a l'Estatut, com hem dit, i, per tant, no és una creació al marge estatutari-, doncs el que ha de fer és complir, primer, amb l'Estatut d'autonomia. I el problema que tenen és que no tenen ni un euro, ni per a crear el Comité Valencià d'Afers Europeus, i tampoc per a crear l'Observatori de Polítiques Europees; o no ho sé si és que vosté espera, doncs, tindre un conjunt de professionals que treballen de manera altruista o gratuïta en este observatori.

La realitat, senyor Rambla, és que com vosté tampoc tenia molta cosa que informar el dia de la seua compareixença a l'inici d'esta legislatura en relació a la qüestió relativa a la Unió Europea, doncs va anunciar la creació d'este Observatori de Polítiques Europees. Pareix una cosa més casual que una altra cosa.

Aleshores, senyor conseller, ens trobem de nou amb una idea llançada a l'aire, sense molt de criteri i justificació, i, clar! , tampoc té pressupost, com pot ser habitual. Este grup parlamentari, igual que en el Comité Valencià d'Afers Europeus, també vam buscar el pressupost al projecte de pressupostos de 2008; va trobar zero euros; i també vam presentar una esmena de

(inintel·ligible)

. euros perquè vosté creara este organisme que ara tanta importància li dóna. I va dir, també, el seu grup parlamentari, també va dir que no.

Per tant, estan fent de la seua política, en matèria de relacions amb la Unió Europea, la incoherència. Eixa és la seua bandera, de la seua política amb la Unió Europea.

Potser siga important la creació d'este observatori, sempre que estiga dotat, primer, de professionals adequats, i no acabe sent un

de contracció digital, i servisca per a estar al corrent de totes aquelles decisions normatives o no que es decidisquen a Brussel·les i afecten o bé competències transferides a l'autonomia directament o tinguen alguna repercussió sobre els interessos de la Comunitat Valenciana.

No tenen un projecte clar, com li he dit, en matèria de relacions amb la Unió Europea. Si el tingueren, tindria sentit este observatori. Per tant, li demanem claredat i concreció, igual que en el cas anterior, una data clara de fixació i creació d'este observatori de polítiques europees.

I també ens agradaria saber en quina part de l'organigrama de la seua conselleria estaria adscrit este futurible observatori i si va a comptar amb els centres de documentació europea de les tres universitats de la Comunitat Valenciana, que són, crec, la Universitat Jaume I, la Universitat d'Alacant i la Universitat de València.

Gràcies.

El senyor president:

El senyor conseller de Presidència:

Sí voldria fer una observació com a prèvia. I és que sense menysprear cap de les delegacions que qualsevol regió espanyola té en l'àmbit de la Unió Europea, jo he de dir amb satisfacció, i no és cap mèrit d'este vicepresident, perquè porta uns mesos al front de les responsabilitats en les relacions amb la Unió Europea, que crec que tenim una delegació de la Comunitat Valenciana a Europa que, sincerament dic, no la canviaria per qualsevol altra d'altres regions. Crec que som la comunitat que més iniciatives està fent dins l'àmbit de la Unió Europea, però no solament del conjunt de regions espanyoles, sinó del conjunt de regions d'Europa. Tenim una important presència en totes les àrees.

L'obtenció de fons europeus per als nostres ajuntaments i per La Generalitat està per damunt de qualsevol altra regió de característiques similars a la nostra. Ja no vull dir altres regions amb menys població o menys importància relativa, si es pot dir aixina, des del punt de vista polític, pel país d'origen de què puguen ser.

I, per tant, per a tranquil·litat de sa senyoria, sí que vull destacar-li la importància de la nostra delegació. I a més, li invitaria que es desplace a Brussel·les, puga conéixer eixa delegació. Li podem organitzar reunions amb altres delegacions perquè veja i compare els treballs que s'estan fent, i que, a més, estic segur que al llarg d'esta vesprada tindrem l'oportunitat de comentar-ho.

I a més, eixa relació amb Europa no és tan sols a través d'una delegació, d'un director general i uns funcionaris, sinó és també la implicació d'una Fundació Comunitat Valenciana-Regió Europea, on estan organismes i empreses de distints àmbits i sectors de la nostra comunitat, que tenen una participació directa demanant quines són aquelles qüestions que els interessa i quines actuacions, en matèria de pressió o de relació, cal fer en l'àmbit de la Unió Europea per a obtindre recursos o recolzament a les iniciatives que es vullguen plantejar des d'esta comunitat autònoma.

Eixa Fundació Comunitat Valenciana-Regió Europea, eixa delegació que tenim dins la Unió Europea, esta comissió interdepartamental per a tindre una actuació també coordinada de tots els departaments de La Generalitat, que és veritat que no es nova. El que passa és que he dit allò de nova perquè nova és la meua participació en ella, però, efectivament, no és nova. A més, ara la creació d'este comité d'assumptes europeus, que sense cap dubte contribuirà a enriquir la posició i les iniciatives i les demandes que cal plantejar.

I després un observatori, que este observatori té com a funció fonamental el seguiment de totes estes polítiques europees, persones estrictament dedicades a això. Però no fa falta contractar nou personal. Podem assignar durant un temps -és a dir, amb una dedicació no completa, però sí parcial- persones que estan en relació amb la Unió Europea per a constituir este observatori. No fa falta comprar un edifici i contractar, com vosté diu, de manera digital, que deu ser el sistema que vostés deuen utilitzar, perquè me reclama contínuament eixa manera de contractar gent. I que li invitaria també que diga en quants dels organismes en què jo estic utilitzem eixe sistema.

Però que el que volem és posar en marxa organismes que siguen eficaços, no organismes que necessiten, com dic, ni d'un gran edifici ni d'un gran equip de funcionaris, sinó de persones amb experiència en relació amb la Unió Europea, que facen un seguiment d'estes iniciatives, que tinguen un servici de consulta perquè qualsevol persona física o jurídica que vullga conéixer què està passant hui en la Unió Europa, que organitze sessions de treball per als funcionaris municipals o de La Generalitat que ho puguen demanar, que puguen arrimar encara més a la societat valenciana les actualitats de les polítiques europees.

El senyor president:

El senyor conseller de Presidència:

. i, sobretot, tindre un sistema d'alerta que detecte què està passant en cada moment en l'àmbit de la Unió Europea i de quina manera podem incidir.

Moltes gràcies, president.

Pregunta 56, 57 i 58 al conseller de Presidència, senyor Vicente Rambla Momplet, sobre l'Oficina de la Comunitat Valenciana a Brussel·les, que formula la diputada senyora M. ª José Salvador Rubert (GP Socialista) (RE número 11. 626, 11. 627 i 11. 628, BOC número 46)

El senyor president:

La senyora Salvador Rubert:

Gràcies, senyor president.

¿Amb quants treballadors compta l'oficina de la Comunitat Valenciana a Brussel·les, i d'ells, quants d'ells tenen relació contractual amb La Generalitat i quants amb la Fundació Comunitat Valenciana-Regió Europea?

¿Quants treballadors de l'Oficina de la Comunitat Valenciana a Brussel·les tenen relació amb altres entitats que no siguen ni La Generalitat ni la Fundació Comunitat Valenciana-Regió Europea, i quines són aquestes entitats?

¿Quina és, especificant si es tracta de La Generalitat, de la Fundació Comunitat Valenciana-Regió Europea o altra entitat, la modalitat contractual dels treballadors de l'oficina de la Comunitat Valenciana a Brussel·les?

Gràcies.

El senyor president:

El senyor conseller de Presidència:

Moltes gràcies.

Jo crec que com el que vosté vol saber exactament són les persones, li vaig a fer un detall.

L'Oficina de la Comunitat Valenciana a Brussel·les compta amb dos persones vinculades en una relació contractual amb La Generalitat, una és un tècnic de l'Institut Valencià de Finances i l'altra és un tècnic de l'Institut Valencià de la Joventut. Els dos són funcionaris de carrera.

A més, tenim el delegat de la comunitat a Brussel·les, que té el rang de director general i és un alt càrrec de La Generalitat.

I després, després d'estos tres que li acabe de dir, dos i el director general, hi han 27 treballadors de la Fundació Comunitat Valenciana-Regió Europea, que estan treballant també allí. D'estes 27 persones, són 23 que tenen un contracte laboral indefinit amb la fundació, 3 amb un contracte de servici i 1 amb un contracte en pràctiques.

A més, un d'estos treballadors realitza actualment les seues funcions en el Comité de Regions com a expert nacional destacat.

Alguns d'estos contractes, a més, han sigut el resultat de la firma de convenis entre esta Fundació Comunitat Valenciana-Regió Europea i entre aquelles organitzacions que tenen vertader interés en tindre una fluida relació amb la Unió Europea, com és l'Asociación Nacional de Fabricantes de Fritas, Esmaltes y Colorantes Cerámicos, com és l'Institut de la Mitjana i de la Xicoteta Indústria Valenciana o com és la Federació Empresarial Metal·lúrgica Valenciana.

I a més, hi ha dos treballadors, a més dels que li he dit, que fan funcions d'agents d'ocupació i desenrotllament local de la Mancomunitat de la Ribera Alta i de la Federació Valenciana de Municipis i Províncies. És a dir, són persones que estan treballant a Brussel·les, que estan dins de la delegació, però que són persones destacades d'altres organitzacions o d'altres institucions, amb la finalitat exclusiva de destinar-se a les iniciatives que plantegen estes organitzacions que els dic.

I a més, com no pot ser d'altra manera, hi han puntualment alguns becaris que acudixen en períodes de tres o sis mesos, enviats per alguna delegació per a formar-se o per a un projecte concret o el que siga. Però la relació que li he comentat abans és la de les persones estables que estan treballant en la Unió Europea.

Moltes gràcies.

El senyor president:

La senyora Salvador Rubert:

Gràcies, senyor president.

Fa uns quants mesos es publicava en un mitjà de comunicació escrita ací a la Comunitat Valenciana que l'oficina establerta per La Generalitat a Brussel·les, constituïda en l'any 1989 com a delegació institucional de la Comunitat Valenciana, emprava 42 persones. L'oficina paral·lela establida per la Generalitat de Catalunya a Brussel·les tres anys abans era atesa per 19 persones. La del País Basc, de l'any 1986, emprava 14 persones.

Les delegacions que les regions i ciutats espanyoles han establit a Brussel·les solen ser molt més nombroses que les de les capitals o regions d'altres països europeus, però cap com la valenciana. De fet, de Presidència. s'indicava en aquell mitjà de comunicació que del govern valencià només depenien 8 empleats, del total de 42.

També aquell mitjà de comunicació feia referència a algunes altres regions europees i quin era el seu nombre d'empleats en les diferents oficines. La regió italiana d'Abruzzo, per exemple, amb 1,3 milions d'habitants, tenia una oficina des de l'any 1999 que era atesa per 4 persones. La ciutat de Berlín, implicada en el conglomerat de Ciutats per la Cohesió, va establir una oficina a Brussel·les en l'any 1999, que era atesa per 2 persones. El

de Brandemburg, que englobava a Berlín, tenia la seua pròpia oficina amb 11 empleats. I l'oficina de Catalunya a Brussel·les, a través del Patronat Català Pro Europa, un consorci promogut per la Generalitat de Catalunya que incloïa les institucions administratives, universitats, cambres de comerç i caixes d'estalvi, doncs emprava 19 treballadors.

Les prioritats de la populosa oficina de la Comunitat Valenciana en la capital europea, com vosté indicava, eren el medi ambient, el transport, l'energia, la investigació i el desenvolupament.

I després també fer referència al cas de Castella-Lleó, creada l'oficina a Brussel·les en l'any 1997, on s'empraven i s'empren en l'actualitat 10 treballadors.

Per tant, em sorprén que l'oficina valenciana a Brussel·les tinga més treballadors que diplomàtics té el Ministeri d'Afers Exteriors, la qual cosa estaria justificada, entre cometes, si la nostra oficina desenvolupara un volum de treball que aixina ho requerira.

Però també des d'este grup parlamentari se li va fer una pregunta per escrit sobre quina era l'activitat de l'oficina valenciana a Brussel·les des de l'any de la seva creació, i ens ha sorprés que si esta resposta és de desembre de l'any 2007, ens contestara en a penes quatre folis l'activitat de l'oficina valenciana a Brussel·les, des de l'any de la seua creació.

Per citar alguns exemple, a l'any 1999, només participacions, fòrums i seminaris i enviaments de documentació i informació sobre convocatòries i programes de la Unió Europea relatius a desenvolupament empresarial, comerç i turisme. Açò només de l'any 1999.

L'any 2000 es van realitzar assistències institucionals a representació i alts càrrecs de la comunitat per a la seua participació en el Comité de les Regions. Com a segona activitat de l'any 2000, enviament de documentació i informació sobre convocatòries i programes de la Unió Europea o diverses reunions i seminaris. Tot açò era l'activitat de l'any 2000.

En l'any 2003, ens indiquen que tota l'activitat de l'oficina valenciana a Brussel·les va ser aconseguir que la Comissió Europea obligara Polònia a baixar l'IVA del 24% al 7% als cítrics valencians. Recordar-li que això ho fa l'estat, no ho fa la comunitat autònoma. I una altra de les activitats de l'any 2003 era que l'oficina del Consell a Brussel·les s'ha convertit en un referent en la promoció de la cultura, la identitat i la gastronomia valenciana.

Després, l'any 2004, aconseguir que el valencià es poguera utilitzar en les institucions, organització de reunions amb comissaris europeus. Això és tota l'activitat de l'any 2004. I aixina, etcètera, etcètera, és l'activitat que vostés diuen té l'oficina valenciana a Brussel·les.

Per tant, no pareix que estiga justificada la presència de tant personal. No vindria mal, senyor Rambla, un poc més de transparència en el desenvolupament de les activitats a l'oficina valenciana de Brussel·les. Perquè, evidentment, el que vostés mateixos ens han explicat l'activitat no és gens extraordinària en l'oficina valenciana a Brussel·les.

Aleshores, si han d'estar, i han d'estar d'esta manera tan massiva, amb 42 treballadors, fixen de veres objectius clars per a esta oficina i, sobretot, per a millorar la projecció de la Comunitat Valenciana a la Unió Europea. I que d'ací a uns mesos ens pugam vore una altra vegada en esta comissió i li pugam preguntar al grau de consecució de cada u dels objectius que vosté s'ha marcat en l'oficina valenciana a Brussel·les.

Moltes gràcies.

El senyor president:

El senyor conseller de Presidència:

Si vol que li diga exclusivament els treballadors que tenim directament adscrits dins de l'organigrama funcionarial de la delegació, només li n'haguera dit dos, que són els que n'hi han. Vull dir, jo li he volgut donar l'explicació de tots els que tenen alguna relació. No sé si estes comunitats autònomes que vosté me diu també està parlant de totes les persones que, destinats per distints organismes, en determinat moment estan en la Unió Europea.

Però, en tot cas, eixa no seria la discussió. Jo li dic amb tot el respecte: crec que vosté està tocant d'oïda. Vosté no ha estat a Brussel·les, vosté no ha vist l'activitat que s'està fent. I per a tocar música, jo crec que cal aprendre una miqueta de solfeig.

Per tant, la invite . reitere eixa invitació, que vaja allí a la Unió Europea i que veja l'activitat que està fent-se des de la nostra delegació.

La nostra delegació, perquè vosté tinga només una xicoteta referència, no me pot parlar de les activitats de l'any 1999. Estem parlant de l'any 2008, han passat quasi deu anys. I hui li puc dir que la nostra delegació està cooperant amb 109 regions de la Unió Europea, a través de 241 consorcis, en matèria de medi ambient, d'innovació, d'agricultura, de formació o de desenrotllament sostenible.

Hui, la nostra comunitat està participant en 53 projectes europeus. Hui, els projectes europeus aprovats en la passada legislatura, entre 2003 i 2007, ha suposat per a la nostra comunitat quasi 60 milions d'euros en forma d'inversions directes fonamentalment destinats a municipis de la nostra comunitat.

Hui, cada euro que invertix la nostra comunitat en el personal i en la seu de la nostra delegació en Brussel·les s'ha convertit en més de 200 euros, que s'han invertit en àrees d'innovació, de transport, de medi ambient, d'energia, de societat de la informació o d'assumptes socials de la nostra comunitat.

Hui, en 18 projectes de caràcter medi ambiental en marxa, la nostra comunitat es beneficia del 25% d'una quarta part del pressupost del programa Life de medi ambient de tot el conjunt de la Unió Europea, el que suposa més de 34 milions d'euros. I des de l'any 2005, fa tan sol dos anys, la nostra comunitat, a través d'esta delegació i la seua fundació, ha publicat més de 1. 000 notes tècniques en butlletins d'informació de la Unió Europea amb important presència de la nostra comunitat.

Hui, a més, esta delegació està prestant assistència tècnica directa a més de 30 projectes europeus d'investigació, desenrotllament i innovació en els que participen els distints instituts tecnològics de la nostra comunitat. Esta delegació en Brussel·les ha organitzat més de 50 exposicions d'artistes valencians o d'iniciatives culturals de la nostra comunitat, i més de 5. 000 persones han segut formades per esta Fundació Comunitat Valenciana-Regió Europea. I, a més, la pàgina web d'esta delegació rep o ha registrat més de 220. 000 visites des de la seua posada en marxa.

I tan sols fa una setmana que el president Camps va estar en Brussel·les en el Comité de Regions, n'hi havien dos iniciatives posades en marxa en este Comité de Regions en la Unió Europea. Una era de les regions o de les ciutats europees en avantguarda de transport; n'hi havien huit capitals europees, una era València, de les huit capitals europees, però no capitals de país, sinó capitals de qualsevol regió, una era València. I després n'hi havia una gran exposició, en el Comité de Regions, d'aigua, eixa gran exposició exclusivament estava feta per la Comunitat Valenciana.

Per tant, li reitere el que abans li dia, vinga a la delegació de la Comunitat Valenciana en Brussel·les. Crec que no tornarà a fer preguntes de l'estil que hui ha fet.

Gràcies.

El senyor president:

Compareixença del conseller de Presidència, senyor Vicente Rambla Momplet, per a informar i donar a conéixer els continguts de l'informe que sobre la sequera i l'escassesa d'aigua va presentar el president del Consell de La Generalitat en el Comité de les Regions de la Unió Europea, sol·licitada pel Grup Parlamentari Socialista (RE número 13. 021)

El senyor president:

(Algú diu: «No. »)

El senyor conseller de Presidència:

(so d'un telèfon mòbil)

Una vez elegida a la Comunidad Valenciana y, en concreto, el presidente Camps, el pasado 2 de octubre de 2007 se presentó en la Comisión de Desarrollo Sostenible del Comité de Regiones el primer documento de trabajo, fue solo un esquema para que las distintas regiones aportaran sus propuestas y, con ello, configurar este informe. Se les dio un cuestionario incluso, para que pudieran marcar sus posiciones sobre los temas más importantes que recogía esa comunicación de la Comisión Europea.

Pero además el dictamen reivindica la solidaridad, término este no muy utilizado dentro del conjunto de España, y que esa solidaridad se les exige a los países miembros afectados, y propone que la Unión Europea apoye a las regiones en la cooperación y en la solidaridad en materia de agua. En efecto, si bien las demarcaciones hidrográficas son el ámbito fundamental de la planificación del uso de agua, este principio no nos debe llevar a considerar insalvables determinados problemas que superan los límites de una región o una demarcación. Por ello, el dictamen defiende una planificación hidrológica coherente, en la que los fondos comunitarios que se inviertan en infraestructuras, tengan como objetivo la conservación de agua, el ahorro y la eficiencia hídrica, así como paliar las situaciones derivadas de una sequía grave o de escasez de agua mediante aportes adicionales de trasvases, de embalses y de desalación.

El senyor president:

La senyora Salvador Rubert:

Gràcies, senyor president.

Senyor Rambla, volia començar fent algun vincle en la seua última intervenció, respecte a tota l'activitat que fa la Comunitat Valenciana a Brussel·les; si ne fa tanta és que ens oculten informació quan ens contesten les preguntes escrites. Per tant, faça-s'ho mirar.

Quant a la ponència i aclamació del senyor Camps, com a ponent d'aquest informe, crec recordar que la primera proposta del Comité de les Regions era el senyor Valcárcel per a ser el ponent d'aquest informe. Per tant, aquesta qüestió sobre la taula.

M'agradaria començar, per una altra banda, dient que mentres el senyor Camps presentava o redactava aquest informe, els ministres de Medi Ambient de la Unió Europea aprovaven a Luxemburg un document de conclusions, amb el que per primera vegada els estats membres assumien que la sequera i l'escassesa d'aigua eren problemes comunitaris. I feien seues les propostes de la Comissió Europea per a estalviar aigua, en primer lloc, amb els mitjans dels quals ja es disposen, i fixar una tarifa justa que reflectisca tots els costos associats.

Els ministres de Medi Ambient de la Unió Europea van elaborar un informe en el qual es destacava que, almenys, el 12% del territori de la Unió Europea, el 19% de la seua població i, almenys, 33 conques hidrogràfiques europees estaven afectades per l'escassesa d'aigua. L'impacte econòmic total de la sequera a escala de la Unió Europea en els últims 30 anys s'estimava en 100 milions d'euros. Els 27, per tant, varen començar a tractar estos problemes des d'una òptica internacional, que és des de l'òptica que s'han d'abordar estes qüestions.

També els ministres de Medi Ambient de la Unió Europea puntualitzaren que la sequera i l'escassesa d'aigua haurien de considerar-se per separat, com vosté ha comentat, ja que la primera és un fenomen natural i la segona es relaciona amb els desequilibris entre l'oferta i la demanda i fan insistència que el seu tractament ha de fer-se des de l'actual directiva de l'aigua, que contempla que els plans de gestió de les conques hidrogràfiques tenen de tindre degudament en compte l'equilibri entre oferta i demanda. A més, el document pretén que es faça una tarifació de l'aigua justa i que reflectixca tots els costos.

També, els ministeris de medi ambient de la Unió Europea a Luxemburg varen contemplar la necessitat de noves mesures d'abastiment d'aigua quan l'impacte de les mesures d'estalvi d'aigua previstes resulte ser insuficient. Estes mesures relatives a l'oferta poden consistir en opcions tradicionals o bé alternatives, incloses, per exemple, la reutilització d'aigües residuals o la dessalinització realitzades en condicions sostenibles. Però mentres s'adoptava aquesta posició per part dels ministres de medi ambient de la Unió Europea, el senyor Camps, ja elegit com a ponent de la comunicació de la Comissió Europea sobre sequera i escassesa d'aigua a la Comissió de Desenvolupament Sostenible del Comité de les Regions, començava una estratègia sustentada en traslladar a Brussel·les la seua particular guerra de l'aigua en lloc de treballar eixe informe des d'una perspectiva comunitària i tenint en compte que estava representant la veu de les regions europees, de tots.

El primer debat, com vosté ha dit en la Comissió de Desenvolupament Sostenible (DEVE), que es produïa el dia 2 d'octubre, ja ens va sorprendre el fet que el senyor Camps, ponent de l'informe, no hi assistira, i no em diga que era un esquema i que no tenia d'assistir-hi, perquè si veu l'acta de convocatòria d'eixa comissió, allí estaven esperant que anara el senyor Camps a debatre el seu informe.

El president Camps, per tant, va rebutjar l'oportunitat en aquell moment de debatre el seu informe i representar la veu de les regions europees, tal i com se'l va nomenar ponent, i va passar, en lloc de representar la veu de les regions europees, a representar la veu del seu propi partit, del Partit Popular a la Comunitat Valenciana. Quant a la ponència que va ser encunyada pels seus companys de partit com «informe Camps», i anunciada amb l'opulència que els caracteritza, resulta que finalment va ser debatuda per vosté, senyor Rambla, com a suplent del senyor Camps en el Comité de les Regions, i si bé el dia 2 d'octubre es van quedar esperant el senyor Camps en la Comissió de Desenvolupament Sostenible per al primer debat de l'informe, també es van quedar esperant-lo el dia 10 de gener, data en què va tindre lloc la segona reunió de la Comissió de Desenvolupament Sostenible i el segon debat d'aquest informe, que també va ser vosté una altra vegada qui va anar a substituir el senyor Camps per a debatre l'informe. Per tant, estes dos vegades, al Comité de les Regions esperant el senyor Camps.

Per tant, com hem dit, va perdre l'ocasió de debatre el desafiament que suposa l'escassesa d'aigua i la sequera per a les regions de la Unió Europea. El senyor Camps haguera pogut aprofitar aquella ocasió que li brindava ser ponent d'aquest informe, sobre el qual s'ha de pronunciar la Comissió Europea, per a donar resposta al repte que suposa l'escassesa d'aigua i la sequera a les regions europees, haguera pogut treballar de manera positiva i no utilitzar el Comité de les Regions com un espai per a la confrontació.

El ponent del dictamen s'havia de basar en la redacció d'esmenes sobre un document previ de la Comissió Europea que, estic segura, vosté coneix, i aquesta comunicació de la Comissió Europea plantejava com a mecanismes per a respondre als reptes de las sequera tres vies. Primera, cobrar l'aigua al seu preu just; dos, assignar amb més eficàcia l'aigua i el seu finançament; i, tres, millorar la gestió del risc de la sequera.

Respecte del transvasament, la comunicació de la Comissió Europea diu també, textualment, que els transvasament és un problema i provoca conflictes socials i polítics entre les conques donants i receptores, i es qüestiona la seua sostenibilitat. Diu que opcions alternatives com el dessalatge o la reutilització d'aigües residuals es contemplen cada vegada més com solucions a tot Europa. Mentrestant, el projecte de dictamen elaborat pel senyor Camps plantejava tot el contrari al que diu la Comissió Europea i la seva primera proposta, recorde, era considerar positius els transvasaments i els intercanvis d'aigua.

Però després de molt de debat, i vostés obsessionats que apareguera com fóra la paraula

, van rebaixar la seva postura a la mínima expressió, i acaben per acceptar la posició «el transvasament és l'única opció en cas de greu sequera». A més a més, vosté, senyor Rambla, ha de saber, perquè com l'hem vist votar el dia del ple del Comité de les Regions amb una targeta que dia «expert», doncs, com a expert sabrà que el paper del Comité de les Regions com a òrgan de la Unió Europea, les decisions que s'hi prenen ¿són o no són vinculants, senyor Rambla? Vosté ens ho podrà explicar.

Per tant, no acabem d'entendre tanta eufòria i que el Comité de les Regions haja passat fins ara de ser totalment desapercebut per vostés a convertir-se en el centre del món, perquè a vostés no se'ls acaba de conéixer en el Comité de les Regions, per les seves absències constants.

La consulta del Comité de les Regions, senyor Rambla, és evident que és obligatòria en una sèrie de matèries, entre les quals es troben les matèries mediambientals com l'aigua. És a dir, la Comissió Europea o el Parlament Europeu, abans de prendre una decisió, han de consultar el Comité de les Regions. Per tant, vosté sap, com a «expert», que ara s'han de pronunciar sobre eixa comunicació de la Comissió Europea les institucions comunitàries, el Parlament Europeu i el Consell de la Unió Europea, i ja veurem què diuen.

Però, clar, la seva relació i implicació en el procés de construcció europea és tan ínfima que han tingut de muntar una parafernàlia mediàtica per tal de fer-se sentir en una qüestió tan quotidiana com és el nomenament de ponents en l'àmbit del Comité de les Regions o la votació d'informes, recorde, no vinculants, únicament amb valor «consultiu». La veritat és que no cabrien espais als diaris ni imatges a les televisions ni espais a les ràdios, si cada ponent de cada regió europea que és nomenat com a tal i cada informe que s'aprova al plenari del Comité de les Regions tinguera tant d'autobombo com el que vostés li han donat a aquest informe.

Facen el favor, senyor Rambla, de treballar amb un poc més de serietat quan ixen del territori de la Comunitat Valenciana i deixen de posar-nos constantment en evidència les seves estratègies de confrontació. Li recorde que els que estan boicotejant l'arribada de l'aigua han sigut vostés boicotejant les dessaladores i el programa AGUA a la Comunitat Valenciana. Vostés,

que són els

són els que han negat l'aigua a la Comunitat Valenciana.

Moltes gràcies.

El senyor president:

El senyor Morera Català:

Moltes gràcies, senyor president.

Jo sí que vull felicitar el president Camps per l'aprovació d'un informe en el Comité de les Regions, un organisme que no és tot el que hauria de ser, n'hi havia una proposta de tractat de la presidència holandesa, que va ser rebaixat per la posició espanyola en gran mesura, que atorgava al Comité de les Regions un paper com una cambra de senat territorial de la Unió Europea. I en estos moments vull felicitar eixe informe, perquè és difícil posar d'acord tantes regions europees, sobretot aquelles regions europees amb competències legislatives com és la nostra, en un informe d'estes característiques, tot i que, per desgràcia este informe, doncs, no té força vinculant. Vull felicitar el vicepresident Rambla per haver exercit missió com a expert i per haver votat en nom de La Rioja, cosa que és una gran habilitat, perquè tots sabem estes coses com funcionen a la Unió Europea i tots sabem que aconseguir una posició majoritària per a un informe amb tants interessos en joc, doncs, no és fàcil, i, per tant, l'hem de felicitar.

M'agradaria que tot el que diu algun mitjà de comunicació públic que depén d'esta autonomia, doncs, fóra veritat, però, per desgràcia, no és veritat. No és veritat el que diu Canal 9, que pràcticament l'aprovació d'este informe ha arreglat els problemes hídrics del nostre país. Ja m'agradaria. Però jo crec que en estes Corts Valencianes no hem de confondre els desitjos amb la realitat.

Torne a dir que el felicite per diverses coses. Primera, perquè en un informe que porta el nom del nostre president de La Generalitat, que parle que un dels problemes del futur de la Unió Europea va a ser la disminució dels recursos hídrics, i parla específicament de canvi climàtic, és important. És important que el

de Rajoy, doncs, no triomfe sobre les tesis del Partit Popular, sinó que triomfe ja el que se va imposant en tot el món, que anem a un període en què l'aigua va a ser un problema i, en el nostre cas, com a poble valencià, més encara.

M'agrada que l'informe, jo me l'he llegit amb molt d'interés, doncs, parle de la solidaritat entre territoris, crec que és important. No sé per què, senyors del Grup Socialista, s'han de posar tan en contra d'un informe que parla de la solidaritat entre conques, no ho entenc, i parla de coses tan importants com una planificació hidrològica coherent. És important.

Jo l'única qüestió que. , o de les úniques qüestions que m'agradaria assenyalar, és si este informe parla de coses importants, ¿per què no s'apliquen ja ací, a la nostra autonomia, en una estratègia valenciana contra la sequera o l'escassesa d'aigua? , ¿per què se'n va al Comité de les Regions i s'aprova un document que, torne a repetir, és important, tot i que no és vinculant, és important, i per què no se comença a aplicar el que diu este informe ací, en la nostra terra?

Este informe parla de coses com un programa, és a dir, un programa europeu, recursos específics per a l'aigua. ¿Té este govern algun programa específic per a l'aigua? N'hi han diverses actuacions en matèria d'agricultura, el que és el reg per goteig, etcètera. Este informe parla d'una cosa important, que és la investigació per a aconseguir l'eficiència hídrica: ¿estem posant en marxa al nostre país alguna línia d'actuació d'investigació per a aplicar tecnologia punta en matèria hídrica? Crec que no. I crec que ens estem endarrerint, perquè l'economia del futur, l'economia verda va en gran mesura lligada a tot açò, i en altres estats, siga Israel, siga els Estats Units, estan innovant moltíssim això. Nosaltres ens estem endarrerint, i este informe assenyala una línia d'actuació a escala europea que ací, a escala valenciana, ¿per què no podem fer de la Universitat d'Alacant o la d'Elx un centre mundial de referència en investigació en matèria de tècniques aplicades al que és la reutilització o la conducció, etcètera, etcètera, de l'aigua? Ho podríem fer.

O ¿per què no podem fer tarifes ajustades al consum, com diu l'informe? Qui més consumixca i que s'ompli la piscina, que pague d'una forma més cara. Això ho vam fer quan mosatros teníem la responsabilitat en l'alcaldia de Dénia i els he de dir que funciona molt bé.

Campanyes de sensibilització. Senyor vicepresident, si som un milió més de valencians i, per tant, més demanda d'aigua, ¿quina campanya de sensibilització ha fet o esta fent el govern valencià en un problema greu que tenim els valencians, quan ja una tercera part del nostre territori està dessecat?

Per tant, i per acabar, torne a dir, si este informe marca l'inici d'una estratègia valenciana compartida per tots contra la sequera o l'escassesa d'aigua, benvingut siga. Si és un element més en l'embolic, en el conflicte, que ja mos tenen avorrits, que si les dessaladores, que si transvasaments, que si «agua para todos» o «agua para siempre». Mos tenen avorrits. Entre altres coses, mos podríem posar d'acord en recuperar els 430 hectòmetres cúbics del riu Xúquer que en estos moments estan regant latifundistes en la Manchuela, i ja hem vist el riu Xúquer com s'ha perdut en la Manchuela oriental. Comencem recuperant eixos 430 hectòmetres.

Però si este informe, torne a repetir, marca un canvi de posició per a abandonar posicions doctrinàries o electorals, que han donat un rèdit magnífics, i pot engegar una estratègia valenciana compartida per tots o per una majoria, benvingut siga este informe.

Moltes gràcies.

El senyor president:

En representación del Grupo Popular, tiene la palabra la senyora Iranzo.

La senyora Iranzo Martín:

El senyor president:

(Se suspén la reunió durant uns minuts)

El senyor conseller de Presidència:

(Inoïble)

Fíjese si es importante este informe y su resolución, no porque lo diga yo sino porque sus propios compañeros de partido de otras regiones le aseguro que se han implicado muchísimo. Castilla-La Mancha hizo un esfuerzo denodado en la comisión por tratar de convencer justo de lo contrario a Europa. Lo que ocurre que a Europa cuando se le dice no a solidaridad no lo entiende. Europa cuando se le dice no a aportar recursos de agua excedentaria a lugares donde haga falta no lo entiende. Europa cuando se le dice que la desalación es la única forma viable de aportar agua, tampoco lo entiende en un momento de cambio climático y de necesidad de ahorro de energía como tiene el conjunto de la Unión Europea. Pero es que luego, en el pleno, ha sido Cataluña quien ha tratado de recoger la posición de países que en principio podía no importarles el tema del agua porque, créame también, que hay países que el tema del agua no les importa, porque tienen tanta agua como quieren. No quieren gastar un euro ni siquiera en medidas de ahorro de agua, porque para qué van a ahorrar agua y gastar dinero en ahorrar agua si tienen toda el agua que necesitan y que van a necesitar en el futuro.

Por tanto, el haber tratado de que Alemania se posicionara al lado de Cataluña, de Aragón, de Castilla-La Mancha, pues no les llevó más que al fracaso de ver que la delegación alemana, que normalmente va en bloque, en esta ocasión se tuviera que romper y no tuviera el apoyo de buena parte de la delegación alemana, como sí nosotros tuvimos el apoyo de buena parte de delegaciones europeas socialistas que reconocieron la bondad de este informe.

Por lo tanto, pregúnteles a sus colegas de Aragón, de Castilla-La Mancha o de Cataluña si de verdad este informe es importante o no es importante. Ellos, desde luego, se lo han tomado muy en serio y en sus respectivas comunidades autónomas, incluso con acuerdos de pleno dentro del parlamento de estas comunidades autónomas, les han exigido posiciones firmes en contra de lo que la Comunidad Valenciana quería trasladar a la Unión Europea.

Mire usted, el agua que sobra en el Ebro tiene que ser tan buena para Barcelona como para Valencia, como para Castellón, que, además, pro cierto formamos parte de la Confederación Hidrográfica del Ebro, como para Alicante o Murcia. Yo no entiendo, todavía, como no hay un socialista valenciano que no haya dado un puñetazo encima de la mesa y le haya dicho a su partido y a su gobierno en Madrid hasta aquí hemos llegado, ya está bien de dejar de lado a esta comunidad, ya está bien de despreciar la Comunidad Valenciana, ya está bien de no tener sensibilidad con las demandas de la sociedad valenciana. Y eso, desgraciadamente, les está reportando para su desgracia un importante rechazo en el electorado y en la sociedad valenciana. Y, al ritmo que vamos y con las decisiones que se están tomando, me temo que se va a seguir incrementando. Espero que algún día, y lo deseo por el bien de la sociedad valenciana, que su partido tome alguna decisión y se ponga de lado de los intereses de los valencianos.

El senyor president:

La senyora Salvador Rubert:

Gràcies, senyor president.

També vull agrair la deferència de la Mesa per entendre la meua situació de salut i permetre el descans.

Senyor Rambla, la veritat és que ha sigut una falta de celeritat per part de la seua conselleria el que estiguem hui veient esta compareixença que vaig demanar el mes d'octubre. Per tant, si vosté haguera tingut un poc més de celeritat i un poc més de convicció i creença en esta comissió haguérem vist el procés d'evolució d'aquest informe des del primer dia, la qual cosa també haguera sigut molt interessant per a aquest grup parlamentari.

Vosté parla de solidaritat. Vosté recorda quan l'expresident del govern, Felipe González, estava negociant els fons de cohesió per a Espanya a la cimera d'Edimburg i el senyor Aznar el va anomenar

pedigüeño

. S'enrecorda vosté, senyor Rambla? On està la punyada sobre la taula del seu partit polític? Jo no recorde que vostés pegaren ninguna punyada sobre la taula quan aquelles declaracions del senyor Aznar.

Però, mire, senyor Rambla, vosté s'enrecorda d'eixa pel·lícula d'Amenábar

, doncs, vostés són

del Comité de les Regions, no van estar ni al primer debat el senyor Camps, tampoc al segon debat. Les seues absències dels plenaris del Comité de les Regions són constants. Per tant, ara no podem abanderar ni liderar el procés de construcció europea ni fer-nos pensar que el Partit Popular a la Comunitat Valenciana i que el Consell són els líders o l'autonomia líder en el procés de construcció europea o de convicció europeista.

Vostés a més de ser

al Comité de les Regions han sigut també els qui han generat confrontació. Saben que el consens i recolzament que ha tingut el seu informe haja fet que arribara el dia del plenari del Comité de les Regions per a la seua votació amb 81 esmenes. Com vosté, que és expert, haurà llegit el reglament de funcionament del ple del Comité de les Regions veurà que qualsevol informe que arribe a votació, a plenari, amb més de 20 esmenes es pot tornar a la comissió d'on ve, en este cas a la Comissió de desenvolupament sostenible, per tal de tornar a renegociar l'informe, tornar a debatre'l i sobretot arribar a un major consens.

Per tant, explique'ns què havia passat quan s'havia demanat i s'havia votat que es tornara aquest informe al comité, a la Comissió de Desenvolupament Sostenible, no per res sinó per un excés d'esmenes, el que demostra una falta de consens. Si pensem que són més de 20 esmenes quan es torna i este en tenia 81, poc de consens hi havia entorn a l'informe Camps. I sí han fet molt d'esforç, reconec que han fet un gran esforç per arribar als resultats que vostés han arribat al plenari del Comité de les Regions.

Mire, si parlem de les esmenes que vostés van presentar, dir-li que les esmenes de supressió van ser nombroses a qualsevol proposta o menció que es feia dels transvasaments, bé de manera com primera opció o de manera generalitzada. Per tant, senyor Rambla, vostés han muntat un circ mediàtic sustentat en la mentida, perquè, a més, el transvasament en eixe informe no consultiu és l'última opció, abans han de fer els deures.

En resum, senyor Rambla, lamentable, lamentable, senyor Rambla, que l'únic president de comunitat autònoma espanyola que es trobava recolzant-los era el senyor Valcárcel. Lamentable que en un debat tan profund, com fer front als desafiaments sobre la sequera i escassesa d'aigua a les regions europees, s'haja reduït a la mínima expressió d'una referència al transvasament.

El recolzament d'Europa, senyor Rambla, el real, el de les institucions és quina subvenció va rebre el Pla hidrològic nacional d'Europa? 0 euros. Quina ha sigut la subvenció i el finançament rebut per al programa AGUA d'Europa? 1. 200 milions d'euros. Senyor Rambla, no han guanyat res ni vostés ni tampoc els valencians i, ara que és expert, ho sap.

I per tant, acabe aquesta compareixença acceptant la seua invitació que ací els membres del Grup Parlamentari Socialista, que segons vostés tan qüestionem, de manera desencertada segons el seu criteri, el funcionament d'aquesta oficina, acceptem perfectament eixa invitació que vosté ha oferit abans.

Però no oblide i no pense que pel fet de visitar l'oficina de Brussel·les no anem a continuar presentant propostes i qüestionant i fiscalitzant la seua acció a Brussel·les.

Moltes gràcies.

El senyor president:

El senyor Morera Català:

Moltes gràcies, senyor president.

Parle en nom del Bloc, no parle en nom del meu grup parlamentari, perquè. , i parle en nom del Bloc, perquè si un partit ha demostrat

una certa coherència en matèria hídrica al nostre país, comunitat, regne, regió, com vullguen dir-li, és el Bloc.

Mire, mosatros estem a favor del transvasament Xúquer-Vinalopó, mosatros estem a favor del transvasament Tajo-Segura, amb les aportacions que siguen, a diferència dels seus partits homòlegs en les regions que tenen d'enviar l'aigua. Mosatros estem a favor que ens entregue el senyor Valcárcel el Segura net, que mos l'envia fet una claveguera, i l'agarra net, perquè baixa de Cazorla, però mos l'envia al seu pas per Oriola absolutament contaminat. Mosatros som favorables a eradicar el pacte Zaplana-Bono del pacte de la conca del Xúquer, pel qual se'ns va privar d'ús privilegiat contemplat en sentències del Tribunal Suprem 430 hectòmetres cúbics del riu Xúquer. D'eixe tema no es parla, i se n'hauria de parlar molt.

Nosaltres estem a favor d'una estratègia valenciana contra la sequera i l'escassesa. Mosatros estem a favor d'un ús racional de l'aigua, i per això estem en contra de Las Vegas de Los Monegros, i vostés sembla que hi estan a favor. Això no combina amb l'informe Camps. Las Vegas de Los Monegros no té res a vore amb l'informe Camps, ¡és a les antípodes! En canvi, vostés hi estan a favor, PSOE i PP. I, per tant, tenim una recomanació, torne a dir, important, significativa, del Comité de les Regions de la Unió Europea, però, escolte, per damunt d'això n'hi ha una llei, n'hi ha una llei, que és la directiva marc d'aigua, directament aplicable a España i, per tant, a la nostra autonomia. ¡És llei! , no recomanació, és llei. I ja li puc indicar alguns incompliments del seu govern en eixa directiva marc d'aigües. ¿Sap per què? Perquè la conca que agafa la directiva marc d'aigües de la Unió Europea per a analitzar l'aplicació d'eixa directiva, que ací no està aplicant, és al riu Xúquer. És al riu Xúquer.

Per tant, davant una recomanació, tenim una llei que és absolutament executable, i no s'està fent tot el que s'hauria de fer i, per tant, estem entrant en uns incompliments assenyalats per informes de la Unió Europea, davant una estratègia europea en matèria hídrica.

Senyors del PP, vostés van arribar al poder, al Govern d'Espanya l'any 1996, i uns mesos abans el senyor Zaplana va guanyar les eleccions, no amb majoria absoluta, l'any 1995. Del 1995 al 2003, en huit anys, els valencians hem perdut 430 hectòmetres cúbics. No hem guanyat ni una gota d'aigua. Jo em pregunte: l'estratègia de l'embolic de la confrontació dóna uns rèdits electorals estupends, i més ara que el senyor Zapatero, no sé si el coneixen vostés, el senyor Zapatero, ha dit que està disposat a mirar el transvasament del Roine. Jo aniria canviant el xip, ¿eh? Ho ha dit en el debat d'investidura, no és del meu partit, no sé si. Jo crec que vaig escoltar bé.

Però, jo no estic ací per a donar lliçons a ningú,

(ininte­l·ligible)

. partit de l'oposició i molt xicotet, però els he dit que la nostra posició en matèria hídrica ha segut coherent. En huit anys hem perdut 430 hectòmetres cúbics que estan regant latifundis de la Manchuela i estan deixant el riu Xúquer sense un gota d'aigua. És un riu penjat, no té aigua, i ací estem debatent el sexe dels àngels. 430 hectòmetres cúbics en productes excedentaris de la Unió Europea que estan subvencionats, a diferència dels nostres productes hortofructícoles, en un pacte que vostés van fer. ¡Un poc de serietat en matèria hídrica! , ¡un poc de serietat! Canviem el xip tots, busquem consensos, busquem acords, busquem una estratègia valenciana en matèria de l'aigua, d'acord amb l'estratègia que ens planteja esta informe, l'informe Camps, que és informe de recomanació del Comité de les Regions, per tant, de tot Europa, als òrgans de la Unió Europea, agarrem la directiva marca d'aigües i apliquem una estratègia per a assegurar el subministrament hídric i per a assegurar un bé escàs, que és l'aigua per als nostres ciutadans i per al nostre territori: un terç del territori valencià està desertificat, ¡és el desert que avança!

I, mentrestant, anem perdent posicions i anem perdent. El que necessitaríem és una posició conjunta de tots, que supere el debat en termes només electorals i que ens situe en vies d'anar solucionant un problema greu. Fins ara no hem solucionat res, fins ara estem enfrontant comarques, territoris interns, i estem enfrontant-mos a la resta d'espanyols. Jo crec que eixe no és el bon camí. Entre altres coses, perquè estan canviant les coses i el debat d'investidura va donar algunes pistes.

Per tant, busquem una posició de força ací i, des d'eixa posició de força, anem a intentar solucionar este problema. Jo ja entenc que és molt golós este tema, perquè electoralment dóna molts de rèdits, molts rèdits, però ¿és el que més mos com a valencians esta situació? Jo crec que no, sincerament.

El senyor president:

El senyor conseller de Presidència:

Y en cuanto al señor Aznar, solamente recordarle que es el que consiguió que esta comunidad tuviera la consideración de región objetivo 1 y que llegaran los fondos europeos a esta comunidad, y, por tanto, creo que eso es algo que no se les olvide a ustedes, porque ya en cuanto gobernó el ser Zapatero, la primera negociación, que fue en materia agrícola, ya se vio muy claro cuál es la manera de manejarse en Europa y de conseguir recursos en Europa del señor Zapatero y el señor Aznar.

También aquí, la señora De la Vega, ayer, esa candidata de su partido por esta comunidad, ayer decía que esto es una cuestión semántica, que el transferir agua de un sitio a otro no es un trasvase, que es una cuestión semántica. Pues, que venga aquí un día y que se lo explique a la sociedad valenciana, a ver si es verdad que entiende ese problema semántico a que se refería la senyora De la Vega.

El senyor president:

(S'alça la reunió a les 18 hores i 14 minuts)

