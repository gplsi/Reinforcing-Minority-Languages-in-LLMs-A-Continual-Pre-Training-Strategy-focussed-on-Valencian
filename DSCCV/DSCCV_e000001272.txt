Comissió de Peticions realitzada el dia 28 de març de 2023. Comença la reunió a les 11 hores i 36 minuts. Presideix el president de les Corts Valencianes, senyor Enric Morera i Català. Reunió número 14.

El senyor president:

Molt bon dia, senyories.

Anem a donar inici a la reunió de la Comissió de Peticions.

En primer lloc, senyories, anem a comprovar el quòrum. Li done la paraula al secretari de la mesa per a que comprovem si tenim quòrum.

(El senyor secretari passa llista per tal de comprovar l'existència de quòrum)

Molt bé, comprovat que tenim quòrum, efectivament, esta Comissió de Peticions de hui, 28 de març, anem a passar als punts de l'orde del dia que tenen vostés a disposició de la documentació que se'ls ha fet arribar.

En primer lloc, primer punt, és lectura i aprovació, si escau, de l'acta de la reunió anterior. Si no n'hi han aportacions, la donem per aprovada… ¿D'acord? Molt bé, l'aprovem.

Informes sol·licitats sobre les peticions tramitades i tramitació, si escau, d'aquestes peticions

El senyor president:

Passem al segon punt de l'orde del dia que és: Informes sol·licitats sobre les peticions tramitades i tramitació, si escau, d'aquestes peticions.

Com vostés recordaran, en la darrera reunió de la Comissió de Peticions, el passat 14 de febrer, vam acordar sol·licitar els informes següents a diverses administracions, respecte a l'Ajuntament de Villena, sobre la petició del senyor Juan Esquembre, registre d'entrada 60. 678, afectat per la declaració d'inconstitucionalitat de la suspensió de terminis i pròrrogues per a exercir l'expropiació pregada dels propietaris dels immobles afectats pel pla general d'ordenació urbana.

També hem sol·licitat documentació i informes al Ministeri d'Indústria, Comerç i Turisme sobre la petició del senyor Daniel Peña Jordana, registre d'entrada 63. 093, sobre la situació de milers de consumidors i usuaris afectats pels defectes de fabricació de nombrosos vehicles dièsel.

En estos dos casos les administracions no han contestat. Com en l'anterior reunió ja es van rebutjar totes les propostes de tramitació al respecte, segons la resolució que regula la tramitació de les peticions, procedim a arxivar-les sense perjudici que els grups parlamentaris presenten les iniciatives parlamentàries que consideren oportunes. ¿D'acord? Molt bé.

Proposta de resolució sobre el pla integral de rehabilitació del circuit d'aigües del nucli antic de Xàtiva, presentada pel Grup Parlamentari Compromís (RE número 70. 281, BOCV número 320). Debat i votació

El senyor president:

Passarem al tercer punt de l'orde del dia, que és: Debat i votació de la proposta de resolució sobre el pla integral de rehabilitació del circuit d'aigües del nucli antic de Xàtiva, presentada davant la Comissió de Peticions pel Grup Parlamentari Compromís, registre d'entrada 70. 281».

Anem a escoltar, en primer lloc, la defensa que fa de la proposta de resolució per part del Grup Parlamentari Compromís. Té la paraula l'il·lustre diputat Jesús Pla, per un temps màxim de sis minuts.

Quan vosté vullga, senyoria.

El senyor Pla Herrero:

Moltes gràcies, president, i molt bon dia a tots els membres de la comissió.

Bé, després de la compareixença dels representants de la plataforma dels veïns del nucli antic de Xàtiva, ens van exposar una situació que s'estava donant a eixa localitat, i és que des de fa dècades, i no des de…, ni esta legislatura ni l'anterior ni l'anterior, des de fa moltíssims anys el nucli antic de Xàtiva té un problema, un problema greu de contínues rebentades i fuites en la xarxa de distribució d'aigua potable així com en el clavegueram.

També hi ha un problema que no sols es dona en Xàtiva, sinó que es dona a molts altres municipis, que és que les infraestructures de distribució de l'aigua i del clavegueram estan realitzades amb materials com el fibrociment i com el plom, i també apuntaven a uns problemes d'una infraestructura de la ciutat, com és el dipòsit de Sant Josep.

Esta situació, a la vista dels arguments que donaven els membres de la plataforma, podia crear o pot crear un risc, en primer lloc, per a la salut de veïns i veïnes, un risc per a l'estat dels baixos i dels immobles del nucli antic de Xàtiva, que comportava també un risc al patrimoni cultural de esta ciutat, que és ben rica en immobles protegits i de patrimoni cultural, i un problema ecològic de sostenibilitat per la pèrdua de milions de litres d'aigua, el 80 % de l'aigua que arriba a la ciutat de Xàtiva des del canal de Bellús, a banda de la contaminació del sòl i de les aigües que les filtracions d'aigües residuals poden generar.

Davant d'esta problemàtica que és, repetixc, una problemàtica que ve de fa moltíssims anys en la ciutat, des de Compromís hem proposat una possible solució que segurament no serà l'única, però sí que pot ser una via d'avanç en solucionar esta problemàtica, i és fonamentalment l'elaboració d'un pla municipal de renovació integral de les infraestructures del cicle urbà de l'aigua. Un pla que podria contindre, en primer lloc, una anàlisi de l'estat de la xarxa d'aigua i de clavegueram de la ciutat, determinar els punts prioritaris d'intervenció, la renovació o la finalització de les obres del dipòsit de Sant Josep i també el drenatge de les zones on el nivell freàtic és molt alt i n'hi han afloraments d'aigua i la reutilització d'estes aigües.

Evidentment, és un pla ambiciós, plurianual, que podria comptar no sols amb el finançament amb fons propis de l'ajuntament, sinó que es podria buscar el finançament de la Unió Europea, de l'estat, de la Generalitat, inclús de la Diputació de València.

Tot açò, amb l'esperit de la cogovernança, podria vindre acompanyat de la creació de grups de treball del seguiment de l'efectiva realització i execució d'estes obres i també d'un pla de gestió de demanda d'aigua que insistira en la conscienciació respecte de l'ús racional de l'aigua, la reutilització de l'aigua i, finalment, l'estalvi d'este bé de tan preat.

Moltes gràcies.

El senyor president:

Moltes gràcies, senyoria.

Una vegada coneguda, que ja està publicada la proposta de resolució, passarem a escoltar la posició —no n'hi han esmenes— dels diferents grups parlamentaris.

Els he de dir que a les…, uns minutets abans de les dotze suspendrem la Comissió de Peticions perquè n'hi ha convocat uns minuts de silenci en repulsa del nou atemptat masclista que ha patit una…, i la conseqüència de mort que ha patit una dona en el municipi d'Orihuela.

Començarem amb la fixació de posicions dels grups parlamentaris de menor a major. Començarem per Unides Podem, per a que fixen posició sobre esta proposta de resolució.

Té la paraula la il·lustre diputada Beatriu Gascó.

La senyora Gascó Verdier:

Gràcies, president.

Bon dia, senyories.

Bé, hui havia d'estar ací la meua companya Estefania Blanes, però no ha pogut acompanyar-los a vostés i, bé, em feia recordar que donava la benvinguda a aquesta moció…, que este tipus d'iniciatives el va encetar el Grup Parlamentari Unides Podem fa…, en esta comissió, perquè…, i aleshores, que donem la benvinguda del fet que ara altres grups també facen el mateix, perquè esta comissió per a nosaltres és important, perquè per a la gent suposa una oportunitat de presentar davant de les Corts peticions de problemes que els afecten.

Els nostres companys de Xàtiva Unida estan en col·laboració permanent amb l'associació Casc Antic Digne i Viu, i la meua companya Estefania Blanes també, i de fet han estat en contacte des de…, i han tingut una reunió el 3 de març de 2022, vàrem tindre la primera reunió, però han estat en contacte des d'aleshores.

Per tant, no sols estem al corrent de les reivindicacions del col·lectiu, sinó que compartim plenament la seua lluita, i hem parlat amb ells i elles per saber com veien aquesta proposta de resolució i, com que ens han dit que hi estaven d'acord, doncs, evidentment, no podem fer una altra cosa que secundar-la. Però, de fet, tres dels quatre punts de la proposta de resolució són completament coincidents amb la…, quasi literals, amb la moció que va presentar el grup municipal Xàtiva Unida en col·laboració amb l'Associació Casc Antic Digne i Viu davant l'Ajuntament de Xàtiva, que, malauradament, el PSPV…, el PSOE local va rebutjar amb el vot d'una trànsfuga i no es va poder aprovar. Però així, òbviament, incidim en totes les reivindicacions que presenten i les secundem. És obvi que la lluita d'aquest col·lectiu se centra bàsicament en exigir una major qualitat de l'aigua, que s'eliminen les microfibres d'amiant i plom en l'aigua de consum humà i que volen que s'actue mitjançant un pla de renovació integral de les infraestructures del cicle urbà de l'aigua que vaja solucionant sense pressa però sense pausa la problemàtica que patixen amb una execució plurianual.

Jo he de dir que una de les coses que realment m'ha sorprés més estudiant esta moció és la situació de les fuites d'aigua que es produïxen en molts municipis i que, en este cas, del que estàvem parlant és que l'aigua subministrada a la xarxa és de cinc milions…, més de cinc milions de metres cúbics, i d'aquests, només n'arriben als domicilis un milió. És a dir, estem perdent quatre milions de metres cúbics d'aigua. En la situació de canvi climàtic que tenim, és realment greu, una situació molt greu, i per això no podem fer més que secundar-la.

Gràcies.

El senyor president:

Moltes gràcies, senyoria.

Continuarem coneguent la posició dels grups parlamentaris, ara en nom del Grup Vox Comunidad Valenciana. Té la paraula la il·lustre diputada Ángeles Criado.

La senyora Criado Gonzálbez:

En tercer lugar, los ciudadanos merecen unos servicios dignos y saludables. La administración debe velar por el bien de los ciudadanos utilizando el dinero de estos, que tanto les cuesta ganar y pagan en forma de impuestos, en verdaderas necesidades, como es este caso, sin que en ningún supuesto sea derrochado, estudiando bien en qué invertirlo. Algo necesario en este caso, ya que, según todos los indicios, la estructura de las conducciones…, son muy anticuadas y existen filtraciones, y es algo que debe ser solucionado, aparte de temas de salubridad, y no derrochen un bien tan necesario como es el agua.

El senyor president:

Moltes gràcies, senyoria.

Crec que ens dona per a una següent intervenció, i amb esta suspendríem momentàniament la Comissió de Peticions per a fer-nos presents… Té la paraula la il·lustre diputada Rosa Menor, per a que fixe la posició en nom del Grup Parlamentari Ciudadanos. Quan vosté vullga, senyoria.

La senyora Menor Lucas:

El senyor president:

Moltes gràcies, senyoria.

Si els sembla bé, suspenem ara la comissió per aquelles persones que vullguen acompanyar-nos en el minut de silenci, que farem a la porta de la nostra institució, i reprendrem la comissió a les dotze i cinc minuts. D'acord?

Molt bé. Suspenem la comissió.

(Se suspén la reunió durant uns minuts)

El senyor president:

(Inoïble perquè no està enregistrat l'inici de la intervenció) … posició del Grup Parlamentari Popular expressada per la il·lustre diputada Marisa Mezquita.

La senyora Mezquita Juan:

Gràcies, president.

Ya ha comentado mi compañera de Unides Podem que se presentó una moción en l'Ajuntament de Xàtiva, yo creo que aquí no hay que hacer partidismos ni nada, simplemente fue una moción conjunta también con el Partido Popular, que también está haciendo un seguimiento muy estrecho y respaldando a la asociación Casc Antic Digne i Viu, porque cuando se trata de defender los intereses de los ciudadanos yo creo que no hay partidos, sino que hay voluntades, y la voluntad del Partido Popular es de que esto llegue a una solución para de alguna manera proteger a los vecinos y sobre todo también proteger lo que es la zona del casco antiguo, que es el más afectado, ¿no? , digamos, de esta problemática.

El senyor president:

Moltes gràcies, senyoria.

I ja, per finalitzar esta ronda d'intervencions, té la paraula l'il·lustre diputat Michel Montaner, en nom del grup Socialista.

El senyor Montaner Berbel:

El senyor president:

Moltes gràcies, senyoria.

Entenc que s'obri, si se vol, un temps de rèplica. Sí. Jesús Pla per a replicar a l'il·lustre, diputat Michel Montaner. Quan vosté vullga, senyoria.

El senyor Pla Herrero:

Molt breument, president.

En primer lloc, respecte del que al·legava el senyor Montaner, de la intromissió en la competència municipal. En cap cas el meu grup vol immiscir-se en les competències d'un ajuntament, perquè el que realitzem ací en la nostra proposició són suggeriments a l'ajuntament, que és, efectivament, el que té les competències i és, efectivament, el que ha de solucionar el problema.

Jo he dit en la meua intervenció inicial que era una cosa que no venia ni d'esta legislatura ni de la legislatura anterior, sinó que venia de molts anys i moltes vegades. Per tant, jo crec que no ho hauríem de centrar exclusivament en la crítica a cap equip de govern, sinó a la descripció d'una situació. I jo crec que en la mateixa intervenció del senyor Montaner s'ha fet palés que eixa situació existix, perquè ha dit que l'ajuntament està ficant mitjans, per tant, és que el problema eixe sí que existix.

També una cosa important. Nosaltres no posem en dubte que l'aigua de Xàtiva siga potable, no ho posem en dubte. El que sí que diem és que, d'acord amb els criteris de l'Organització Mundial de la Salut, que materials com el plom, com el fibrociment, s'han de traure de l'aigua de consum públic. No és una cosa que passe sols en Xàtiva, passa en moltes poblacions, però jo crec que s'ha d'avançar en el sentit de la substitució d'eixos materials que sí que tenim tots clar que no són bons per a la salut i, ja dic, sense posar en dubte la potabilitat de les aigües de Xàtiva.

Respecte de les obres que s'estan duent a terme, nosaltres ens congratulem que hi haja eixa previsió, però el que fan és posar damunt la taula que, efectivament, és un problema real, i és un problema que existeix i que no és cap invenció de ninguna plataforma, perquè sinó no s'estarien realitzant estes obres, de les quals, repetisc, nosaltres ens congratulem.

El senyor president:

Moltes gràcies, senyoria.

Doncs, una vegada finalitzat el debat, anem a votar.

Anem a votar la Proposta de resolució sobre el pla integral de rehabilitació del circuit d'aigües del nucli antic de Xàtiva, presentada pel Grup Parlamentari Compromís, registre d'entrada 70. 281. Vots a favor? Grups Parlamentaris Compromís, Unides Podem, Popular, Ciudadanos i Vox. Abstencions? Vots en contra? El Grup Parlamentari Socialista. Queda aprovada la proposta de resolució.

Debat i, si escau, aprovació de les altres propostes de tramitació de la petició RE número 52. 524, del senyor Eduardo Cuñat Forte, representant de la plataforma de veïns del nucli antic de Xàtiva, Casc Antic Digne i Viu

El senyor president:

Passem al quart punt, senyories, que és debat i, si escau, aprovació de les altres propostes de tramitació per a la petició registre d'entrada 52. 524, del senyor Eduardo Cuñat Forte, representant de la plataforma de veïns del nucli antic de Xàtiva, Casc Antic Digne i Viu.

S'han rebut tres peticions més, a banda de la que acabem de votar:

Una, registre d'entrada 69. 619, del Grup Parlamentari Popular, que proposa traslladar al Síndic de Greuges, a la Fiscalia de Medi Ambient de València, a la Conselleria de Sanitat Universal i Salut Pública, a la Conselleria d'Agricultura, Desenvolupament Rural, Emergència Climàtica i Transició Ecològica i a la Conselleria d'Educació, Cultura i Esports.

Una altra proposta, del Grup Parlamentari Unides Podem, que proposa donar trasllat a la Conselleria d'Agricultura, Desenvolupament Rural, Emergència Climàtica i Transició Ecològica, concretament a les direccions generals, a la Direcció General de Salut Pública i Addiccions i a la Direcció General de Cultura i Patrimoni, que se sol·licita que envien i informen a les Corts en el termini de tres mesos.

Passem a votar les propostes dels grups parlamentaris. Molt bé.

Votem ara la proposta del Grup Parlamentari Popular. La tenen les seues carpetes. («S'escolta una veu que diu: no debatem? ». No, no, directament la votació.

El senyor Pla Herrero:

Una qüestió que plantegem.

Anem a vore, acabem d'aprovar una proposta de resolució respecte a la compareixença del representant, si ara, no sé, eh? , procedimentalment, dic jo, pense que si hem aprovat eixa, no podem aprovar-ne altres. O és una proposta o… No sé.

La senyora Mezquita Juan:

El senyor president:

Estes propostes no invaliden en cap mesura la proposta de resolució que hem aprovat, sinó que afegixen d'enviar a altres entitats o a altres organismes. Jo entenc que, d'acord amb el Reglament, és procedent votar-les.

El senyor Pla Herrero:

El senyor president:

Votar-les. Però sí que és cert que acabem d'aprovar una proposta de resolució que ens indica una sèrie de compromisos d'instar, de suggerir i de tal.

Però, en tot cas, anem a votar-les, d'acord amb el Reglament.

Votem, en primer lloc, la proposta del Grup Parlamentari Popular, que la tenen en les seues carpetes, de donar trasllat al Síndic de Greuges, a la Fiscalia, Medi Ambient, a les diferents conselleries, etcètera. Votació del Grup Parlamentari Popular. Vots a favor? Grup Popular, grup Ciudadanos, grup Vox i grup Unides Podem. Abstencions? Grup Compromís. En contra? Grup Socialista. Doncs queda aprovada esta proposta que contempla el document registre d'entrada 69. 619.

Votem ara la proposta del Grup Parlamentari Unides Podem, que planteja enviar i sol·licitar informe a altres direccions i que informe a les Corts. Vots a favor de la proposta d'Unides Podem 70. 170? Vots a favor? Grup Parlamentari Compromís, Grup Parlamentari Unides Podem, Grup Parlamentari Popular i Grup Parlamentari Ciudadanos. Abstencions? Grup Parlamentari Vox. En contra? Grup Parlamentari Socialista. Queda aprovada la proposta de resolució.

I votem ara la tercera proposta, que és la proposta del Grup Parlamentari Vox de donar trasllat al Defensor del Poble. Vots a favor de la iniciativa? Grup Parlamentari Vox, Grup Parlamentari Ciudadanos, Grup Parlamentari Popular. Abstencions? Vots en contra? Compromís, Unides Podem i grup Socialista. Queda rebutjada esta tercera proposta.

Tramitació ordinària de documents

El senyor president:

Molt bé. Doncs passem, després d'estes votacions, al punt cinqué, que és tramitació ordinària documents.

En relació a les peticions tramitades en altres reunions s'ha rebut resposta del Síndic de Greuges, registre d'entrada 70. 759, que ha arxivat la queixa del senyor Manuel Berna Pérez respecte a abocadors i deixalles a Picassent, ja que hi ha un expedient obert davant el Defensor del Poble, que s'ha posat a la seua disposició la informació en la bústia parlamentària.

Pel que fa aquesta queixa, no s'ha rebut la resposta de l'Ajuntament de Picassent. Així doncs, si els sembla bé, donarem per conclosa la tramitació davant la Comissió de Peticions, sense perjudici que els grups parlamentaris presenten les iniciatives parlamentàries que considerem oportunes.

I havent esgotat l'ordre del dia, és closa la sessió, senyories.

Moltes gràcies. I crec que serà l'última Comissió de Peticions que haurem fet en esta legislatura. Només em queda dir-los que han fet vostés un bon treball.

Moltes gràcies i és closa la sessió.

(S'alça la reunió a les 12 hores i 21 minuts)

