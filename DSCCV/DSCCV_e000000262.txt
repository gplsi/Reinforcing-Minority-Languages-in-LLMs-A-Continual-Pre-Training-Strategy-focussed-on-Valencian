Comissió de Polítiques d'Igualtat de Gènere i del Col·lectiu LGTBI realitzada el dia 6 de juny de 2019. Comença la reunió a les 12 hores i 31 minuts. Presideix la vicepresidenta de les Corts Valencianes, senyora María José Salvador Rubert. Reunió número 1.

La senyora vicepresidenta primera de les Corts Valencianes:

(Inoïble) … d'Igualtat de Gènere i del Col·lectiu LGTBI.

Sessió constitutiva de la Comissió de Polítiques d'Igualtat de Gènere i del Col·lectiu LGTBI

La senyora vicepresidenta primera de les Corts Valencianes:

La Mesa de les Corts ha tingut coneixement a l'adscripció a aquesta comissió dels il·lustres diputats i diputades següents:

Grup Parlamentari Socialista: Rosa Peris Cervera, Rosa de Falastín Mustafá Ávila, Ernest Blanch Marín.

Grup Parlamentari Ciutadans: María Quiles Bailén, Jesús Salmerón Berga.

Anem a procedir a l'elecció de la mesa de la comissió, de conformitat amb el que establix l'article 41 del reglament. No vaig a llegir-lo, el tenen vostés, ses senyories, en les seues carpetes, i ja és de sobra conegut a estes hores del matí.

Es procedirà a l'elecció del president o presidenta de la comissió, d'acord amb el que establix l'article 41. 2. Prèviament, procedirà la secretària a la lectura dels membres de la comissió per a garantir que hi ha quòrum.

(La secretària primera de les Corts Valencianes passa llista per tal de comprovar si hi ha quòrum)

La senyora vicepresidenta primera de les Corts Valencianes:

Gràcies, senyora secretària.

Procedirem a la l'elecció de president o presidenta de la comissió, d'acord amb el que establix l'article 41. 2 del reglament. Per a la qual cosa, la secretària procedirà a cridar els membres de la comissió perquè exercisquen el dret al vot.

(La secretària primera de les Corts Valencianes crida per ordre alfabètic les diputades i els diputats perquè depositen la papereta en l'urna)

(La vicepresidenta primera de les Corts Valencianes fa l'escrutini)

11 vots emesos, 10 per a Cristina Cabedo Laborda, i un vot en blanc. Per tant, Cristina Cabedo, presidenta de la comissió d'igualtat. Enhorabona.

A continuació, procedirem a l'elecció del vicepresident o vicepresidenta, secretari o secretària de la comissió, en virtut del que establix l'article 41. 3 del reglament.

La secretària procedirà a cridar els membres de la comissió per a exercir el dret a vot.

(La secretària primera de les Corts Valencianes crida per ordre alfabètic les diputades i els diputats perquè depositen la papereta en l'urna)

(La vicepresidenta primera de les Corts Valencianes fa l'escrutini)

11 vots emesos, 1 en blanc. 6 vots per a José Juan Zaplana i María Luisa Mezquita; per tant, vicepresident José Juan Zaplana. 4 vots, Rosa Falastín Mustafá i Ernest Blanch; secretària de la comissió, Rosa Mustafá.

Per tant, enhorabona, poden prendre possessió de la seua nova responsabilitat com a presidenta, vicepresident, i secretària de la comissió, i molt bona tasca en esta nova etapa.

(Les diputades i el diputat que han sigut elegits ocupen els seus escons)

La senyora presidenta:

Senyories, en aquesta comissió, en la legislatura anterior, vam arribar a molts consensos. D'ací va eixir per unanimitat l'informe que va donar llum al Pacte valencià contra la violència de gènere i masclista; també es van trametre lleis com la LGTBI sense cap vot en contra.

Desitgem la mesa que es puga continuar treballant amb unanimitat, i estic segura que totes i tots treballarem perquè els debats siguen. , doncs, a l'altura d'allò que els valencians i les valencianes desitgen.

Moltes gràcies i es tanca la sessió.

(S'alça la reunió a les 12 hores i 39 minuts)

