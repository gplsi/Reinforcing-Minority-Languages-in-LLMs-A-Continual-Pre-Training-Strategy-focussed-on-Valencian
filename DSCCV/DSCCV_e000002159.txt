Comissió de Medi Ambient realitzada els dies 18 i 31 d'octubre de 2007. Comença la reunió a les 13 hores i 35 minuts. Presideix el diputat senyor Andrés Antonio Ballester Costa. Reunió número 2.

Lectura i aprovació, si escau, de l'acta de la reunió anterior

El senyor president:

(La senyora secretària passa llista per tal de comprovar l'existència de quòrum)

(Se suspén la reunió a les 13 hores i 38 minuts)

(Es reprén la reunió a les 11 hores i 5 minuts del dia 31 d'octubre de 2007)

Proposició no de llei sobre l'establiment d'una moratòria en la tramitació i execució de qualsevol projecte urbanístic que afecte totalment o parcialment la franja litoral valenciana, presentada pel Grup Parlamentari Esquerra Unida-Bloc-Verds-IR: Compromís (RE número 1. 002, BOC número 11)

El senyor president:

(S'interromp la gravació)

El senyor Signes Núñez:

Vull expressar la nostra queixa davant de la no compareixença, hui, del conseller de Medi Ambient, sense que haja mediat prèviament cap tipus d'avís ni escrit en les Corts, ni avís, tampoc, escrit ni verbal als grups presents, almenys a dos grups dels presents en esta comissió.

Gràcies.

El senyor Serra Cervera:

En nom del Grup Parlamentari Popular vull constar que, ja que esta comissió és una continuació de l'anterior, entenem que consta vigent l'acord que hi havia, en el qual si. -l'acord de mesa- si no estava present el conseller, hui la comissió continuava amb les proposicions no llei. Vull que conste en acta.

El senyor president:

Té la paraula el senyor Torró.

El senyor Torró Gil:

Molt breument pel tema este de procediment, fer constar, sobretot, el fet que l'absència del conseller no està justificada. Jo crec que això deuria prendre's en consideració perquè no torne a passar. I, en segon lloc, tenir en compte que si havia un acord, jo crec que la mateixa cortesia que va arribar a eixe acord, deuria fer que no es reproduïren situacions com esta, que són perfectament fàcils d'evitar, simplement, amb una comunicació verbal, i no hi ha ningun problema més.

El senyor president:

El senyor president:

El senyor Torró Gil:

Bé, molt bé. Bé, dins de la urgència amb què he hagut de preparar la proposició no de llei, ateses les circumstàncies extraordinàries i jo crec que un poc desafortunades que s'han tingut presents en la reunió, doncs, vaig a tractar de defendre la proposició no de llei que demana l'establiment d'una moratòria en la tramitació i execució de qualsevol projecte urbanístic que afecte total o parcialment a la franja litoral valenciana, és a dir, aquella que abasta 1. 000 metres des de la línia de la costa cap a l'interior.

Bé, seré breu perquè pense que la proposició no de llei és suficientment clara i, a més, crec que és fàcilment justificable. Jo crec que tots d'una manera o d'un altra som conscients dels problemes urbanístics que tenim al nostre país. Problemes urbanístics que, evidentment, no afecten només la franja litoral, però que probablement siguen més greus en aquesta franja. Siguen més greus, fonamentalment, per una qüestió de temps, és a dir, esta franja ha segut la que durant més temps ha suportat el desenvolupament d'un model urbanístic poc planificat, molt agressiu; i els problemes -diguérem- més recents de l'urbanisme o del model urbanístic jo crec que deriven en gran mesura d'haver estés eixe model urbanístic propi de la franja litoral cap a l'interior. Jo crec que eixe és el principal problema.

Per tant, és normal que el litoral -insistisc- estiga més agredit per un creiximent urbanístic desmesurat. Tan sols cal acostar-se cap a determinades zones de la franja litoral, alguns punts de la província de Castelló, de València o a la zona sud, on es pot apreciar claríssimament quins són els efectes d'este urbanisme desmesurat.

Té efectes gravíssims, gravíssims sobre el paisatge, és a dir, altera de forma molt clara el paisatge, estem veient cada vegada que passegem, simplement en un trajecte en cotxe per qualsevol punt del litoral, estes serres plenes de xalets fins dalt de tot. Eixe creiximent que té molt a vore, lògicament, amb el turisme, jo crec que tindrà conseqüències també econòmiques negatives com després comentaré; per tant, un impacte paisatgístic exageradament alt, val? No podem evitar l'impacte paisatgístic del que ja està fet, però sí que deuríem, sent conscients del que tenim per davant, tractar d'evitar l'impacte paisatgístic del que vindrà. I això, sí que podem fer-ho, i ho podem fer ara. I crec que com després diré, l'oportunitat de fer-ho jo crec que és molt important, i és ara el moment.

Bé, este model urbanístic té un impacte ambiental, a banda de l'impacte paisatgístic també, molt exagerat. És un model difícil de sostenir pel consum de recursos: primer pel consum de sòl, d'acord? També pel consum de materials que genera, perquè està escampant un model d'ocupació del territori que genera enormes problemes de mobilitat, al ser un model que prima la dispersió per damunt de qualsevol altra consideració i que, a més, afecta greument alterant o inclús, en alguns casos, podríem parlar de posar en perill de destrucció els ecosistemes tan. els ecosistemes terrestres de la costa com també, moltes vegades, els propis ecosistemes de la zona marina més pròxima al litoral.

I, finalment, genera un problema econòmic i social important, és a dir, el model s'ha desenvolupat per a, fonamentalment, l'atracció de turistes, i vendre -diguérem- un dels principals actius que té l'economia valenciana, que és el turisme de sol i de platja. Però també genera un problema important: i és que la mateixa alteració del paisatge que està generant eixe model de desenvolupament urbanístic també pot posar en qüestió el futur d'eixe model urbanístic -perdó- d'eixe model turístic. Jo crec que d'alguna forma mantindre eixa agressió constant al paisatge i al medi ambient, que suposa l'urbanisme del litoral, és en canvi una. matar la gallina dels ous d'or, és a dir, és tractar de vendre els beneficis d'un model turístic sostenible en el futur pels beneficis immediats que generen les grans operacions urbanístiques que vénen tot açò.

I pense, a més, que hi ha una oportunitat política en estos moments importat per tal d'establir eixa moratòria que demanem en esta proposició de llei. Primer, pels temes de legislació. S'han aprovat tota una sèrie d'instruments urbanístics, en l'últim any i mig, aproximadament, n'hi han alguns altres instruments urbanístics que estan per desenvolupar i, a més, alguns d'estos instruments legals necessiten d'una adequació, tant als canvis legislatius que s'han produït a nivell de la legislació espanyola com també a nivell de la legislació europea. Per tant, tenim una ocasió d'or per tal de tractar d'adequar el desenvolupament urbanístic futur a eixos instruments que -insistisc- s'han d'acabar de desenvolupar per totes aquestes consideracions.

Per tant, com una mesura bàsica de prevenció, i tenint en compte que molts dels projectes urbanístics que estan hui en dia en marxa són extremadament agressius cap al paisatge, cap al medi ambient i, a més, poden entrar en contradicció flagrant, no tant amb els desenvolupaments actuals de la llei, sinó de les modificacions que s'hauran d'incorporar per a l'adequació d'eixa legislació -insistisc- al nou marc espanyol i europeu, seria per una mesura simple de precaució, lògica: tractar d'ajornar durant el temps que es produïsca eixa publicació, revisió, etcètera de tota la legislació urbanística, tractar d'ajornar els projectes perquè quan es puguen dur endavant ja estiguen en una legislació plenament vigent, adequada i ben desenvolupada.

Les incerteses, sobretot, del desenvolupament de la Llei urbanística valenciana amb la seua enorme complexitat que haurà de ser abordada, com així ha segut reconegut pels mateixos dirigents del Partit Popular en les diferents conselleries, és una de les raons més clares per tractar d'ajornar eixa. tramitació de projectes a la costa fins que la revisió estiga completada.

Perquè, a més, estem també immersos en un procés de redacció i aprovació de plans d'acció territorials. Jo voldria aprofitar l'ocasió per a demanar una agilitació molt gran d'este procés, perquè crec que és un dels instruments claus per al desenvolupament urbanístic, i no sols urbanístic, també econòmic i social del País Valencià; i ens troben amb un endarreriment notabilíssim de tots estos instruments d'ordenació supramunicipal que, en definitiva, han d'harmonitzar el desenvolupament de cada una de les zones i dels municipis i, a més, deuen consensuar -diguem- deurien servir per a consensuar un model urbanístic que siga sostenible.

En el cas del pla d'acció territorial del litoral, cal revisar el projecte, que està en vies d'estudi i establir una veritable protecció de les àrees que encara no estan urbanitzades, que encara hi han, encara que semble mentida, però que són cada vegada menys i, a més, cada vegada estan més amenaçades per projectes de desenvolupament urbanístic. Jo crec que hem d'establir com a prioritat la preservació d'eixe paisatge, la preservació d'eixos ecosistemes per damunt d'altres consideracions de caràcter econòmic, que de vegades tenen una dubtosa rendibilitat social i que només aprofiten per a generar grans negocis -insistisc- a curt termini, generant problemes a llarg termini per al model turístic, que seria el que deurien preservar i que ha de tindre com un dels seus valors claus la preservació del paisatge i del medi ambient.

I, finalment, -no esgotaré el temps- volem que s'òbriga un procés de debat i de participació ciutadana, sense exclusions de cap tipus, que compte adequadament amb experts, amb científics i tècnics que coneixen bé la problemàtica per tractar d'establir eixe model territorial, és a dir, per tractar d'assentar les bases de quin ha de ser el model territorial per a un futur i -insistisc- partint del supòsit fonamental de la preservació dels valors paisatgístics i ambientals de la franja litoral.

Per tant, per eixes tres qüestions, és a dir, per l'existència d'uns problemes urbanístics greus que jo crec que són suficientment evidents com perquè ningú no els puga qüestionar, perquè hi ha una oportunitat política des del punt de vista de la tramitació legal i des del punt de la tramitació de plans d'acció territorial, és a dir, eixa oportunitat política fa que una moratòria d'aquest tipus, no siga una moratòria indefinida, sinó que se puga o es podria acotar perfectament en un termini raonable de temps, per tal de resoldre estes qüestions, perquè, a més, cal un debat importat per a resoldre tot açò. I, finalment, perquè el problema és molt greu i el litoral ja està sobrecarregat d'urbanitzacions descontrolades, en molts casos, d'un model difícilment sostenible, creem que és oportú i no sols oportú, sinó, a més, necessari l'establiment d'esta moratòria que -insistisc- només afectaria a aquells projectes urbanístics que estigueren compresos en la franja litoral, és a dir, 1. 000 metres a partir de la costa.

Moltes gràcies, senyor president.

El senyor president:

El senyor Signes Núñez:

Sí, moltes gràcies, senyor president.

Nosaltres pensem que el Partit Popular ha aprovat lleis en l'última legislatura, que ben lluny d'assegurar l'ús del territori valencià basant-se en criteris de racionalitat econòmica, social o mediambiental, ha implantat la més absoluta anarquia en l'ocupació del territori.

Unes lleis que han fet de la discrecionalitat norma, al no haver desenvolupat els instruments normatius que recullen i que. i ara han sumit, a més, l'urbanisme valencià en una. han sumit l'urbanisme valencià en una greu inseguretat jurídica. Està el cas de la Llei d'ordenació del territori, on hi han plans d'acció territorial com són el del litoral, el de l'horta o els dels recursos hídrics, que en este moment són plans que estan encara per desenvolupar, tres anys després de l'aprovació de la LOT, de la Llei d'ordenació del territori; i això està fent, que bé, que se produïsca com en altres normes un efecte crida mentres no s'apropen els plans d'acció territorials, un efecte crida als urbanitzadors.

Estos plans haurien d'establir les directrius d'ocupació, ús i protecció de cadascú d'eixos àmbits, el de l'horta, litoral, de recursos hídrics, i la seua absència ha suposat que en este moment el 69% de la costa valenciana estiga ja urbanitzada sense cap criteri, que també ja no quede horta per protegir, perquè ha sucumbit a les reclassificacions urbanístiques i que en un territori, el govern del qual, ha fet de l'aigua el seu tema preferit, almenys fins ahir, recursos hídrics manquen també de directrius que regulen el seu consum, atés que no s'ha aprovat tampoc, com he dit abans, el pla d'acció territorial dels recursos hídrics.

Quant a la Llei urbanística valenciana, la Unió Europea tots sabem que l'ha recorreguda davant el Tribunal de Luxemburg, perquè empara procediments de contractació poc transparents, com a mínim, i a més, permet reclassificacions massives de sòl afavorint l'especulació.

Qualificar d'anarquia total la situació que viu la Comunitat Valenciana no és, al nostre paréixer, una exageració, sinó un fet objectiu. Fins els teòrics beneficiats de l'excessiva permissivitat urbanística, els promotors estan en este moment exigint un marc legal que establisca, digam, l'àmbit de la seua activitat. I recentment hi ha hagut idees molt clares en eixe sentit.

És, per tant, al nostre paréixer, totalment urgent que la Comunitat Valenciana compte amb un marc territorial i urbanístic estable i segur, que assegure la satisfacció de les necessitats de la societat sense alterar les característiques bàsiques del territori que l'acull i sense reduir tampoc la seua capacitat per a seguir prestant eixe mateix servei a les futures generacions.

No obstant això, la moratòria urbanística que ací es proposa per part d'Esquerra Unida per a la franja del litoral, el PSPV creem que no és la solució. L'urbanisme i la producció de vivenda tenen una important funció social que no pot quedar desatesa amb una mesura tan dràstica com la que proposa, al nostre paréixer, Esquerra Unida.

Per altra banda també, els plans pendents són tants i tan complexos que posposar qualsevol actuació urbanística, al nostre paréixer, fins que estiguen aprovats, suposaria un col·lapse social i econòmic que la nostra comunitat en este moment no es pot permetre.

Per això, els socialistes reclamem, i ho hem fet també amb alguna iniciativa parlamentària, reclamem que, amb caràcter immediat, el Consell promoga un diàleg sincer, clar, amb totes les forces polítiques i socials de la Comunitat Valenciana per consensuar, en el temps més breu possible, les grans línies de la política territorial, és a dir, les línies que han de regir fins al moment en què esta cambra, a iniciativa del govern, aprove un text refós o un text únic de les tres lleis urbanístiques que hi ha aprovades, que, al nostre paréixer, és totalment i absolutament necessari, és a dir, un text refós de la Llei d'ordenació del territori, de la Llei urbanística valenciana i de la Llei de sòl no urbanitzable. Creem que això és absolutament imprescindible, és urgent. En eixe sentit, el nostre grup ha presentat una proposició no de llei en eixa línea.

Però, repetisc, mentres això passa, per a donar la seguretat jurídica que els promotors i els urbanitzadors demanen, perquè en les tres lleis hi ha aspectes alguns recorreguts per la Unió Europea, altres aspectes que no tenen desenrotllats els seus reglaments o els plans d'acció territorial, altres aspectes poc clars en els mateixes lleis, mentres, digam, elabora el text refós o el text únic, nosaltres creem que la solució no és la moratòria, sinó és el consens, és a dir, aprovar unes solucions transitòries fins que s'aprove eixe text refós.

I, repetisc, eixes solucions transitòries o directrius transitòries han de ser fruit creem que no d'una moratòria urbanística, sinó d'un diàleg sincer de totes les forces polítiques socials, en definitiva, d'un pacte i d'un consens. I molt més en este moment com està el sector de la construcció en la Comunitat Valenciana.

Per tant, eixe és el nostre posicionament i, per tant, votarem en contra de la proposta d'Esquerra Unida. Però, repetim, estem en contra de la moratòria, però no estem en contra dels arguments que Esquerra Unida ha donat, digam, per a justificar la petició de moratòria. El que passa és que, insistisc una volta més, pensem que mentre s'aprove el text refós de les tres lleis urbanístiques, creem que el quefer s'ha de consensuar, s'ha de consensuar. I per tant, eixe és el posicionament del PSPV.

Moltes gràcies.

El senyor president:

El senyor Serra Cervera:

Moltes gràcies, senyor president.

En esta proposició no de llei, el Grup Parlamentari Popular posiciona la seua postura d'una manera clara en contra de la proposició no de llei, en contra de la moratòria, perquè coincidint també amb algunes de les postures i arguments que ha tingut el Partit Socialista, creem que una moratòria urbanística no és el que necessita hui la Comunitat Valenciana. I que, lògicament, ni moratòria global suposa una millor protecció, ni la falta de moratòria significa que en estos moments no tinguem una protecció sobre el territori de la Comunitat Valenciana.

Des del Partit Popular i des del govern de la Generalitat valenciana hem apel·lat al consens i a l'acord. I en estes Corts, fa pocs mesos, el govern quan presentà un programa de govern per a estos pròxims quatre anys, ja es parlà d'un gran acord, del pacte pel territori valencià. Un acord que permeta, amb diàleg, amb consens, escoltant a tot el món i parlant les gran formacions polítiques d'esta comunitat, posant-se d'acord en matèries essencials, i una d'elles és la del territori, poder traure un gran acord que tinga un recolzament social i polític al màxim nivell, en el qual la franja litoral, lògicament, va a ocupar un lloc jo crec que excepcional per allò que significa la franja litoral per a la Comunitat Valenciana.

Per tant, des del Partit Popular i, en este cas, ja des del govern de la Generalitat valenciana s'ha apostat d'una manera directa per eixe acord, per eixe consens, per eixe treball comú en el qual el model territorial no deu ser un instrument de confrontació política, sinó tot el contrari: deu ser un espai de retrobament de tota la societat valenciana.

Per tant, anem a estar en contra d'una moratòria. Hui una moratòria no és bona per a la Comunitat Valenciana, no és bona per a la nostra societat i no és bona per al nostre poble. El poble valencià hui no necessita una moratòria. Hui el poble valencià el que necessita és estabilitat, és confiança i és tindre credibilitat en tots els sector productius. Jo no parlaria ja a soles de promotors, d'urbanitzadors, de la gent que es dedica directament a la gestió del sòl, parlaria de tota la societat.

I clar que afecta al model turístic, clar que afecta una moratòria als sectors estratègics per a la nostra societat, però una moratòria hui seria letal per a la societat valenciana, i hui seria letal absolutament no a soles per a la política urbanística, no a soles per a la política de vivenda, seria letal per a les persones, per als hòmens i les dones que vivim ací. Una moratòria, com s'ha vist en altres comunitats autònomes, quan s'ha intentat impulsar, jo crec que els models urbanístics de l'esquerra quan no han dialogat, han anat en eixe camí, i no molt lluny d'ací s'han aplicat moratòries urbanístiques i hem vist els resultats que han tingut, que han sigut roïns per als territoris.

En estos moments, el Pla d'acció territorial del litoral està en revisió. En l'any 2006, a principi de l'any 2006, es va sotmetre a una gran exposició pública. I en estos moments està en revisió. Són bons moments perquè eixes revisions donen seguretat jurídica, puguen arreplegar les demandes socials, les inquietuds i les problemàtiques que n'hi ha i es puguen incorporar a ell.

Però cal tindre una visió molt més àmplia del que és una política territorial. El govern valencià ha oferit un gran acord, un acord que està damunt la taula de les forces polítiques. Em consta que algunes tenen voluntat de parlar amb sinceritat, de parlar i de traçar soluciones de futur per a llarg termini per a esta terra. A mi m'agradaria que les forces polítiques més menudetes, minoritàries, amb la representació que tinguen, també se sumaren perquè poguérem parlar d'un gran pacte pel territori valencià, on tots mos vérem reflectits i tots ens sentírem a gust.

Hui el litoral té mesures de protecció i de garantia. Hui el reglament d'ordenació i gestió territorial i urbanística ha pres mesures perquè el litoral tinga garanties, mentres s'arriba a eixe gran acord, mentres el pla d'acció territorial acaba de configurar-se.

Per tant, en estos moments una moratòria no li fa falta a la Comunitat Valenciana. El Pla d'acció territorial està revisant-se. I hui el Grup Compromís ho demana també en la seua proposició no de llei, però d'esta proposició no de llei que té tres accions, n'hi ha una que mos fa que no puguem assumir-la, com és la moratòria urbanística.

La moratòria urbanística és una mesura radical, és una mesura que trenca amb tots els models territorials i amb totes les visions que es puguen tindre en la Comunitat Valenciana. I, lògicament, fa que el Grup Parlamentari Popular haja de posicionar-se en contra, perquè la societat valenciana no demana una moratòria del litoral, la societat valenciana vol l'acord, vol consens i vol compromisos seriosos, però els vol des del diàleg, des de l'acord, des del treball en comú. I ahí jo crec que les grans formacions polítiques anem a posar-nos d'acord. Estic convençut que si hi ha bona voluntat, els grans partits es posaran d'acord, i estic convençut que si també hi ha una voluntat sincera per part de les xicotes formacions polítiques se sumaran eixe acord i eixe consens.

En estos moments, el procés de debat i de participació ciutadana, el govern i el Partit Popular l'han oferit a tota la societat.

Una part de la societat ha parlat, la resta, les formacions polítiques, les majoritàries o les importants, també han parlat. I hui li demanem als grups minoritaris, i en este cas, al Compromís, eixa suma de grups i de formacions polítiques minoritàries amb representació en estes Cort, els convidem que també se sumen a eixe gran acord. Però una moratòria urbanística en estos moments no soluciona, no dóna més garanties i l'únic que afectaria d'una manera negativa i directa seria a les persones, a les dones i als hòmens de la Comunitat Valenciana, que en estos moments tenen en el model territorial una garantia de futur, de creixement sostenible, de creixement i de cohesió territorial que s'ha de tindre.

Per tant, des del Partit Popular, des del Grup Parlamentari del Partit Popular anem a oposar-mos també a la proposició no de llei.

El senyor president:

El senyor Torró Gil:

Anem a vore, i anem per parts.

Bé, primer, què és el que es planteja en la proposició no de llei, pareix que el que hàgem plantejat ací siga la moratòria urbanística global. I no estem parlant d'una moratòria urbanística global. Ni la moratòria urbanística que defensàrem en la campanya electoral tampoc no era una moratòria urbanística global, només afectava els projectes que estigueren fora d'ordenació. Però anem a deixar això, perquè això no és el que està demanant-se ací.

Ací el que es demana exclusivament és una moratòria urbanística que afecte exclusivament, exclusivament, a la franja litoral, un quilòmetre des de la costa. El País Valencià és molt més gran, eh? Per tant, dir que això va a ser el caos o el problema gravíssim econòmic, jo no ho veig d'esta manera. Perquè en els fons el que cal vore és: ¿tenim problemes? ¿Hi ha problemes urbanístics? ¿Els problemes urbanístics són més greus en la franja litoral?

Jo crec que davant d'això pràcticament ningú, ningú que tinga un mínim coneixement, no vaig a dir ja d'urbanisme, sinó un mínim coneixement del paisatge, que haja passejat per la zona litoral valenciana, ningú no pot dir que no hi hagen problemes. Perquè hi han zones on és veritablement escandalós, simplement salta als ulls. Concretant, si existeixen eixos problemes, ¿com els resolem?

Perquè el senyor Signes ho ha dit molt bé, vull dir, tot el problema este, legal, el que fa és: efecte crida; és a dir, acudiu perquè quan estiga tot clar potser no vos deixen fer res. I mentres tant, què? Vull dir, mentres tant, què fem?

A més és que este parèntesi de revisió legislativa va a durar molt. La LOT contempla molts plans d'acció territorial, però jo, a estes hores, no sé si n'hi ha algú aprovat. I mentres tant, què? Mentres revisem la LUV, què? Què anem a fer? ¿Deixar que les coses isquen com van fins ara?

Perquè clar, el fet de dir: «No, un consens, unes directrius transitòries. » Sí, però, quan? Ja? , no. El problema és que seguix, seguix dient, sostenint l'existència de problemes apel·lant a un consens que no arriba mai, no arriba mai i, per tant, sincerament, és difícil.

I, a més, si algú aprova unes directrius transitòries, millor per a la moratòria urbanística perquè serà més curta. Però si hui decretem la moratòria, i en dos mesos aprovem unes directrius, en dos mesos fora la moratòria. La moratòria només dura mentre hi haja un marasme legislatiu i un marasme de planificació que permet l'abús permanent sobre el territori. Per tant, la moratòria l'únic que fa és dir: afanyem-nos si realment volem resoldre el problema per a aconseguir que el problema no s'agreuge, no s'agreuge més. Mentre no siga aixina el problema anirà agreujant-se dia a dia.

I la principal pena d'açò és que la major part de les actuacions que es fan aixina són irreversibles. No anem a poder recuperar mai, mai, el paisatge, paisatges impressionants per la seua bellesa, no anem a poder-los restaurar mai a l'estat que tenien perquè la pressió que estem exercint sobre ell és massa gran. Però a més d'això, estem generant una sèrie de problemes ambientals extremadament greus com és el consum de sòl, consum de recursos, consum d'aigua, etcètera.

Per tant, cal posar algun punt. Jo estic d'acord que cal fer les coses per consens, i estic d'acord que cal establir mesures transitòries. Tot això està molt bé, i s'ha de fer. Però una cosa no exclou l'altra. És més, jo crec que inclús per a forçar-se a arribar ràpidament a eixe consens i a establir les mesures, probablement la millor mesura de totes seria precisament la moratòria. Això obligaria a assentar-se, a prendre's els problemes seriosament i a tractar de córrer per resoldre un problema cada vegada més greu.

Podem seguir sense fer res, ja duem quasi tres anys amb aquesta situació i al pas que anem jo aventure que esta legislatura, probablement, serà de nou una legislatura perduda per a tractar de resoldre els problemes urbanístic, fonamentalment perquè jo crec que per part del Partit Popular es fa a posta açò, és a dir, no hi ha voluntat.

Es parla del consens, però en realitat és un consens fals; és a dir, arribem a un consens que no arriba i mentrestant, doncs, el caos urbanístic seguix proliferant. Jo apel·le a la responsabilitat dels grups polítics, perquè insistisc: la moratòria no és un problema, tampoc és la solució, és el punt de partida per a trobar una solució.

El senyor president:

El senyor Signes Núñez:

Anem a vore. Jo insistisc en el fet que el diagnòstic que ha fet el representant de Compromís coincidisc, i coincidim i venim coincidint durant molt de temps el Partit Socialista del País Valencià. Ho he dit en la meua intervenció; és a dir, la política urbanística que el Partit Popular ha fet en estes legislatures ha sigut una política urbanística nefasta, nefasta.

Una política urbanística que ha creat una inseguretat jurídica en els actors del món de la construcció tremenda. És a dir, els promotors en el món de la construcció, en este moment, no saben què passa amb la LUV que està recorreguda davant del Tribunal de Luxemburg. Els promotors en este moment no saben què està passant i per què els plans d'acció territorial que desenrotlla la LOT no ixen.

I jo evidentment crec que és l'efecte crida de dir allò que he dit abans: doneu-vos pressa perquè quan isquen no haureu arribat a temps. Efectes crida n'hem tingut experiències del Partit Popular; és a dir, quan a la LUV, quan abans de l'entrada en vigor de la LUV va haver-hi un temps d'efecte crida de dir: a partir de tal dia de juliol començarà, digam, les restriccions de la LUV, per tant, comenceu a presentar rapidíssima. No tan explícit, però que volia dir això, no? Per tant, en eixos aspectes, coincidim plenament.

El tema de la moratòria. Anem a vore, és que tampoc Compromís en el tema de la moratòria definix quin tipus de moratòria. o fins a on la moratòria, no? Perquè anem a vore: moratòria urbanística. És a dir, no a les reclassificacions en el primer quilòmetre de costa de no urbanitzable a urbanitzable, però serà segons l'estat o el tràmit en què estiga la reclassificació. És a dir, ¿anem a, digam d'alguna manera, parar les construccions en sòl ja reclassificat de no urbanitzable a urbanitzable en la franja del quilòmetre de litoral? , però dependrà també de l'estat d'execució d'eixes edificacions i dependrà d'aspectes com: si jurídicament això pot ser, possibles indemnitzacions, etcètera, etcètera. Vull dir que la moratòria. , jo crec que és alguna cosa més que una paraula. És a dir, s'hauria de, per part de Compromís, haver definit quin tipus de moratòria volia.

Per tant, tal com està contemplada la proposta de Compromís, nosaltres, repetim, és a dir, creem que la moratòria tal com se planteja no podem aprovar-la. Nosaltres som conscients que l'elaboració del text únic, del text únic. Volia dir abans allò del Pla d'acció territorial dels recursos hídrics. Quan he dit que una preocupació del Partit Popular fins ahir. , ho deia perquè evidentment ahir el Partit Popular, definitivament, en les corts espanyoles, renuncià al transvasament de l'Ebre. M'ho havia deixat abans.

Però, bé, el que volia dir és que som conscients que en tota la legislatura va a durar el tema del pacte -si n'hi ha- per a. -i el consens si n'hi ha-, per a intentar aplegar a un text refós o a un text únic de les tres lleis urbanístiques valencianes.

Però, repetim, nosaltres creiem que el que és absolutament prioritari ha de ser immediat i ha de tindre molt poc de temps en el seu recorregut, o en el recorregut del seu treball, és crear una comissió en la qual participen tots els actors polítics, socials, econòmics, etcètera, etcètera, participen per a fixar les mesures transitòries de forma immediata, i com més prompte possible, que són les que han de regir les actuacions en eixe primer quilòmetre de costa i en altres llocs -com l'horta, etcètera, etcètera-, fins que s'aplegue al text refós que també estem convençuts que durarà tota la legislatura.

Per tant, mesures transitòries, però mesures transitòries no dràstiques, sinó pactades amb tots els actors de l'urbanisme.

El senyor president:

El senyor Signes Núñez:

Gràcies, senyor president, gràcies.

El senyor president:

El senyor Serra Cervera:

Moltes gràcies, president.

Senyories.

Com podran vore els dos grups majoritaris d'estes Corts van a oposar-se a una moratòria.

Una moratòria és una solució radical al que siga, però és una solució radical. I una moratòria que el portaveu del Compromís no ha sigut capaç ni de quantificar, no ha sigut capaç ni de quantificar en l'espai ni en la seua dimensió. Perquè jo crec que tot el món és conscient del que se diu. Quan fas una proposta d'este tipus cal ser valent, cal dir quan comença i quan acaba. Ningú s'atrevix a dir ni quan comença ni quan acaba una moratòria. I no és seriós fer una proposta d'una moratòria que parle i dure dos mesos.

Jo crec que quan el Grup Parlamentari Popular ja ha dit que va a oposar-se, i el Grup Parlamentari Socialista també ha dit que va a oposar-se a esta proposició no de llei d'una manera, jo crec que clara i evident, estes Corts se manifesten que no estan en eixa direcció, que la gran majoria de la societat valenciana no està en eixa direcció. La gran majoria de la societat valenciana ha de trobar-se en un acord, en un acord que, com diem des del Grup Parlamentari Popular i des del govern de la Generalitat valenciana, ja s'ha oferit a les formacions polítiques i a la societat valenciana. I en eixe espai, en eixe espai és on hem de traçar quin és el marc que volem, quin és el marc legislatiu, quines són les garanties i quin és el gran model territorial per a la nostra terra.

I vostés parlaven que el litoral. tan sols un quilòmetre d'ample, perfecte. Això és el que en estos moments, en el reglament d'ordenació i gestió territorial i urbanística està previst. L'article 37. 3 ho té previst: un quilòmetre, un quilòmetre d'amplària. Un quilòmetre és el que amida, o el que entenem tots que ha de tindre la franja litoral, i ahí n'hi han garanties per a mentres acordem, mentres proposem, mentres mos trobem en eixe gran acord pel model territorial valencià, puguem estar amb absoluta tranquil·litat, amb absoluta tranquil·litat.

Jo estic convençut que podrem vore casos de tot tipus i de tots els colors al llarg de la franja litoral, de tots els colors. I que possiblement haurem d'arribar a un gran acord i un consens. Ací en estes Corts, en la casa de la sobirania popular valenciana, s'ha dit i s'ha oferit. A mi me consta que les grans formacions polítiques van a estar, i mos agradaria que les xicotetes formacions polítiques també estigueren.

Hui, una moratòria seria letal en la Comunitat Valenciana. Hui, una moratòria seria negativa per als interessos de totes les persones en la Comunitat Valenciana. Hui, una moratòria l'única cosa a què ajudaria, l'única cosa a què ajudaria seria a posar en problemes la societat valenciana, estic parlant de tots, tota la societat valenciana. Hui, una moratòria com vostés han plantejat no és la solució, la solució és el debat, és el debat, és la participació, és trobar-mos en un gran acord pel model territorial. I en eixes polítiques és on el Partit Popular treballarà, en eixes polítiques és on des del govern del Partit Popular se faran els esforços: en altres polítiques no mos trobaran.

Jo crec que hui. Un clar exemple d'una postura que l'únic que mos manifesta és una solució radical a una situació, una solució radical a on no troba el recolzament ni del Partit Socialista ni del Partit Popular està desmostrant, una vegada més, que és una proposta que no és el que espera la societat valenciana. De les forces polítiques el que s'espera és una altra cosa: és un gran acord, és un model que aposte pel consens, que aposte pel diàleg i que escolte a tot el món, i que arreplegue totes les sensibilitats, i que això ho puguem conjugar en una solució per a un model territorial de present i de futur per a les generacions presents i per a les generacions venidores.

Moltes gràcies.

El senyor president:

Proposició no de llei sobre l'elaboració d'un informe de les previsions dels efectes del canvi climàtic al nostre territori i d'una estratègia de minimització d'impacte, presentada pel Grup Parlamentari Esquerra Unida-Bloc-Verds-IR: Compromís (RE número 1. 003, BOC número 11)

El senyor president:

El senyor Torró Gil:

Bé. Esta proposició no de llei, que es va presentar en juliol, està adreçada a tractar de resoldre o, almenys, posar els mecanismes per part de l'administració per començar a abordar, planificar, previndre i resoldre els problemes derivats d'un fet que jo crec que és cada vegada més admés per part de tot el món, que és el tema del canvi climàtic.

No fa massa dies en el Ple de Les Corts es va aprovar una proposta del Partit Popular que anava en una direcció pareguda a la que es planteja ací. En aquell moment, el que vam aprovar és que creara una comissió dins de les Corts Valencianes per a poder, diguérem, establir una estratègia per a abordar el tema del canvi climàtic.

Esta proposició no de llei, que està presentada abans de conéixer eixa proposta del Partit Popular, el que demana és una comissió de caràcter més tècnic. És a dir, no es tracta que ací en Les Corts els polítics, amb, se suposa, que el concurs de tècnics, puguem posar-nos d'acord en quins són els problemes del canvi climàtic -que nosaltres això en el seu dia ja vam votar a favor, i ens sembla molt bé-, sinó que el mateix Consell es dote d'un organisme tècnic que li permeta poder treballar en esta direcció.

Nosaltres concretem molt la proposició no de llei. Ho dic perquè hi ha una esmena del mateix Partit Popular, que, diguem, li dóna una redacció més breu i més sintètica i canvia d'alguna forma els termini que hi ha.

Bé. Jo dic d'entrada que acceptaré

l'esmena. Sí, però jo la conec ja.

Jo, com la conec, per tant, puc.

El senyor president:

El senyor Maluenda Verdú:

El senyor president:

(Parla amb el micròfon desconnectat)

El senyor Torró Gil:

Bé. Una cosa són les qüestions formals. Jo entenc que les qüestions formals són exactament com les ha dites el senyor Maluenda i no tinc res a dir al respecte. I una altra cosa és que dins d'un debat com el que estem, quan a més no hi ha una posició excessivament rígida sobre les qüestions i que tot el món estem d'acord, jo pense que no està fora de lloc poder intervindre i saltar-se, diguérem, alguna d'estes coses -insistisc-, perquè no es tracta de ninguna qüestió, sinó estem parlant d'una qüestió estrictament formal. Jo conec, evidentment, l'esmena del Partit Popular, adés hem parlat d'això abans de.

Per tant, ja dic que vaig a acceptar-la, i vaig a acceptar-la a pesar que hi ha alguns matisos. Jo vaig ara a tractar de defensar la proposició no de llei com jo l'he presentada, per a després que puguen contrastar-se adequadament els matisos de l'esmena i, per tant, saber per què hi ha. perquè l'accepte o no.

Bé. La proposició no de llei, tal com l'hem presentada -que a més és una proposició no de llei que, com l'anterior, prové de proposicions no de llei no substanciades en l'anterior legislatura-, pretenia que es creara una comissió interdepartamental en el Consell, i a més requeria la. el Consell, i la participació de no només de les conselleries afectades, que són pràcticament totes, sinó també de les universitats i d'altres centres d'investigació i altres entitats ciutadanes. És a dir, es tractava de fer una comissió, diguérem, molt ampla, que tinguera, en certa mesura, el caràcter de representació que d'alguna forma la comissió que s'ha creat en les Corts Valencianes ja té.

Per tant, en eixe sentit, restringir que siga una comissió interdepartamental, encara que després es diu un altre nom, a mi em sembla correcte. I ja després parlaré, si de cas, del tema del temps.

Pense que és molt important. és molt important, insistisc, que les conselleries, independentment del treball que es puga fer a les Corts Valencianes, que seria un treball de caràcter més social, puguen dotar-se d'instruments per a treballar ja sobre els efectes del canvi climàtic, que -insistisc-, sent un tema global molt important, jo crec que el cas valencià és un cas especial que mereix, diguérem, una especial atenció.

Tenim dos problemes, com a mínim, dos problemes, o tres, diria jo, com a mínim, que ens fa ser especialment sensibles a la problemàtica del canvi climàtic. El primer, la possibilitat que augmente el nivell de l'aigua del mar. En un país amb una franja litoral -abans parlàvem d'això- tan important, tant des del punt de vista global com especialment des del punt de vista econòmic, això és un tema fonamental. Si els efectes del canvi climàtic sobre el desgel dels casquets polars fan augmentar el nivell de l'aigua del mar, tindrem un problema. Només cal recordar que el nivell de l'aigua del mar del món, és a dir, la cota zero, se situa a la ciutat d'Alacant. I això generaria, per tant, un problema d'avanç mundial centrat en la Comunitat Valenciana. Eixa seria la primera qüestió.

La segona qüestió, el problema de l'aigua, que és molt important, i que a més cal abordar-lo de forma dràstica, no amb els criteris que estan abordant-se hui en dia. Però això ja seria matèria d'una discussió que no toca ací.

I el tercer problema, que és el problema de la desertificació, molt vinculat amb el problema de l'aigua, i que és probablement la zona sud del País Valencià una de les zones més afectades per aquesta qüestió. Tot el que és el sud de les serralades de la meua comarca, a partir d'ahí, cap a avall, hi ha un problema cada vegada més greu de perill de desertificació, reconegut a més de forma. el que el canvi climàtic pot posar més en qüestió. I, sobretot, tractar a més de generar instruments per a traslladar tot el treball de l'IPCC i traslladar-lo per a afinar els models i tractar de poder establir models i preveure amb més. de forma més afinada quines són les repercussions concretes que pot tindre al cas valencià.

Per tant, eixa era la idea. I simplement dir que m'alegre que hi haja una sintonia en este cas per a poder tractar d'establir qüestions concretes per a afrontar, insistisc, este tema del canvi climàtic.

I com veig que és una qüestió que estarà prou compartida, crec que és innecessari consumir més temps en la.

El senyor president:

El senyor Ovejero Adelantado:

De ahí que al casi coincidir con el planteamiento que el Compromís ha trasladado a estas Corts en su espíritu, aunque con diferencias en su redacción, es lo que ha motivado la presencia de esta enmienda, que espero, así lo ha dicho ya, pero espero sea aceptada por el grupo proponente.

El senyor president:

El senyor Torró Gil:

Bé. Simplement insistir en les qüestions de les diferències que hi ha entre una cosa i l'altra. Una qüestió és la qüestió del temps, que no és exactament el mateix, perquè ací es parlava d'un termini màxim de dotze mesos per a crear la comissió. Nosaltres demanàvem que es creara en sis mesos i que es presentara un dictamen en menys temps. Però també entenem que el treball de la comissió de Les Corts s'ha de posar en marxa, probablement no siga tan urgent. I, per tant, en eixe sentit.

I la segona qüestió important és que la comissió de coordinació. Vull dir, no hi ha cap incidència en quins són els tècnics que han de formar part d'eixa comissió. Jo crec que això haguera estat important, almenys entendre que podria haver estat una comissió, diguérem, més ampla, eixa comissió de coordinació. Però, bé, insistisc, d'una forma o d'una altra, queda clar. I, per tant, accepte l'esmena sense cap tipus de problema.

I pel que ha comentat el senyor Ovejero sobre els dubtes que es generen sobre el canvi climàtic, li he de dir que quan es va començar d'este tema. jo sóc historiador de formació i de professió, i també al principi tenia els meus dubtes, perquè realment han hagut altres episodis de canvis climàtics provocats per fenòmens que de vegades són molt difícils de determinar.

Però el que és cert és que si això fa quinze o vint anys, que és quan es va començar a parlar d'eixa qüestió, podia existir algun dubte, el cert és que hui en dia pràcticament ningun científic seriós, sempre hi ha algú que vol fer alguna putada al respecte i donar-se-les perquè se li preste una miqueta més d'atenció. Estic parlant de científics, no estic parlant de polítics, que seria un altre tema i que preferisc no tocar ací. Hui en dia la major part de científics admeten que el canvi climàtic existix i que, a més, està lògicament accelerat, com a mínim accelerat, si no provocat directament, per factors de caràcter humà: l'efecte hivernacle, l'emissió de gasos, etcètera, etcètera, etcètera. I eixe fet està ahí. I, per tant, el que no podem fer és davant una possibilitat, posar-se una bena davant els ulls i no admetre eixa qüestió. Cada vegada hi ha més científics, cada vegada hi ha menys gent escèptica i el panorama a què ens enfrontem no és gens lloable.

I només hi ha una cosa, i amb això acabe. Encara que hi hagueren molts més dubtes dels que hui en dia existixen, per una simple qüestió, que és la qüestió de precaució. Es á dir, si realment es complixen la meitat de les coses que es diuen que van a passar, ja és suficientment greu com perquè tots ens posem seriosament a treballar sobre esta qüestió. I

mejor prevenir que curar

. És a dir, quan un es posa la vacuna per la grip. A la millor si no se la posa, no l'agafa, però si sap que està ahí i se la posa, probablement serà millor que si no ho fa.

El senyor president:

El senyor Signes Núñez:

El tema dels efectes del canvi climàtic. va haver un debat molt interessant en el plenari, quan vàrem acordar la creació de la comissió, i, per tant, crec que seria reiteratiu.

No obstant això, de les paraules del senyor Ovejero, que diu: «puede, puede, puede», el que està passant «puede» ser conseqüència de l'efecte del canvi climàtic. Bé, jo no sóc expert, evidentment, però el panell d'experts de l'ONU, que, per cert, es reunix el dia 12 de novembre, i els mecanisme de treball que té el panell d'experts de l'ONU jo pense que ja. i els quatre informes que ja ha elaborat, jo pense que són suficients per a aclarir els dubtes del Partit Popular, o d'haver aclarit fins ara ja els dubtes del Partit Popular.

Debatérem molt en el plenari, quan crearen la comissió. Després, la veritat és que el senyor Rajoy mos va tirar un gerro d'aigua gelada al cap, quan va donar la seua opinió basada en la conversa amb el seu cosí, i jo dia, aleshores, que esperàvem que la família no fóra molt llarga i no tinguera molts cosins més que li donaren opinions en vivenda, en aigua, etcètera, perquè si no estàvem nets. Afortunadament, el senyor Rajoy, ahir mateixa, va demanar disculpes i va clarificar el seu posicionament.

Però, bé, jo crec que ací hi ha un. -digam- com un examen de consciència, un acte de contrició del Partit Popular, de voler, a través de tantes comissions i tanta cosa, transmetre una societat que realment se creu allò del canvi climàtic, no? I ho dic, perquè ens pareix molt bé allò de la comissió d'experts, ho vàrem dir en el ple, sempre que la comissió d'experts siga una comissió plural i no una comissió com la de la sequera, on únicament vostés varen admetre compareixents d'acord amb el seu criteri, sinó que s'admeten en eixa comissió de canvi climàtic tot tipus d'experts; perquè canvi climàtic també és aigua, i a pesar que -com dic- vostés ahir renunciaren ja al transvasament de l'Ebre, també seguiran parlant d'aigua, no?

I, per tant, esperem que siga plural eixa comissió. Per tant, és una comissió interessant que pot arribar a solucions i a -digam- directrius i. directrius interessants, no? Després està l'estratègia valenciana per al canvi climàtic que dirigix Toharia, que és una altra cosa que està funcionant ahí, i ara esmenen una comissió interdepartamental que presentava Esquerra Unida, que a mi em pareixia que estava molt bé, que era com una -digam- l'aplicació d'una política transversal a totes les conselleries respecte a canvi climàtic per una comissió de coordinació de polítiques de prevenció, que crec que és una comissió més, ja és la tercera. Per això crec que vostés han fet arran de les paraules del senyor Rajoy, han fet examen de consciència, han fet acte de contrició i ara estan fent la penitència, i dir: «Bé, doncs, tres comissions, no? tres. » Però, vaja, bé.

Si el representant de Compromís ha admés la substitució d'esta comissió interdepartamental, que a mi em pareixia interessant, per aplicar -digam- les polítiques contra el canvi climàtic a totes les conselleries per una comissió de coordinació, que com molt bé ha preguntat i ningú li ha contestat, per qui va a estar formada, doncs, bé, deixant constància d'eixa postura nostra, jo recolzaré el tema també, perquè el proponent, doncs, l'ha recolzat.

I res més. Moltes gràcies.

El senyor president:

El senyor Ovejero Adelantado:

El senyor president:

El senyor Signes Núñez:

No, jo una qüestió d'ordre, és a dir, jo supose que se suspén la comissió fins a una altra data que, ho acordem ara o se mos comunicarà. Jo vull fer una petició.

El senyor president:

El senyor Signes Núñez:

Sí, jo demane, jo vull fer una petició, si me permeten. Vull demanar que la pròxima, la pròxima comissió o la continuació d'esta comissió, el que siga, que se tinga la certesa que se convoque quan el conseller que té compareixences en l'ordre del dia, puga vindre, i que això siga el més ràpidament possible. Perquè hi han compareixences com és el tema d'ajudes per als afectats per l'incendi de l'Alcalatén, que creguem que no poden esperar molt més.

El senyor president:

El senyor Serra Cervera:

El senyor president:

(S'alça la reunió a les 12 hores i 10 minuts)

