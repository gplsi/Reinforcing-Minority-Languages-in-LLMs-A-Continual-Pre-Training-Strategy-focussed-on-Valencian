Comissió d'Economia, Pressupostos i Hisenda realitzada el dia 12 de desembre de 2003. Comença la reunió a les 10 hores i 6 minuts. Presideix l'Il·lustre Diputat Senyor Jesús Ros Piles. Reunió número 7/ i IV.

Debat en comissió del Projecte de llei de pressupostos de la Generalitat Valenciana per a l'exercici 2004 (RE 43. 949). Continuació.

El senyor president:

Es nota en la cara de les seues senyories que és l'últim dia de la comissió, la qual cosa és interessant.

Si els pareix bé, anem a reprendre la Comissió d'Economia i Hisenda. Anem a tractar la secció 16, que és la de Benestar Social, la 17, la 19 i la 20, que farem després, i després acabarem la comissió on hem estat estudiant totes les esmenes del pressupost.

El primer bloc d'esmenes correspon a Esquerra Unida, que van de la 3. 521, 3. 545, que vostés tenen la relació. I te la paraula el senyor Cardona, quan crega convenient.

El senyor Cardona i Pla:

Gràcies, senyor president.

Bé, són les que fan referència a la promoció de la dona, al programa de promoció de la dona. I, en primer lloc, dir que nosaltres hem destinat recursos de la línia que es referia a ajudes a persones amb ancians dependents al seu càrrec, l'han destinat per a este programa de la dona. Nosaltres no tenim en absolut cap inconvenient a dir que no ens pareix adequat eixe programa d'atenció d'ajudes a persones que atenen a persones dependents, perquè ens pareix que és un regal que no constitueix un dret. I nosaltres pensem que faria molt millor en dedicar-se realment a tasques de promoció de la dona realment importants. Per això, nosaltres hem dedicat eixos diners a atendre a dones en situació de risc o a programes relacionats amb la Direcció General de la Dona o, inclús, a formació ocupacional de col·lectius de dones, segons el que diu el Fons Social Europeu.

Hi ha un apartat molt gran de les nostres esmenes a aquesta direcció general que es refereix al tema de la violència de gènere. Nosaltres considerem fonamentalment la necessitat d'una llei valenciana específica sobre la violència de gènere. Pensem que aquesta llei és d'un poc després de prendre moltes de les actuacions possibles. Però, com que no existeix encara aquesta llei, nosaltres el que sí que proposem és l'assistència, el suport a torns especialitzats d'oficis per a tractar els temes dels maltractaments o els aspectes de les cases d'acollida, de l'associacionisme de les dones, per a què puguen fer tasques d'autoajuda.

Considerem realment important i pensem que no hi ha prou consignació en el pressupost que ens ha presentat la conselleria per a considerar que este tema està realment tractat. Clar que nosaltres també pensem que cal canviar de discurs cap a la prevenció, cap a la solidaritat, cap a l'igualtat. I això requereix la dedicació de recursos econòmics. No entenem per què, per exemple, vostés en algun apartat parlen de violència domèstica. La violència domèstica pot donar-se cap al menor, cap als ancians. Nosaltres això ho considerem en l'aspecte de serveis socials, però no en aquest on tenim en compte sobretot la violència de gènere.

I, finalment, nosaltres plantegem la desaparició de les línies que fan referència a les escoles infantils, no evidentment, perquè volem que desapareguen les escoles infantils sinó perquè pensem que les escoles infantils depenen d'educació, han de ser de caràcter educatiu. I la dependència de Benestar Social els dóna eixe caràcter assistencial, que nosaltres pensem que no hauríem de tindre, diferència a la gent que pot tindre accés a una educació infantil educativa a una educació infantil només assistencial. I, per tant, nosaltres pensem que això hauria de considerar-se totalment en Educació i no en Benestar Social.

El senyor president:

Gràcies, senyor Cardona.

Té la paraula la senyora Suanzes.

La senyora Suanzes Fernández:

El senyor president:

Moltes gràcies, senyora Suanzes.

Anem a passar a votar este primer bloc d'esmenes.

La senyora Espí de Navas:

El senyor president:

Complint els desitjos de la senyora Espí, anem a passar a votar, en primer lloc, la 3. 525. Vots a favor? 1. Abstencions? 6. En contra? 8.

Passem a continuació a tractar el segon bloc d'esmenes, que comença en la 3. 546 i totes les altres que hi ha relacionades. Té la paraula el senyor Cardona.

El senyor Cardona i Pla:

Gràcies, senyor president.

Són les que fan referència a la direcció i serveis generals i a la integració de la immigració. En primer lloc, nosaltres tenim un conjunt d'esmenes que es refereixen a la formació de persones adultes, perquè la Llei de formació de persones adultes precisament el que estableix és que tant la Conselleria d'Educació com la de Benestar Social, com la que s'encarrega dels aspectes d'ocupació, tenen responsabilitat en aquest aspecte.

Nosaltres veiem com sistemàticament any darrere d'any el tema de la formació de les persones adultes només apareix en educació, incomplint, per tant, aspectes de la llei bastant fonamentals. Nosaltres li fiquem uns determinats recursos econòmics però, sobretot, el que demanem és que la comissió interdepartamental realment funcione com un ens de coordinació del que és la formació de les persones adultes.

Per una altra banda, fem referència als aspectes de qualitat i de drets de tots els serveis que es poden prestar d'atenció social. Per tant, nosaltres pensem que el que cal és, a part de garantir els drets i la qualitat, que ho considerem una problemàtica sobre la que actuar, nosaltres pensem que ha d'existir un sistema de control.

Trobem a faltar equips de control i d'inspecció dels serveis socials. I més ara, quan el Partit Popular entra en una dinàmica d'absoluta privatització i estos serveis no depenen de la prestació que dóna la mateixa administració, que moltes voltes eixe control extern brilla per la seua absència i, per tant, al final ho acabem pagant els mateixos usuaris.

També proposem que a les persones que van patir presó durant el franquisme d'una manera injusta se'ls indemnitze, ja ho estem demanant des de fa anys. Hi ha una resolució aprovada per aquestes Corts, hi ha un cens que ha començat la Conselleria d'Administracions Públiques, però que no acaba mai i a més no compleix les condicions d'esta resolució. I demanem tres milions d'euros dedicats a açò.

Per una altra banda, nosaltres considerem que en el tema de la immigració s'ha fet un retall realment gran i a més les ajudes que es donen es donen totes de manera nominal. Nosaltres proposem que eixes ajudes nominals passen a ser genèriques, però a més pensem que la reducció que vosté m'ha fet de les ajudes ha d'augmentar.

Per tant, nosaltres considerem que ha d'augmentar en 920. 000 euros el conjunt d'ajudes a associacions bé siguen d'ací o bé siguen d'immigrants. I eixes ajudes, a més, en part s'han dedicat a fer activitats i programes d'integració de l'immigració. És sorprenent com en ningú lloc dels pressupostos de la Generalitat apareix suport a activitats i programes d'integració de la immigració, en el que evidentment hi ha un contrasentit entre la percepció de la immigració com un tema a tractar, un tema que pot presentar en alguns casos conflictes i la nul·la intervenció per part de la Conselleria de Benestar Social i de qualsevol altra conselleria.

Gràcies.

El senyor president:

Gràcies, senyor Cardona.

Té la paraula la senyora Suanzes.

La senyora Suanzes Fernández:

El senyor president:

Moltes gràcies, senyora Suanzes.

Anem a passar a votar este bloc d'esmenes conjuntament si no hi ha cap observació. Vots a favor? 7. Vots en contra? 8.

Passem, a continuació, a debatre l'altre bloc d'esmenes que arreplega la 3. 571 i totes les relacionades a continuació. Té la paraula el senyor Cardona.

El senyor Cardona i Pla:

Gràcies, senyor president.

Jo volia recordar-li a la senyora diputada que si tindre als ancians en el seu entorn de convivència és una cosa tan positiva, hauríem convertir eixa línia en un dret i que abastara totes les dones que realment no tingueren necessitat i que tingueren ancians al seu càrrec. El que ens estem trobant és que no arriba a totes les dones que estan atenent ancians al seu càrrec. I, per tant, nosaltres el que considerem és que mentre vosté no ho transformen en un dret, pot ser una cosa que vostés retallen, afegeixen o li donen el sentit que els dóna la gana.

També crec que no es dóna de manera objectiva eixa ajuda ni referent a les persones que realment la necessiten. I moltes persones que ho necessiten més que unes altres no tenen les ajudes i unes altres persones sí.

Per tant, nosaltres pensem que no està considerat un dret, igual com pensem que no consideren un dret l'abonament residència per a la tercera edat, perquè el 45% dels sol·licitants que, a més, realment estan en una situació econòmica molt precària, no reben, no tenen eixa ajuda. Per tant, si es considera que eixa és la dinàmica que vostés van a seguir per a atendre els ancians, el que han de fer és que el cent per cent dels pacients que ho necessiten, és a dir, probablement el 95% o 96% de les sol·licituds que es fan, deuen ser aprovades. En el cas que el 40% se queden fora, evidentment, el que estan dient vostés és que deixaran sempre a un 40% o un 50% de persones amb necessitats fora de la seua atenció.

En els serveis socials, la formació, la investigació, moltes voltes brilla per la seua absència. La posada en comú, la possibilitat de fer investigació pràctica, la qüestió dels recursos econòmics per a fer-la. Nosaltres presentem esmenes en eixe aspecte i dediquem allò de l'abonament residència a la tercera edat, el dediquem fonamentalment a construcció, a inversió pròpia, a inversió pública i de les corporacions locals i de la iniciativa social sense ànim de guany, no acceptem que vostés aporten inversions al que diu la iniciativa social de titularitat privada, perquè això pot tindre ànim de guany. El que diem és que estem passant recursos econòmics provinents dels impostos de tots els valencians, perquè determinades empreses guanyen diners. I nosaltres acceptem que siga iniciativa social sense finalitat lucrativa, perquè pensem que la iniciativa social sense finalitat lucrativa té una definició molt concreta que no és la iniciativa privada, que és la que vostés volen potenciar amb açò.

Evidentment, quan nosaltres dediquem això de l'abonament residència, ho dediquem a construir residències públiques per a majors. Hem d'arribar al cent per cent però insistixc en l'aspecte de públiques, és l'única manera de garantir la qualitat assistencial i de garantir que s'atén les persones que no tenen recursos. Destinem 8 milions d'euros a la construcció per part d'ajuntaments de residències d'aquest estil, i a la construcció de centres de dia per ajuntaments i institucions sense finalitat lucrativa també destinem 2 milions d'euros.

És a dir, nosaltres pensem que aquesta construcció d'infraestructures públiques, són les úniques que són capaces de garantir l'atenció a totes les persones que tenen la necessitat. Evidentment, també pensem que cal omplir de personal totes aquestes residències, n'hi ha algunes residències que no han pogut atendre tots els ancians que podrien, per falta de personal, i nosaltres volem que participe la gent, que hi hagen consells sectorials de persones majors que realment puguen tindre incidència en la política que es fa des de la conselleria i des dels mateixos ajuntaments.

El senyor president:

Gràcies, senyor Cardona.

Té la paraula la senyora Suanzes.

La senyora Suanzes Fernández:

El senyor president:

Gràcies, senyora Suanzes.

Anem a passar a votar este bloc d'esmenes. Vots a favor? . (Veus) Perdó, sí, senyora Espí?

La senyora Espí de Navas:

El senyor president:

La senyora Espí de Navas:

El senyor president:

Bé, doncs, anem a passar a votar en primer lloc la 3. 579, 3. 648, 3. 649, 3. 651, 3. 653 i 3. 654. Vots favor? 1. Abstencions? 6. En contra? 8.

Passem a votar ara la resta d'esmenes. Vots a favor? 7. En contra? 8.

Anem a continuació a debatre el següent bloc d'esmenes, que arreplega el grup encapçalat per la 3. 595.

Té la paraula el senyor Cardona.

El senyor Cardona i Pla:

Gràcies, senyor president.

Per una banda, fem referència al paper de la Conselleria de Benestar Social en el que és l'eliminació de barreres arquitectòniques. Nosaltres pensem que no hi ha prou únicament amb la presentació d'una llei, sinó que el que s'ha de fer ara és desenvolupar-la i realment que totes les conselleries estigueren actuant en aquest sentit.

Nosaltres considerem que la Conselleria de Benestar Social deuria ser la coordinadora de tota aquesta tasca i, per tant, deuria ser la que revisara o la que supervisara que totes les conselleries tenen el seu pla d'actuació concret, i que informara de les possibles accions a mamprendre en este aspecte, les novetats que aparegueren i que portara un seguiment que realment totes aquestes actuacions s'estan fent.

No em diguen. Bé, sí, em diran que tot s'està fent, però nosaltres seguim veent escoles públiques i escoles oficials a on persones en cadira de rodes han de pegar la volta i estem contínuament veent que en els edificis públics no es respecta exactament açò.

N'hi ha una altra part molt fonamental que fa referència als malalts mentals. Nosaltres pensem que l'atenció de malalts mentals, conforme va dir el síndic de greuges l'altre dia, és un aspecte que està molt maltractat en aquesta comunitat, no n'hi han serveis de respir, d'inserció, d'atenció a persones en situació de desemparament, han baixat extraordinàriament els recursos per a centres d'atenció diürna, per a les vivendes tutelades, en els aspectes de malaltia mental, i nosaltres en això demanem augments en els programes de malalts mentals, de 600. 000 euros, d'atenció institucionalitzada, proposem un augment de 900. 000 euros, o de vivendes tutelades, que proposem un augment de 224. 000 euros.

Considerem que totes estes línies, totes han tingut una baixada realment espectacular respecte a l'any passat i que, per tant, si ja abans no s'atenien bé les persones que estan en estes circumstàncies, ara encara s'atén de manera pitjor.

Per una altra part, nosaltres considerem que n'hi han persones amb discapacitats que tenen una gran dependència vivint en residències públiques assistides per a atendre-les de manera suficient. Nosaltres proposem, en este cas, 6 milions d'euros per a la construcció de residències per a gent que té una gran dependència.

I, finalment, en els programes de discapacitats, que vostés ajunten en una mateixa línia els de físics, psíquics i sensorials i li dediquen només 1. 114. 000 euros, nosaltres proposem separar-los en tres línies diferenciades, per a persones amb discapacitat física, psíquica o sensorial, i, a més, augmentem la consignació pressupostària en 685. 000 euros. Considerem que encara no és suficient per a atendre açò, però, almenys, sí que n'hi hauria una major claredat en la distribució dels recursos econòmics.

Gràcies.

El senyor president:

Gràcies, senyor Cardona.

Té la paraula la senyora Suanzes.

La senyora Suanzes Fernández:

La línea de servicios sociales y especializados de enfermos mentales se ha incrementado un 44,80%, señor Cardona: usted propone un incremento, y nosotros también, y la Conselleria de Bienestar Social ya lo prevé, no tenemos ninguna necesidad de (inintel·ligible) enmiendas, porque no solo prevé un incremento, sino que, además, es importantísimo, es de un 44,80%, alcanza los 2,3 millones de euros. Y esto, este incremento, supone la creación de nuevas plazas para la iniciativa social, como el Cem de Albocácer, el centro de día de Sueca o el Cris de Gandia. Mire, en el año 1995 habían 2 centros, hoy hay 32, y eso son hechos. Hay 856 plazas, de 2 a 32, 30 centros más.

El senyor president:

Moltes gràcies, senyora Suanzes.

Anem a passar a votar este bloc d'esmenes. Sí, senyora Espí?

La senyora Espí de Navas:

El senyor president:

Doncs, anem a votar en primer lloc estes dos esmenes, la 3. 654 i la 3. 656. Vots a favor? 1. Abstencions? 6. En contra? 8.

Passem a votar la resta d'esmenes. Vots a favor? 7. En contra? 8.

A continuació anem a tractar el bloc d'esmenes que van de la 3. 621 a la 3. 644. Té la paraula el senyor Cardona.

El senyor Cardona i Pla:

Gràcies, senyor president.

Són les que fan referència a família, menor i adopcions, que són un exemple dels pressupostos "tobogan" que ens planteja el Partit Popular tots els anys. Augmenten el que l'any passat van disminuir, a vegades disminuïxen el que l'any passat van disminuir, i aixina van les coses. Per exemple, i per a demostrar-ho, el programa de mesures d'inserció social en el 2002, 10,5 milions d'euros; en el 2003, 3,2 milions d'euros; en el 2004, 3,2 milions d'euros. Això és una retallada.

En l'orientació i mediació familiar, també s'ha donat una rebaixa de 397. 000 euros en el 2002, a 200. 000 euros en el 2003. Aquí ha pujat uns 50. 000 euros en el 2004.

Per a famílies monoparentals, des de 246. 000 euros en el 2003, a 6 milions d'euros; 6. 000 euros en el 2003 a zero en el 2004. Podria dir que famílies monoparentals s'han quedat també a zero enguany des de 420. 000 euros; podria dir que els programes especialitzats en atenció a família menor han baixat d'1. 616. 000 euros a 679. 000 euros. Bé, podria seguir aixina perquè hi ha hagut un retall sistemàtic. Ara, clar, cada vegada que es parla de família, el Partit Popular diu que recolza fantàsticament la família. També només a un tipus de família. N'hi han molts de xiquets que no poden rebre ajudes. Per què? Perquè són fills de, per exemple, parelles de fet homosexuals. N'hi ha determinats grups familiars que no entren en la planificació de família i, per tant, no van a ser ajudats de cap manera, ni en cas de precarietat ni en cap altre cas. I ací n'hi ha persones que estan quedant-se sense ajuda perquè a vostés no els agrada el model familiar que formen. Nosaltres presentem algunes qüestions en eixe aspecte.

Nosaltres parlem de violència domèstica aquí. No de violència només de gènere quan parlem de la dona, perquè es dóna violència cap a menors i cap a ancians. I nosaltres, evidentment, tal com he comentat, si nosaltres considerem que vostés han pegat una retallada substancial a totes estes línies que he indicat, nosaltres en tots els casos proposem augments i en alguns casos augments substancials.

Nosaltres considerem que les prestacions econòmiques reglades deuen pujar en 5,5 milions d'euros i pensem que totes les altres línies que hem comentat també deuen pujar.

Tampoc entenem com vostés diuen que van a finançar els serveis especialitzats d'atenció a la família i a la infància. Nosaltres pensem que no només s'han finançar; s'han de planificar, s'han de crear i s'han de mantenir perquè, en cas contrari, no mostren cap tipus d'intenció de realment portar açò avant d'una manera eficaç, pública i que arribe a tot el territori.

El senyor president:

Gràcies, senyor Cardona.

Té la paraula la senyora Suanzes.

La senyora Suanzes Fernández:

El senyor president:

Gràcies, senyora Suanzes.

Anem a passar a votar. Sí, senyora Espí.

La senyora Espí de Navas:

El senyor president:

Doncs anem a passar a votar, en primer lloc, el bloc d'esmenes que arreplega la 3. 627 i la 3. 639. Vots a favor? 1. Abstencions? 6. En contra? 8.

Passarem a votar la resta d'esmenes. Vots a favor? 7. En contra? 8.

Anem a continuació a tractar el primer bloc que arreplega esmenes del Grup Socialista, que va de la 3. 658 a la 3. 734.

Té la paraula la senyora Segarra, quan crega convenient.

La senyora Segarra i Sales:

Un bon símptoma seria que alguna d'aquestes esmenes no mos vegérem obligades a fer-les perquè moltes d'elles són mesures que avui haurien de ser realitat ja que es van aprovar en la Llei d'igualtat aprovada en abril del 2003. I és un incompliment continuat, fent impossible que la situació de la dona realment canvie.

Esmenes que, per una altra banda, seran prou difícils de dur endavant ja que la Direcció General de la Dona disminuïx en el capítol VI, ni més ni menys que un 46%, i estem parlant d'inversions reals de la conselleria. I en el capítol VII baixa un 61%, que són les transferències que els fan als ajuntaments.

Així que hem presentat una sèrie d'esmenes que van. --i anem a ressaltar-ne alguna d'elles--, van en dos línies, en violència de gènere i en la Llei d'igualtat.

La creació d'un fons de garantia per al pagament de les pensions alimentàries i compensatòries, que la Llei d'igualtat obliga a este compliment. Saben que en el mes de gener, vespres d'unes eleccions autonòmiques, publicaren un decret per a aquesta ajuda i ni tan sols a les hores de hui han fet el model oficial per a sol·licitar-la, trobant-se les distintes administracions sense saber donar ninguna explicació a les dones que ho necessiten. En l'impagament d'estes pensions estem al 80%.

L'esmena 3. 178 és la creació de noves escoles infantils i remodelació de les ja existents. No es pot promoure la igualtat si han segut capaços de suprimir la línia de convenis per a la construcció i equipaments d'escoles infantils municipals de fons europeus, desapareixent tota una línia genèrica que donava l'oportunitat a totes les poblacions, i la destinen tan sols a tres ajuntaments que ja estaven contemplats en els pressupostos 2003. Difícilment podran complir amb eixes 45 places per als xiquets de zero a tres anys que anunciaren en les tanques publicitàries en plena campanya electoral.

Després tinc una altra esmena, que crec que és un deute que té esta societat, que és establir un sistema de pensions dignes per a les mestresses de casa mitjançant un conveni amb la Seguretat Social on la prioritat siga la seua situació econòmica i no la seua afiliació a un determinat col·lectiu.

Una esmena que presentem és la creació d'un complement autonòmic per a fer possible que totes les dones que tinguen xiquets o xiquetes menors de tres anys, independentment de la seua situació laboral, reben una ajuda de 1. 200 euros a l'any. És injust que mentres no estiga coberta l'etapa de zero a tres anys, per part de l'administració se li concedisca l'ajuda de 1. 200 euros tan sols a les dones que treballen, ja que les altres mares sofrixen doble discriminació: no tenen treball, no tenen escoletes públiques i, a més a més, no tenen eixa ajuda de 1. 200 euros. És un pes que contínuament està mossegant-se la cua.

Un altra esmena que creguem que és molt important és el complement autonòmic de les viudes que any rere any l'hem estat demanant. Per posar una idea, la mitjana és que les viudes d'esta comunitat comparades a la resta de l'Estat espanyol perceben 14 euros menys mensuals. Aproximadament n'hi han en la Comunitat Valenciana 200. 000 viudes, que en la majoria dels casos perceben pensions derivades del seu estat civil, amb quantitats inferiors al salari mínim interprofessional, i l'edat de les quals se situa per damunt de 50 anys. Estes característiques col·loquen este col·lectiu en una situació d'especial consideració. Ser dona, tindre esta edat, implica una gran dificultat en l'obtenció d'un treball. I la situació és dolenta ja que a les seues circumstàncies s'unix el desànim produït per la mort d'una persona estimada, a banda de suportar una disminució d'ingressos en la majoria dels casos de més d'un 50%. Catalunya o Andalusia, este complement autonòmic ja el tenen.

Altres tipus d'esmenes van en la línia de fomentar l'associacionisme, la participació de la dona en tot tipus de col·lectius. És difícil d'entendre que destinen 200. 000 euros menys --o menos-- que fa dos anys, i deixen tan sols una quantitat de 124. 000 euros, quantitat irrisòria per a potenciar l'associacionisme femení. En canvi, destinen, en estos últims quatre anys, exclusivament per a un col·lectiu de dones, més de 1. 000 milions de pessetes. És substancial la diferència, de 124. 000 euros per a totes, a més de 1. 000 milions de pessetes en quatre anys per a una d'elles.

N'hi ha una altra esmena, que és important --n'hi han diverses, però es poden ressaltar--, en la qual demanem que realitzen campanyes de sensibilització social amb perspectiva de gènere, en la televisió, en la ràdio de titularitat pública. Es deurien organitzar debats que consciencien els ciutadans dels problemes que comporta per a la societat la situació de desigualtat que estem sofrint les dones en el dia a dia. La importància d'impulsar eixa consciència no es demostra tampoc en aquests pressupostos. Tan sols 60. 000 euros, el mateix que l'any passat, quantitat que també contrasta amb el que gastaren a principi d'aquest any, vespres d'eleccions autonòmiques, per a promoure grans projectes per a vendre gestió i per propaganda electoral amb diners públics. Un exemple serien els 282 milions de pessetes que gastaren en ocupació o els grans projectes, 366 milions de pessetes, és a dir, 2,2 milions d'euros, o en gestió sanitària, 349. 410 milions de pessetes. És a dir, 1. 000 milions de pessetes per a fer propaganda electoral, com he dit abans, amb diners de tots. I tan sols 60. 000 euros per a conscienciar i sensibilitzar una societat que cada vegada ha d'estar menys dividida i més equilibrada de responsabilitats familiars i socials.

I un altre grup d'esmenes van dirigides a la violència de gènere que estan sofrint les dones, una violència que augmenta dia a dia i que segons la Fiscalia General de l'Estat en este últim any ha augmentat un 29%.

Totes elles, o la gran majoria, les contempla la Llei d'igualtat i l'Orde de protecció, però moltes no estan complint-se.

Demanem la creació de centres de 24 Hores en totes les comarques; més creació de centres d'emergència i de recuperació integral; que l'assessorament jurídic siga gratuït; la compareixença del Consell com acusació particular en les denúncies de dones maltractades; campanyes de sensibilització; implantació de torns d'ofici d'advocats i advocades especialitzats en violència de gènere.

Davant d'aquesta situació es ratifica la crítica contundent que férem en el seu dia a la Llei d'igualtat, per no estar acompanyada d'una memòria econòmica. Però en estos pressupostos podien haver demostrat que realment volien portar endavant aquesta llei. Però, tampoc. Cada vegada ho fan pitjor perquè contínuament estan satisfets de la seua acció, cosa que a les dones mos ho posen cada dia més complicat.

Moltes gràcies.

El senyor president:

Moltes gràcies, senyora Segarra.

Té la paraula la senyora Suanzes.

La senyora Suanzes Fernández:

Mire, señora Segarra, ha hablado usted de centros Mujer 24 horas. ¿Usted sabe cuántos había en el año 1995 cuando nosotros llegamos? Le garantizo que muy pocos, le garantizo que muy pocos. Habla usted de las reformas y de la creación. A ustedes no les gustaban mucho esos centros. No sé si lo sabe, pero le quiero recordar que a usted no le gustaban, nunca. Además, le voy a decir que esos centros Mujer 24 horas se han reformado a través del programa Feder y lo han hecho ya en Castellón y en Valencia, y en Alicante se harán próximamente.

Usted pide protocolos ratificados por expertos y expertas en materia de violencia. ¡Es que eso ya se ha producido! ¡Es que ya ahí hay protocolos ratificados por expertas y expertos! ¡Es que no puede usted pedir constantemente y año tras año cosas que ya se vienen realizando! Además, es una cosa muy curiosa, porque ustedes hace no mucho tiempo votaron en contra de una Ley de igualdad entre mujeres y hombres, y, luego, resulta que absolutamente todas las peticiones o prácticamente todas las enmiendas que ustedes plantean están recogidas ya en esa ley. Lo que no entiendo es. ¿Qué pasaba? ¿Que no les resultaba políticamente adecuado votar a favor de una ley presentada por el gobierno del Partido Popular y lo tienen que hacer ustedes a través de enmienda-presupuestos? Yo creo que es muy importante esa Ley de igualdad de oportunidades de mujeres y hombres que ustedes no han querido tener en cuenta.

Habla usted de la formación de funcionarios. Y yo le digo: es que ya se viene haciendo, es que se han realizado numerosos cursos. Le voy a citar unos cuantos. Se han elaborado cursos para formación de funcionarios en colaboración con el Ivap de 15 horas lectivas en Castellón, en Valencia y en Alicante, curso que se titulaba "Violencia de género". En colaboración con el (inintel·ligible) exactamente lo mismo; cursos de salud, género y violencia, de 30 horas en las tres provincias. Se han organizado cursos para funcionarios en materia de sanidad y en muchísimas otras.

El senyor president:

Senyora Suanzes.

La senyora Suanzes Fernández:

El senyor president:

Anem a passar a votar este bloc d'esmenes. Hi ha alguna observació que fer? Vots a favor? 6.

El senyor Cardona i Pla:

El senyor president:

Doncs, anem a votar, en primer lloc, l'esmena 3. 678. Vots a favor? 6. Abstencions? 1. En contra? 8.

Passem a votar la resta d'esmenes. Vots a favor? 7. En contra? 8.

A continuació tenim un altre bloc d'esmenes que comença en la 3. 735 i totes les que estan relacionades.

Té la paraula la senyora Espí.

La senyora Espí de Navas:

Ya de una vez hay que impulsar el desarrollo reglamentario de les leyes que afectan a esta conselleria, tanto la 5/97, la 1/98, como la 11 de 2003, es decir, la de servicios sociales, accesibilidad y estatuto de personas con discapacidad, que habrá de una vez por todas que impulsar el desarrollo reglamentario, que de una vez por todas se desarrollen los planes que emanaban de dichas leyes. Que muchas leyes hemos hecho en estos años. Es verdad. En estos 8 años se ha legislado mucho, pero, luego, la normativa ha quedado aparcada en el sueño de los justos y las partidas presupuestarias para poder aplicar las leyes no quiero decir ni en qué sueño han quedado, porque, desde luego, difícilmente se han podido aplicar.

Y eso es preocupante, porque efectivamente, no garantizas la calidad que tiene derecho el ciudadano que está en un centro, en una residencia, en un centro de menores o en cualquier centro que dependa de nuestra conselleria. Dudamos de que podamos seguir de cerca cómo se está desarrollando el día a día dentro de esos centros. Y sabemos, y me imagino que a ustedes también les llegan, que hay denuncias de residencias, hay situaciones de malos tratos a personas mayores, y sabemos que eso se sigue dando y que por parte nuestra pienso que está habiendo negligencia.

Verdaderamente tiene que ver una apuesta fuerte, y tenemos varias enmiendas en ese sentido, para fortalecer los servicios sociales municipales, a través del desarrollo de una vez por todas del Plan concertado; habiendo y creando un reglamento de financiación local que tengan claros los ayuntamientos cuál es su papel, y tengan ese reglamento de financiación que les permita saber hasta dónde pueden llegar, sobre todo para cubrir la acción comunitaria y los servicios sociales generales. Incrementar la financiación de los programas de prestaciones básicas de servicios sociales generales.

El senyor president:

Senyora Espí, quan vosté.

La senyora Espí de Navas:

El senyor president:

La senyora Espí de Navas:

El senyor president:

Senyora García, té la paraula.

La senyora García Herrero:

Mire, usted dice: nada nuevo bajo el sol. Nada nuevo bajo el sol porque no llega ni a incremento del IPC. Pues, señora Espí, empezaremos, podíamos empezar por servicios sociales y terminar por cada uno de las direcciones generales, para hablar del 43,2% de aumento en líneas presupuestarias para personas con mayores a su cargo; o el 37,4% para la enfermedad de Alzheimer, para incluir a las familias (inintel·ligible) a su cuidado; inversiones reales que crecen un 15,42%.

Y claro, como todos los años, y tampoco iba a ser este año una novedad, ustedes piden suprimir la línea de ayuda a personas con ancianos a su cargo, asignando esos créditos, como usted muy bien ha dicho, a la línea de servicios sociales generales, y es una propuesta, señoría que, como venimos repitiendo también año tras año, es totalmente inaceptable ya que es necesario atender prioritariamente a este tipo de personas. El principio de solidaridad implica garantizar la asistencia a personas mayores, a los que médicamente se les ha calificado como necesitadas de asistencia. Además, en el 2004, señoría, el Ministerio de Trabajo y Asuntos Sociales ha introducido este programa en el Plan de acción para las personas mayores, aportando además financiación para ello. Además es que eso es una filosofía que año tras año venimos repitiendo y que ahora mismo por tiempo no vamos a entrar.

El senyor president:

La senyora García Herrero:

El senyor president:

La senyora García Herrero:

Y luego sí que hay cuatro enmiendas que afectan a las consignaciones económicas solicitando el incremento de las líneas del PER, los programas de atención de familia y menor, añadiendo nuevas líneas: apoyo familias monoparentales, y en el mismo sentido que lo manifestado en las enmiendas que ha presentado el Grupo de Izquierda Unida, no podemos admitirlas por cuanto su admisión implicaría, señorías, el no poder mantener la actual red de centros de protección y reeducación de menores en general, o bien esa líneas presupuestaria que ustedes quieren suprimir o reducir, que es la del centro de reeducación La Villa, de Villena, y además que ya está incluida en la línea (inintel·ligible).

El senyor president:

Senyora García.

La senyora García Herrero:

El senyor president:

Moltes gràcies, senyora García.

Anem a passar a votar este bloc d'esmenes si no hi ha ninguna suggerència particular. Senyor Cardona, té vosté alguna. Vots a favor? (Remors) Sí.

La senyora García Herrero:

El senyor president:

Anem a votar, en primer lloc, l'esmena que s'han ficat les seues senyories d'acord, que és la 3. 935. Vots a favor de l'esmena 3. 935? 15.

Ara votarem la resta d'esmenes. Vots a favor de la resta d'esmenes? 7. En contra? 8.

A continuació tenim un bloc d'esmenes que va de la 3. 838 a la 3. 913, que té la paraula, per a la seua defensa, el senyor González.

El senyor González Sospedra:

Gràcies, senyor president.

Senyories.

El senyor president:

Moltes gràcies, senyor González.

Té la paraula la senyora García.

La senyora García Herrero:

Y usted dice que todo está hecho. No, señor González. Yo jamás diré que todo está hecho, pero que sí ha habido un progreso total desde que esta comunidad está gobernada por el Partido Popular. Y así un año tras otro, una confrontación electoral con otra, el pueblo valenciano nos sigue dando la mayoría que tenemos en esta cámara, y por eso nos da el gobierno de esta comunidad. Y no creo, señor González, que el pueblo valenciano sea tan tonto como para que nosotros les estemos cometiendo un fraude y desde el año 1995 esté dándonos esas mayorías que nos está dando, señor González.

Y cuando usted habla de amigos y amiguetes es que a lo mejor, señor González, resulta que ya la mayor parte, por no decir la inmensa mayoría de los colectivos y asociaciones de discapacitados, ya no están conformes con las actuaciones y los planteamientos de su señoría en estas Cortes y en esta Comunidad. Y por eso nos siguen votando a nosotros. Y ya le recordaré a sus señorías, cuando tengamos un debate con un poquito más de tiempo, lo que pasó con determinados auspicios que (inintel·ligible) su señoría el año pasado. Ya los recordaremos en otro momento.

El senyor president:

Anem a passar a votar este bloc d'esmenes. Vots a favor? 7. Vots en contra? 8.

Passem a continuació a un bloc d'esmenes del Grup Popular que arreplega la 3. 960 a 3. 974 i la 4. 061. (Remors)

La senyora García Herrero:

El senyor president:

Després de la correcció d'errors, que corresponia a l'esmena 3. 973, no 3. 960 que havíem dit, 3. 973, anem a passar a votar este grup d'esmenes del Grup Popular totes juntes.

La senyora Espí de Navas:

El senyor Cardona i Pla:

Jo voldria votar a banda, a part de les que ha dit la senyora diputada, la 3. 960, 3. 961, 3. 969 i, per una altra part, 3. 970. 3. 971 i 3. 974.

El senyor president:

Senyories, anem a votar-les una a una i vostés expressen el vot que consideren convenient.

Vots a favor de la 3. 960? 14. Abstencions? 1.

3. 962. A favor? 8. En contra? 1. Abstencions? 6.

Passem ara a les dotze esmenes que té Esquerra Unida en l'Ivaj.

El senyor Cardona i Pla:

Les passe directament a votació, senyor president.

El senyor president:

Vots a favor de les esmenes d'Esquerra Unida-l'Entesa de l'Ivaj? 7. En contra? 8.

Anem a debatre ara les esmenes que van de la 4. 029 a la 4. 060. Té la paraula el senyor Vicente.

El senyor Vicente Navarro:

El senyor president:

Gràcies, senyor Vicente.

Senyories, guarden silenci, que açò s'està acabant ja.

Té la paraula la senyora Marcos.

La senyora Marcos Puig:

Señor Vicente, mire, es muy sencillo, el Partido Popular sale a la calle y habla con los jóvenes de la Comunidad Valenciana, les pregunta por sus inquietudes y es así como actuamos nosotros. (Veus) Sí, es así, a ellos les hemos preguntado y han respondido, vivienda y empleo. (Veus)

El senyor president:

Moltes gràcies, senyora Marcos.

Anem a passar a votar el grup d'esmenes que han segut estudiades. Vots a favor? 7. Vots en contra? 8.

Mos queda l'esmena 4. 061 del Grup Popular. La passem a votació directament? Vots a favor? 8. En contra? 7.

Anem a votar a continuació la secció 16, que és la de Benestar Social. Vots a favor de la secció 16? 8. En contra? 7.

Votem ara l'Ivaj, que sí que té esmenes. Vots a favor? 8. En contra? 7.

Votem ara l'Institut Valencià d'Atenció a Discapacitats, que no té esmenes. Vots a favor? 8. Abstencions? 7.

Ara anem a la secció 17, que és Acadèmia Valenciana de la Llengua. Hi han quatre esmenes de L'Entesa.

El senyor Cardona i Pla:

Les passem directament a votació.

El senyor president:

Votem les quatre esmenes que ha presentat Esquerra Unida-L'Entesa. Vots a favor? 1. Abstencions? 6. En contra? 8.

Ara votem la secció 17, que és Acadèmia Valenciana de la Llengua. Vots a favor? 14. En contra? 1.

Servei de Deute, que no té cap d'esmena. Votem la secció 19. Vots a favor? 8. Abstencions? 6. En contra? 1.

I ara tenim la secció 20, que són despeses diverses. N'hi han 16 esmenes d'Esquerra Unida-L'Entesa.

Té la paraula el senyor Cardona.

El senyor Cardona i Pla:

Encara que les vaja a passar directament a votació, vull recordar a la comissió que l'esmena 3. 991 i 3. 993, encara que figuren publicades, se van retirar en el seu moment.

El senyor president:

Doncs, tenint en compte que la 3. 991 i la 3. 993 varen ser retirades en el seu moment, passem a votar la resta de les catorze esmenes d'Esquerra Unida-L'Entesa. Vots a favor? 1. Abstencions? 6. En contra? 8.

Tenim ara dotze esmenes del Grup Socialista.

Senyora Moreno.

La senyora Moreno Fernández:

El senyor president:

Té la paraula el senyor Costa.

El senyor Costa Climent:

El senyor president:

Moltes gràcies, senyor Costa.

Anem a passar a votar este bloc de dotze esmenes del Grup Socialista. Vots a favor? 7. Vots en contra? 8.

Mos queda una esmena presentada pel Grup Popular. Anem a passar a votar-la? . (Veus) Sí? ¿La votamos por separado? . (Rialles) Està clara? Vots a favor de l'esmena presentada pel Grup Popular? 8. En contra? Abstencions? 7.

Passem a votar ara la secció 20, que és la de despeses diverses. Vots a favor? 8. En contra? 7.

Senyories, doncs, hem aplegat al final de la comissió. Agrair-los a tots els diputats i diputades que açò ho hem fem molt còmode, mos falta designar el membre que ha de presentar el dictamen de pressupostos, dilluns per la vesprada crec que és, no? .

El senyor Costa Climent:

El senyor president:

La senyora Moreno Fernández:

El senyor president:

I donar-vos a tots les gràcies, perquè de veres que ha segut una setmana.

Sí, senyora Moreno?

La senyora Moreno Fernández:

El senyor Cardona i Pla:

Igualment, mantenim totes les esmenes no aprovades als pressupostos.

El senyor president:

Alguna n'han aprovat, (rient-se) Cardona.

Bé, doncs, com vos dia, gràcies per tot i, sobretot, gràcies a la gent que ha col·laborat amb mosatros al llarg d'esta setmana, que són els servicis de la cambra, i, per descomptat, el senyor lletrat major, que ha fet una faena. (Veus) Per què m'he pensava jo que eres major? Serà per les canes. Al senyor lletrat de la comissió, que, vaja, ha fet una faena estupendíssima. I als mitjans que han contat el que heu dit, eh? Simplement el que heu dit. (Veus)

(S'alça la reunió a les 12 hores i 20 minuts)

