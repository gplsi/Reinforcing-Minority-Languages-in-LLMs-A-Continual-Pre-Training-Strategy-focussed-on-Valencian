Comissió d'Obres Públiques, Infraestructures i Transports realitzada el dia 2 de desembre de 2014. Comença la reunió a les 10 hores i 34 minuts. Presideix el diputat senyor Rafael Ferraro Sebastiá. Reunió número 19.

El senyor president:

Anem a donar començament a la Comissió d'Obres Públiques, Infraestructures i Transports convocada per al dia de hui.

En primer lloc, senyor secretari, que substituïx la secretària, senyor Martínez. Valentí Martínez Juan, no? (remors) passarà llista per tal de comprovar si n'hi ha quòrum. Procedixca, senyor secretari.

(El secretari passa llista per tal de comprovar si hi ha quòrum)

Moltes gràcies, senyor secretari. N'hi ha quòrum.

En primer lloc, i abans de començar l'ordre del dia anem a proposar una alteració de l'ordre del dia, tal com havíem quedat amb els grups parlamentaris, que serà que el punt número 3, el 4 i el 5 són els tres que se voran este matí, per este ordre i, quan acabe el punt número 5, alçarem la sessió.

Aixina que, senyories, si no n'hi ha inconvenient, s'aprova per unanimitat? Moltes gràcies.

Passem, doncs, a l'odre del dia. Primer, lectura i aprovació, si correspon, de l'acta de la sessió anterior. Les seues senyories tenen en les seues carpetes l'acta. Ara és el moment de fer alguna observació i, si no n'hi ha ninguna, l'aprovem per unanimitat. Moltes gràcies.

Proposició no de llei sobre la inclusió d'una consignació suficient en els pressupostos generals de l'estat per a l'establiment d'un contracte programa per al transport públic a les àrees metropolitanes de la Comunitat Valenciana, presentada pel Grup Parlamentari Compromís (RE número 91. 855, BOC número 273)

El senyor president:

Passem, doncs, al següent punt de l'ordre del dia que és l'assenyalat amb el número 3: presa en consideració de la Proposició no de llei sobre la inclusió d'una consignació suficient en els pressupostos generals de l'estat per a l'establiment d'un contracte programa per al transport públic a les àrees metropolitanes de la Comunitat Valenciana, presentada pel Grup Parlamentari Compromís.

Per a la seua defensa té la paraula el senyor Ponce.

El senyor Ponce Guardiola:

Gràcies, senyor president.

Bon dia a totes i a tots.

En el període comprés entre 2003 i 2010, els valencians i valencianes vàrem perdre 375,3 milions d'euros en subvencions al transport públic per falta d'un contracte programa de La Generalitat amb el govern central. Cal recordar que eixe contracte programa no va estar vigent perquè en 2002 va deixar de demanar-se i va. bé, mos va portar fins a la situació en què estem ara mateix.

Des del 2010 el transport públic ha vist com les seues freqüències, especialment en Metrovalencia, s'han anat deteriorant any a any. Sumat a l'escassa freqüència de pas ja habitual les reduccions que es realitzen en el servei en època estival, entre juny i setembre, fa que els horaris de pas estival ja no siguen una prescripció veraç denominar «metro» a un servei públic en què les freqüències de pas són tan escasses que la pèrdua d'un tren pot suposar retards molt importants per als ciutadans que l'utilitzen per a accedir als seus centres de treball o d'estudi.

També, els turistes que visiten València i el seu entorn pateixen aquestes retallades del servei amb el consegüent dany a un sector socioeconòmic clau, precisament en els tres mesos de major afluència turística.

L'aposta per un model de transport insostenible basat en el transport privat i en un model d'ocupació del territori depredador està darrere d'aquesta falta d'interés i menyspreu evident de la Generalitat valenciana pel transport públic, com es demostra amb dades de la mateixa Generalitat valenciana.

Durant el període esmentat en el qual es varen perdre 375,3 milions per al transport públic valencià, l'Estratègia valenciana davant el canvi climàtic 2008-2012 reconeixia en el seu apartat 4. 1. 2, emissions per sectors, com el trànsit per carretera en el territori valencià suposava una contribució en les emissions de gasos d'efecte hivernacle molt superior a la mitjana estatal, amb una ponderació que ha variat des del 26,7%, 17,7 en la mitjana estatal, en l'any base, que va ser l'any 1990, al 30,3%, 21,7% en la mitjana estatal, a l'any 2005.

Així mateix, este document arreplega que un dels dos sectors que té major pes en l'inventari valencià del que representa l'inventari estatal és el trànsit per carretera que ha evolucionat en el mateix interval, de 1990 a 2005, del 9,5% al 10,5%. En el mateix document es reconeix com el sector «altres formes de transport» es mantenia inalterable en el període 1990-2005, en la xifra del 2%, mentre que en el marc estatal ha passat, en aquest mateix període, del 2,7 al 3,1. Bé.

Traduint totes estes xifres, el que estem posant en evidència és que si bé l'estat espanyol ja no està complint la reducció de gasos d'efecte hivernacle com estava acordat, al País Valencià la situació és molt pitjor i anem molt arrere de la mitjana de l'estat, que ja dic que va per darrere del que deuria ser.

Les emissions de gasos d'efecte hivernacle per comunitats autònomes, sèrie de 1990 al 2010, recollides per la Secretaria d'Estat de Medi Ambient, permeten conéixer que l'índex d'evolució de les emissions de CO2 equivalent en el territori valencià es situa per sobre del 155%, sent aquest mateix índex per al conjunt de l'estat de 123%, aproximadament.

Segons la secretaria d'estat, l'any 2011 es manté sense variacions. El nivell d'emissions que li correspon a l'estat espanyol per a complir el protocol de Kyoto en el marc de l'objectiu d'emissions de la Unió Europea solament li permetia superar en un màxim del 15% de referència durant el període 2008-2012.

L'últim document del govern valencià sobre aquest tema, l'Estratègia valenciana davant del canvi climàtic 2013-2020, és un document (inintel·ligible) . dos-centes pàgines, ja no arreplega aqueixes dades. Important manca d'aquest segon document, pel que fa al primer, que encara que mera declaració d'intencions almenys oferia dades desagregades inclús dels sectors difusos. El més recent document en ometre'ls impedix una observació de l'evolució de les emissions atribuïdes al transport privat. Precisament esta vesprada tractem en la Comissió de Medi Ambient una proposta del Partit Popular en què es proposa que es calcule la petjada ecològica, la huella de carboni, dels diferents sectors valencians en el que té a vore la seua influència en el canvi climàtic, en les emissions de CO2 i d'altres gasos d'efecte hivernacle.

Ho dic perquè anem cap arrere. En la primera estratègia contra el canvi climàtic sí que hi havia eixa desagregació i, ara mateix, el Partit Popular, en el nou document, com que no fa eixa desagregació, doncs, bé, ha de fer una proposta perquè es calcule quina és la petjada ecològica dels distints sectors productius valencians i també en el que ha de vore amb el transport, no?

El que sí és constatable és que les administracions públiques valencianes seguixen privilegiant les inversions en transport privat enfront de la inversió en transport públic. Així, mentre l'ampliació de la línia 5 de metro fins a Riba-roja i Vilamarxant, que va ser enunciada pel govern valencià en 2004, deu anys després seguix sense tenir cap data creïble perquè Vilamarxant recupere un servei públic que va perdre fa ja trenta anys.

Una altra administració valenciana, la Diputació de València, finança el desdoblament de la carretera CV-370 de Manises a Riba-roja. Aquesta actuació no respon a cap necessitat d'incrementar la capacitat de la via, després que el Tribunal Superior de Justícia de la Comunitat Valenciana, en juny del passat any 2013, va declarar nul i va deixar sense efecte el pla urbanístic Masia de Porxinos, a Riba-roja. El que volem dir és que. bé, eixe desdoblament només tenia sentit si eixe PAI, que no tenia cap sentit ni ecològic ni social ni corresponia a cap necessitat, si eixe PAI havera anat endavant, però no ha sigut la situació. Aleshores, no tenia cap sentit fer eixe desdoblament que ha costat de l'ordre de 31 milions d'euros. I, al mateix temps, una infraestructura bàsica, que és, per a vertebrar el territori, un transport sostenible, que seria la prolongació de la línia de metro, tal com estava anunciada fa deu anys, doncs no sabem quan arribarà a Vilamarxant i no sabem quan acabarà de vertebrar la part sud de la comarca del Camp de Túria.

Mentre les obres de construcció de la infraestructura que hauria de permetre que el transport públic i metropolità arribara fins a Riba-roja han estat paralitzades anys, des de 2011 fins al passat mes d'abril de 2014, reprenent-se solament després de successives mobilitzacions veïnals promogudes per la plataforma ciutadana «Metro a Riba-roja, ja».

A hores d'ara, són ja sis anys de retard els que s'acumulen en l'engegada efectiva d'aquest servei públic anunciat pel govern valencià a 2008. I del que en 2014 encara estan a l'espera els veïns de Riba-roja, Vilamarxant i tota la comarca.

Així mateix, les freqüències de pas que s'anuncien cada mitja hora en dies laborables no són les homologables per a poder parlar d'un servei públic de metro. En tot cas, serien les d'un ferrocarril de rodalies, que tenen una menor freqüència en els seus serveis i operen segons horaris fixos.

Així, segons el que anuncià la consellera, podem afirmar que el metro no arribarà en condicions ni a Riba-roja ni a Vilamarxant.

Per tot això fem les següents propostes de resolució. Les Corts insten el Consell a, per un lloc, exigir al govern central que els pressupostos generals de l'estat arrepleguen consignació que permeta comptar amb un contracte programa per al transport públic en les àrees metropolitanes del nostre territori, perquè és clar que no tenim finançament suficient per a desenvolupar la xarxa i vertebrar el territori i les àrees metropolitanes com toca, i això és conseqüència d'estos deu anys en què no hi ha hagut contracte programa.

El segon punt seria assignar en els pressupostos de La Generalitat de 2015 una dotació pressupostària suficient perquè el metro arribe al municipi de Vilamarxant. Això no vol dir exactament que arribe directament, o siga, que es completen totes les obres, sinó que el projecte continue endavant i, bé, que estiga pressupostat el necessari perquè l'any que ve continuen els projectes, estudis de detall, expropiacions, etcètera.

Tres. Finalitzar les obres del metro perquè arribe fins al centre del municipi de Riba-roja en subterrani incloent el baixador de València la Vella. Això era el projecte original, que el metro arribara al centre del poble de Riba-roja en subterrani. I el que no té cap sentit és que no s'haja fet un baixador en València la Vella, que la despesa és molt xicoteta, però que donaria servei al voltant de mil persones que poden viure allí i, en època estival, tres mil, quatre mil, cinc mil persones.

Quatre. Estudiar la coordinació de les inversions de les diferents administracions públiques valencianes en matèria de transport i mobilitat prioritzant que les inversions vagen destinades a infraestructures de transport sostenible i públic.

I, cinc, el Consell retrà compte a Les Corts del compliment d'aquesta resolució en el termini màxim de tres mesos des de la seua aprovació.

Jo crec que he explicat el perquè de la moció. L'aspecte fonamental, òbviament és tindre un transport públic en l'àrea metropolitana. Per a això és necessari tindre eixe contracte programa i estem demanant les reivindicacions de la comarca de Camp de Túria que forma part ineludible d'esta àrea metropolitana i que porta una discriminació històrica de ja molts anys.

Moltes gràcies.

El senyor president:

Moltes gràcies, senyor Ponce.

Torn de fixació de posició. Per part del Grup Parlamentari Esquerra Unida, té la paraula la senyora Sanz.

La senyora Sanz Alonso:

El senyor president:

Sí, per part del Grup Parlamentari Socialista, té la paraula el senyor Signes.

El senyor Signes Núñez:

Gràcies, president.

Efectivament, açò és. Estic d'acord en el que han dit els companys d'Esquerra Unida i de Compromís. I anuncie que anem a votar a favor de la PNL.

Açò, efectivament, és el retrat del gran fracàs, tant del Consell com de l'Ajuntament de València, per a aconseguir per a la nostra comunitat, sobretot per a les grans àrees metropolitanes, allò que efectivament tenen altres, com són Madrid i Barcelona, per exemple. És a dir, en este moment, Madrid està finançada per al transport metropolità en 127 milions d'euros i Barcelona en 25, la qual cosa suposa 19 euros per habitant, i significaria 28,5 milions per al conjunt de l'àrea metropolitana de València, dels quals 15,2 serien per a la ciutat i la resta per a la resta del transport de l'àrea metropolitana.

Ahí hi ha hagut un gran fracàs en la negociació, repetisc, tant per l'alcaldessa de València, Rita Barberá, com per la consellera d'infraestructures, Isabel Bonig. Ella ha admés el seu fracàs en la firma d'un contracte programa per a finançar este transport metropolità de València que, com s'ha dit, tampoc s'inclou en els pressupostos de 2015.

Ací, en el fons, el que està passant és que el govern de l'estat no perdona La Generalitat que a principis de la dècada de l'any 2000 desviara diners destinats a Ferrocarrils de la Generalitat Valenciana a altres menesters -que no cal dir quins són-. I, des d'eixe moment, la Comunitat Valenciana no ha tingut contracte programa. Eixe és el problema, no?

I les conseqüències, quines han sigut? Efectivament, s'han dit. És a dir, La Generalitat ha perdut 375,3 milions d'euros en subvencions al transport públic, des de 2003 a 2010, per la falta d'eixe contracte programa que, efectivament, va estar vigent des de 1999 fins 2001. L'última ocasió -que també ha (inintel·ligible) . - en què l'estat injectà una subvenció per al transport metropolità en les arques autonòmiques fou en 2002, quan Ferrocarrils rebé dels pressupostos generals de l'estat un total de 13,7 milions d'euros que no aplicà on deurien haver-se aplicat.

Des d'aleshores, el res més absolut. El transport valencià ha hagut de sobreviure, a dures penes, solament amb les aportacions autonòmiques, els ingressos per venda de bitllets o publicitat i, sobretot, recorrent a l'endeutament. Per això, Ferrocarrils, en este moment, i també l'EMT estan en un grau d'endeutament com estan, no?

La Generalitat no ha aconseguit cobrar ni un euro per a finançar el transport públic metropolità, a pesar que en els pressupostos generals de l'estat sí que se consignava una quantitat anual. En 2003, solament per a FGV, 13,97 milions. Però, a partir de 2004, per a FGV i la EMT, per quantitats que oscil·laven entre els 37,7 i els 38 milions d'euros. En canvi, estes quantitats mai aplegaren a ser abonades a La Generalitat per no haver-se subscrit ningun contracte programa entre La Generalitat i l'estat, segons reflectix un informe de 2011, elaborat per la delegació de govern en la Comunitat Valenciana.

I, en realitat, el que ahí n'hi ha és un regne de taifes entre FGV i EMT. Totes les aportacions de l'estat deurien haver-se canalitzat o deurien canalitzar-se a través de l'Entitat de Transport Metropolità, l'Entitat de Transport Metropolità, l'ETM, desprès reconvertida a Agència Valenciana de Mobilitat, que La Generalitat va finiquitar en 2013 -i que, en este moment, s'ha declarat nul l'ERO-, a pesar que solament contava amb 39 treballadors i era un empresa molt molt rendible.

Per tant, tant l'Agència Valenciana de Mobilitat com l'ETM varen nàixer per a consolidar un autèntic sistema de transports integrat de l'àrea metropolitana de València. Però, la desídia de La Generalitat, a l'hora de concedir-li una verdadera autoritat enfront dels dos regnes de taifes de transport en València, FGV i EMT, va fer que el seu àmbit d'actuació fóra molt limitat. I d'ahí el fracàs, no?

Des que es va crear FGV, en 1986, i comença a operar l'1 de gener de 1987, l'estat sempre havia finançat les necessitats del transport públic metropolità a través de dos instruments de finançament: el contracte programa destinat al cofinançament de FGV, i subvencions a l'Ajuntament de València amb càrrec al fons de finançament de les (inintel·ligible) . públiques de transport.

En definitiva, un gran fracàs de La Generalitat, un gran fracàs de l'Ajuntament de València, que té unes nefastes conseqüències per a tota l'àrea metropolitana.

I, per la resta, compartisc el tema que ha explicat Juan Ponce sobre el tema de l'arribada del metro a Riba-roja, a Riba-roja centre, a la urbanització València la Vella i, per suposat, la seua prolongació fins a Vilamarxant.

Res més i moltes gràcies.

El senyor president:

Moltes gràcies, senyor Signes.

Per part del Grup Parlamentari Popular, té la paraula el senyor Giner.

El senyor Giner Giner:

Moltes gràcies, senyor president.

Senyories.

Bé, en primer lloc, m'agradaria fer algunes puntualitzacions a la lectura que ha fet el senyor Ponce d'eixa llarga exposició de motius que acompanyava la proposta de resolució final del seu grup.

I la primera és comentar que es parla ahí, només començar l'exposició de motius, del període comprés entre 2003 i 2010 i xifra en 375,3 milions d'euros una subvenció que s'ha perdut. Bé, que ho diga el senyor Ponce, doncs, pot tindre un cert passe; però, que alguns grups que són responsables que el govern de l'estat, en eixe període, no arribara a quallar i a fer realitat el contracte programa. (Remors) Xe! , perdone! , no m'envie a ningun lloc mal olent, però deixe'm parlar també, almenys. (Veus) No sé, ¿això què vol dir? Que. (Veus. Inintel·ligible)

El senyor president:

Senyories, per favor, deixen vostés de parlar entre vostés i dirigisquen-se a la presidència.

El senyor Giner Giner:

Doncs, senyor president, que em deixe parlar tranquil.

El senyor president:

. I, després, doncs, cadascú té les seues possibilitats de parlar en el moment oportú.

Continue, senyor Giner.

El senyor Giner Giner:

Dic que, fent cas a l'exposició de motius, parla de 2003 a 2010. Ahí n'hi ha un ample número d'anys que són responsabilitat del govern de l'estat i, dins del govern de l'estat. Perquè, per part de la Generalitat valenciana, ha existit -i podré aportar les proves de què estic diguent; i vostés, per altra part, coneixen sobradament- la millor voluntat per a arribar a un acord per arribar a aconseguir eixe contracte programa. ¿Què més volem? Estem batallant per a això, estem lluitant per a això.

Per tant, jo crec que s'haurien de matisar algunes qüestions.

Després n'hi ha. , en la mateixa exposició de motius n'hi ha una comparació maniquea. Perquè, clar, comparar les emissions de gasos d'efecte hivernacle de la Comunitat Valenciana amb la mitjana de l'estat, doncs, bé, caldria utilitzar altres aspectes que feren homologable eixa comparació. Perquè comparar la Comunitat Valenciana, amb el que té d'importància industrial, econòmica, turística, el pes poblacional, amb altres comunitats que, per suposat, no la tenen, doncs, jo crec que això és barallar xifres que no tenen, de manera alguna, comparació, senyories. No és homologable. Això que es fa ahí és poc, com a mínim, vaig a dir, poc seriós.

I, en tot cas, fer una referència a l'aposta de les administracions per un altre tipus de transport, perquè la diputació de València faça una aposta per desdoblar una carretera, com és la CV-370. Escolte! , ¿què vosté no vol que la diputació de València, per altra part, millore les carreteres que formen part de la xarxa que són de la seua competència? És poc comprensible.

Respecte a la inclusió en els pressupostos generals de l'estat de consignació econòmica suficient per a comptar amb un contracte programa per al finançament del transport públic en les àrees metropolitanes de la Comunitat Valenciana, doncs, jo he d'assenyalar-los i recordar-los, senyories, que eixa consignació va existir durant alguns anys i que va ser retirada en els pressupostos generals de l'estat per l'anterior govern central del Partit Socialista. És el Partit Socialista, quan governa en Madrid, qui les retira, retira eixa consignació econòmica.

Des d'aleshores, La Generalitat, com deia anteriorment, ha manifestat en diferents ocasions la seua voluntat de subscriure un contracte programa amb l'administració general de l'estat per al finançament d'eixe transport metropolità.

Per altra banda, ho deia al principi de la meua intervenció, estes Corts han aprovat distintes resolucions: la 226/8, de 23 d'abril de 2013, o la 322/7, del 12 de maig de 2010. Voluntat inequívoca que La Generalitat està a favor d'aconseguir eixe contracte programa, com no podia ser d'altra manera.

I quant a l'assignació en els pressupostos de La Generalitat per a 2015 d'una consignació suficient per a la prolongació de les obres de Riba-roja a Vilamarxant, doncs, deguem recordar, des del meu grup, la política del Consell en esta matèria, que en la present legislatura ha anat dirigida a la finalització de les obres que s'encontren en curs, com és el cas de l'arribada del metro a Riba-roja. El que, senyories, l'arribada a Riba-roja va a produir-se ara, de manera immediata, a inicis de 2015. I vostés això ho obvien. Haurà tardat més o menys, però ara, en els primers mesos de 2015, va a arribar el metro a Riba-roja. Clar, arriba a Riba-roja i, aleshores, ja volen que arribe al centre. I mosatros també, però quan les condicions econòmiques ho permeten.

Quant a la prolongació fins a Vilamarxant, és un objectiu que el mateix govern de La Generalitat té, que està marcat a mitjan termini, a termini mig, en funció de l'evolució de les disponibilitats pressupostàries. I, en este sentit, dec recordar-los també que la conselleria disposa d'un projecte bàsic ja redactat i que, una volta existisca la disponibilitat, aleshores, s'escometrà el projecte d'execució.

I respecte al baixador de València la Vella, doncs, tan sols dir-los que va a redactar-se un projecte constructiu, tal com va assenyalar la consellera el 19 de novembre en la seua visita a les obres de prolongació de la línia 5 de Metrovalencia fins a Riba-roja del Túria. I això es farà també realitat.

I acabe, senyor president. En qualsevol cas, ara tenen també els pressupostos. Podran plantejar les esmenes que consideren més oportunes.

Gràcies, senyor president.

El senyor president:

Moltes gràcies a vosté, senyor Giner.

Per a rèplica, senyor Ponce, tiene usted la palabra.

El senyor Ponce Guardiola:

El senyor president:

El senyor Ponce Guardiola:

El senyor president:

Sí, senyor Giner, té vosté la paraula.

El senyor Giner Giner:

Moltes gràcies, senyor president.

En primer lloc, diu vosté que la Generalitat valenciana aposta pel transport privat. Li donaré tan sols una dada. Se l'apunta vosté i se la reflexiona. Mire, des del 2003 s'han invertit en el transport públic ni més ni menys que 2. 300 milions d'euros. 2. 300 milions d'euros. Això li pareix a vosté que és apostar pel transport privat? (Se sent una veu que diu: «I en carreteres? ») Li pareix a vosté que és apostar. ? No, en carreteres, vosté és la contradicció personificada, perquè quan una institució, com és la diputació, invertix en el desdoblament d'una carretera de la seua xarxa de carreteres, vosté ho critica. Vosté diu: «Sin necesidad. » Al marge que està fent una cosa que els caracteritza a vostés, que és clavar-se, immiscir-se en l'autonomia municipal que. Sí, senyor, perquè la diputació provincial és un ens vinculat a les localitats, i vosté no té res a vore amb les competències d'eixe ens. Però, vostés tenen eixa tendència a immiscir-se i a clavar-se en qualsevol qüestió, els importe o no els importe.

A mi no em deixa de sorprendre, senyor president, que un nacionalista, un nacionalista entre interrogant, no ho sé, que acaba de dir vosté. Ah, «verde». Doncs, bé, doncs no està malament. Si matisa vosté que és més «verde» que nacionalista, doncs de cine. Però, en tot cas, està vosté en un grup nacionalista que ve ací i diu, com ha dit fa una miqueta, que la responsabilitat -ha dit vosté pràcticament literalment- d'eixa manca del contracte programa és d'ací, de la Generalitat valenciana, i no del govern central. Escolte, s'ho faça mirar, ho contrasta vosté, fa una catarsi amb el seu grup i amb el portaveu del seu grup, perquè això que ha dit vosté és una barbaritat, inclús per a un no nacionalista. Una barbaritat. Ara, vosté, dins del seu argument, a falta de més arguments, arriba vosté i ja deriva, a falta d'arguments, deriva al tema de les bicicletes. Doncs, bé, també, també és vosté molt lliure.

La comparativa que ha intentat vosté justificar i que apareix en l'exposició de motius de la seua PNL és que no es sosté, senyor Ponce, és que no es sosté. És que no és homologable, ja li ho he dit jo. És que és la manipulació d'unes dades una vegada més per a poder cobrir una argumentació que cau pel seu pes.

I, al final, doncs mire, quan n'hi ha una realitat com la que jo vaig a insistir perquè quede clara, que ara en gener, febrer del 2015, el metro, senyories, arribarà a Riba-roja. I quan n'hi ha una realitat palpable com eixa, vosté què fa? Això que està diguent, als afores. Això diu. No, si està diguent-ho ell, senyor president. És que no té altre argument. Arriba. Vol negar-ho? Doncs arriba als afores. Als afores, el poble en l'extraradi, això no és Riba-roja? O és el Zaire? Què és això? És Riba-roja. Per tant, el metro arriba a Riba-roja. I, a més, com no els ve bé tampoc acceptar que s'ha executat l'obra i s'ha acabat l'obra, aleshores diu: «Y han acabado deprisa, muy deprisa, tenían mucha prisa, la carretera, Riba-roja. » Xe, per l'amor de Déu, si és que en les seues pròpies argumentacions se'ls veu -perdonen l'expressió- el plumero, entre cometes.

I finalment vull dir-li una cosa més. Respecte a l'estudi de coordinació al qual fa també vosté referència en la seua PNL, en l'exposició de motius, a l'estudi de coordinació de les inversions de les diferents administracions públiques valencianes en matèria de transport i mobilitat, demana que prioritzen les inversions que van destinades a infraestructures de transport públic. Doncs jo he d'assenyalar-li que esta coordinació, molt a desgrat seu, ja es produïx, senyor Ponce. Eixa coordinació ja es produïx. Unes vegades per l'aplicació directa del principi de col·laboració administrativa entre distintes administracions, o bé, també, a través de mecanismes d'audiència, els informes institucionals als quals ha de sotmetre's qualsevol projecte entre distintes administracions.

I quant a la priorització de les inversions que van destinades a infraestructures de transport públic, doncs bé, vostés tenen la possibilitat també de plantejar les esmenes que consideren oportunes. Però, una vegada més, senyories, ací, el que fa l'oposició és intentar manipular, manejar una realitat, transformar-la, negant, tancant els ulls a la realitat, per a vendre una imatge distorsionada. Acabe diguent-li -recorde el que li ha assenyalat- 2. 300 milions d'euros en transport públic.

El senyor president:

Senyor Giner.

El senyor Giner Giner:

Eixa és l'aposta pel transport per al transport privat que fa La Generalitat.

Gràcies, senyor president.

El senyor president:

Moltes gràcies a vosté, senyor Giner.

Senyories, conclòs el debat, passem a votació. Vots a favor de la proposició no de llei? 7. Vots en contra? 8. Per 8 vots en contra i 7 a favor, queda desestimada.

Proposició no de llei sobre la finalització de les obres del túnel de la serra Grossa per a l'ampliació de les freqüències del tramvia entre Alacant i els trens de Benidorm, presentada pel Grup Parlamentari Esquerra Unida (RE número 91. 954, BOC 273)

El senyor president:

Senyories, passem al segon punt de l'ordre del dia, que és el número quatre: presa en consideració de la Proposició no de llei sobre la finalització de les obres del túnel de la serra Grossa, per l'ampliació de les freqüències del tramvia entre Alacant i els trens de Benidorm, presentada pel Grup Parlamentari Esquerra Unida. Per a la seua defensa, té la paraula la senyora Sanz.

La senyora Sanz Alonso:

El senyor president:

La senyora Torregrosa Orts:

Y, desde luego, no les quepa duda que en cuanto a esa obra, como es la intervención de la línea 1 a su paso por la serra Grossa en Alicante, que era un espacio de gran potencial paisajístico y que reconvirtió un lugar abandonado en un espacio de uso público accesible a la población y se rescató un magnífico patrimonio oculto.

El senyor president:

La senyora Sanz Alonso:

El senyor president:

La senyora Torregrosa Orts:

El senyor president:

La senyora Sanz Alonso:

El senyor president:

El senyor Ponce Guardiola:

El senyor president:

El senyor Ponce Guardiola:

El senyor president:

El senyor Ponce Guardiola:

El senyor president:

El senyor Ponce Guardiola:

El senyor president:

El senyor Ponce Guardiola:

El senyor president:

Per part del Grup Parlamentari Socialista té la paraula el senyor Martínez Juan.

El senyor Martínez Juan:

Moltes gràcies, president.

Parlava la consellera Bonig en l'any 2013 que «nos gustaría hacer muchas cosas -dia-, pero ahora mismo es imposible pensar en una inversión de diez millones para terminar el túnel de la serra Grossa». Això és el que dia la consellera ja fa un any, i sembla que enguany, pel que sembla a nivell dels pressupostos de la inversió en infraestructures, esta frase va a repetir-se per a l'any 2014.

I nosaltres considerem que no és impossible fer una inversió d'este import per a una obra. , i per a finalitzar una obra tan important com és l'acabament del túnel de la serra Grossa.

És un projecte que està paralitzat i que era un projecte que recuperava tota la façana, diríem, d'Alacant.

Ara ja s'ha quedat reduïda a un sender d'ús, però que és un projecte que parlava de transport públic, com s'ha parlat ací, de transport ecològic, i es parlava d'un transport de futur per a tots els ciutadans de la província d'Alacant. I això és el que no sabem. No sabem què van a fer, no sabem quins objectius temporals n'hi han en esta. , d'inversió en esta obra. Es parla de 2016, es parla de 2017, però no n'hi ha concretament ninguna inversió, ni ningun calendari plantejat.

I es parlava de com de prioritàries són altres línies, com la línia 2, i jo considere que esta línia també és una línia prioritària. Tingam en compte que és un eix de la província d'Alacant.

És cert que la setmana passada parlava el secretari autonòmic, en esta mateixa sala, en una compareixença, d'una gran quantitat d'inversions en la línia de Denia-Benidorm, perquè parlava d'eixa línia, la línia 9, era un eix vertebrador de la nostra província. I, bé, estem parlant de la línia d'Alacant-Benidorm, que també és un eix vertebrador. La setmana passada el secretari autonòmic parlava de 20 milions d'euros d'inversió en eixa línia -línia 9-, i jo crec que la línia Alacant-Benidorm no és menys important, ¿no?

Considerem que és molt important, s'ha dit també, també per motius turístics. , és l'enllaç entre l'AVE dels turistes que arriben a la província d'Alacant i la ciutat de Benidorm. És bàsic també perquè és un transport públic i, sobretot, és bàsic perquè els ciutadans. , per a la ciutat d'Alacant és clau perquè era l'execució del pla Bahía, ¿no? , el pla Bahía que desenvolupava una part molt important d'esta ciutat i que era bàsica per al desenvolupament mateix de la ciutat.

Nosaltres creem que ací devia haver un pla, un pla d'inversions en esta obra. Si el tenen, estaria bé que mos el traslladaren, quin és el pla o quin és el calendari que tenen previst en esta actuació, en esta obra. I si no el tenen, que el posaren a fer, perquè allò important és que coneguérem tots quin és el futur d'esta línia, quin és el futur de les inversions, quan tenen previst que estiga acabat este túnel i, sobretot, perquè -i també es parlava per part de vostés- la responsabilitat de l'elaboració dels pressupostos és seua. Nosaltres estem. acotats a poder fer canvis en les seccions específiques que té cada u.

Vostés sí que poden destinar, segur, segur, dels pressupostos de la Generalitat valenciana de l'any 2015 una part a acabar una obra, de la qual està realitzada entre el 75% i el 80%. I no s'entén que quedant únicament un 25% d'una obra tan important, que tots hem dit ací la importància que té, i que queda un 25% bàsicament, amb eixos nou o deu milions d'euros, que no estiga. , no tingam ni un calendari d'eixes obres, com es parlava, per exemple, la setmana passada per part del secretari autonòmic d'una altra línia.

Jo crec que s'ha parlat ací, en altres intervencions en esta comissió, que les obres en curs són un objectiu de la consellera i del govern valencià.

Hui hem tingut una oportunitat perfecta per a comprometre's que eixa màxima que vostés han dit, que és la màxima del govern valencià i del Partit Popular, es complira, i hui acaben de dir vostés que no a esta. a esta. , bé, a esta màxima, que són vostés els que la defenen, però que hui per hui ha segut un exemple del que diuen i, després, el que fan.

Jo crec que les millores en el tren, com va quedar evident, i parle també de la setmana, com d'esta, indica la poca aposta o jo crec que la descoordinació en l'aposta en matèria de Ferrocarrils de la Generalitat Valenciana.

Han fet lloança vostés en el text de. , bé, en la seua esmena del transport públic, però la realitat sembla que és una altra.

La setmana passada va ser el secretari autonòmic el que mos va deixar un poc sense explicació d'algunes coses; ara fa una estona hem parlat d'una altra aposta pel ferrocarril, i esta és la tercera ocasió que tenien per a esmenar-ho i no ho han fet.

Moltes gràcies.

El senyor president:

Senyories, conclòs el debat, anem a passar a votació. ¿Vots a favor de la proposició no de llei? 6. ¿Vots en contra? 8. Per 8 vots en contra i 6 a favor, queda desestimada.

Proposició no de llei sobre el desplegament i l'aplicació de la Llei 9/2009, de 20 de novembre, de La Generalitat, d'accessibilitat universal al sistema de transports de la Comunitat Valenciana, presentada pel Grup Parlamentari Socialista (RE número 92. 436, BOC 273)

El senyor president:

Últim punt de l'ordre del dia, que és el número 5: presa en consideració de la Proposició no de llei sobre el desplegament i l'aplicació de la Llei 9/2009, de 20 de novembre, de La Generalitat, d'accessibilitat universal al sistema de transports de la Comunitat Valenciana, presentada pel Grup Parlamentari Socialista.

Per a la seua paraula. , perdó, per a la seua defensa, té la paraula el senyor Signes.

El senyor Signes Núñez:

Gràcies, president.

Esta proposició no de llei és, com tots saben, la segona volta que es presenta i que se debat en esta comissió. La primera volta que es va debatre va ser el dia 29 de novembre de 2011, és a dir, ara fa tres anys, i és referent al desplegament reglamentari o normatiu de la Llei d'accessibilitat universal al sistema de transport de la Comunitat Valenciana que, com tots vostés saben, fou aprovada per unanimitat de tots els grups d'estes Corts i publicada en el Diari Oficial de la Comunitat Valenciana el dia 25 de novembre de 2009. Eixa llei va entrar en vigor en 15 de desembre de 2009, el mateix any.

I en la disposició final primera es disposa, disposa la llei, que en un termini de nou mesos des de la seua entrada en vigor, el Consell dictarà les disposicions reglamentàries i les normes tècniques necessàries per al desenvolupament i l'aplicació de la llei.

Cal recordar, senyories, que un factor clau per al recolzament a esta llei, que en el Grup Socialista la vaig portar jo, que va ser aprovada per unanimitat per la resta de grups, fou l'esmentada transaccional que fixava el seu desplegament reglamentari en un termini de nou mesos des de la seua entrada en vigor, que va ser fonamental perquè el meu grup aprovara esta llei.

Eixe termini, senyories, es va complir el 15 de setembre de 2010, és a dir, fa més de quatre anys, i el reglament a hores d'ara encara no s'ha aprovat.

Açò seria poc important si esta llei fóra una llei poc reglamentista. Però esta llei és una llei molt, molt reglamentista. D'este reglament depenen una infinitat d'actuacions que en l'anterior comissió d'obres públiques de 2011 em vaig referir, però que hui no vaig a repetir, però sí que afecta en concret els plans de transport de l'article 6, el disseny de vials destinats als itineraris peatonals, la preferència en els seients i places reservades per a les persones discapacitades, els projectes de les terminals, estacions, baixadors i parades a què fa referència l'article 12. 1, que parla del disseny d'una manera còmoda i segura per a les persones discapacitades, les dimensions i sistemes d'ancoratge, de seguretat i senyalització per a les cadires de rodes amb transport ferroviari i tramviari, les condicions per a discapacitats que viatgen per carretera. És a dir, que també, que (inintel·ligible) . prestació conjunta ha d'haver un 5% de vehicles adaptats, l'adaptació dels vehicles dedicats també a transport escolar, etcètera, etcètera. És a dir, és una llei que és amplament reglamentista i en la mesura que el reglament no s'haja elaborat és impossible que esta llei haja tirat endavant i per tant és una llei que està parada quatre anys i que no ha servit absolutament per a res.

Aleshores, bé, torne a presentar-ho perquè, bé, en aquells moments el que defensava una esmena que havia presentat també en aquell moment el senyor Mundo, ell deia, «bé, nosaltres pensem també que és una llei que s'ha aprovat per unanimitat i que s'ha de complir». I ell donava en un altre tema, que és diferent a este, que és la disposició final quarta de la llei, que diu que el Consell desenvoluparà reglamentàriament en un termini, en este cas no de nou, sinó de sis mesos, a comptar des de l'entrada en vigor de la llei, la composició i funcions del Consell de participació del transport adaptat de la Comunitat Valenciana, ell d'alguna manera atribuïa que això s'havia fet en juliol de 2010, s'havien, diguem, aportat per part de totes les conselleries, ens, associacions, etcètera, els representants per a constituir eixe consell de participació, però que degut al canvi de conselleries, al canvi de competències, al canvi d'ubicacions, etcètera, etcètera, doncs això havia quedat parat i havia d'iniciar-se de nou el procés.

De tal forma que, bé, que en aquell moment, en 2011, ni la llei s'havia aplicat absolutament per a res, en la mesura que el reglament no estava aprovat, ni el consell de participació, per estes explicacions que donà el senyor Mundo en la seua esmena, doncs, tampoc.

Aleshores, bé, tornem a portar esta llei ací, perquè és una llei molt important, és una llei que afecta les persones discapacitades, és a dir, que és una llei importantíssima, molt important.

Quan viatgen en tren, quan viatgen en transport de viatgers, en els baixadors, en les estacions, és a dir, places reservades en taxi, places reservades en transport escolar. És a dir, és una problemàtica per a un col·lectiu que damunt del que patix per altres temes que afecten també determinades conselleries de La Generalitat, doncs també han de patir, diguem, estes conseqüències.

I, per tant, bé, nosaltres el que nosaltres demanàvem i seguim demanant és que s'aproven les disposicions reglamentàries i les normes tècniques que possibiliten el desenvolupament de la llei i res més, d'acord amb la disposició final primera que, diguem, vam pactar i vam estar parlant de sis, de nou mesos, al final quedà en nou mesos, nosaltres demanàvem sis, al final han quedat nou mesos i tal.

I, per tant, eixe és l'objecte d'esta proposició no de llei.

Moltes gràcies.

El senyor president:

Moltes gràcies, senyor Signes.

A esta proposició no de llei s'ha presentat una esmena, per part del Grup Parlamentari Popular, registre d'entrada número 103. 326.

Per a la seua defensa té la paraula el senyor Peral.

El senyor Peral Villar:

Moltes gràcies, president.

«Les Corts instan al Consell a efectuar el desarrollo reglamentario de la Ley 9/2009, de accesibilidad universal, al sistema de transporte de la Comunidad Valenciana, en coherencia con la normativa estatal en la materia, y en particular en el Real decreto legislativo 1/2013, de 29 de noviembre, por el que se aprueba el texto refundido de la Ley general de derechos de las personas con discapacidad y exclusión social. »

El senyor president:

El senyor Signes Núñez:

Sí. Bé, no me pareix mal i, en principi, estic en disposició positiva per acceptar-la. Però no sé si. , podíem fer una pausa perquè el tema de. , podíem afegir una coma al final de l'esmena del Partit Popular on se fera referència també al consell de participació, és a dir, que el consell de participació fóra constituït.

El senyor president:

(Se suspén la reunió durant uns minuts)

El senyor president:

Comencem la sessió. Ha arribat una esmena d'aproximació per tots els grups, que el senyor secretari, per favor, tinga la bondat de llegir-la.

El senyor secretari:

Sí, president.

Vaig a llegir la. , bé, està el text en castellà i en valencià. (El president parla amb el micròfon desconnectat)

El punt primer seria: «Les Corts instan al Consell a efectuar el desarrollo reglamentario de la Ley 9/2009, de accesibilidad universal al sistema de transporte de la Comunitat Valenciana en coherencia con la normativa estatal en la materia y, en particular, del Real decreto legislativo 1/2013, de 29 de noviembre, por el que se aprueba el texto refundido de la Ley general de derechos de las personas con discapacidad y de su inclusión social. »

El punt número 2 seria: «Constitució del consell de participació del transport adaptat a la Comunitat Valenciana tal com disposa la disposició addicional quarta de la mencionada llei. »

I, el tercer punt, seria: «Donar compte a aquesta cambra del grau de compliment de la present resolució en el termini màxim de tres mesos. »

El senyor president:

Senyories, com estan tots els grups d'acord, anem a passar a votació i després els grups que no han pogut intervindre faran l'explicació de vot.

Senyories, vots a favor de l'esmena incorporada? Per unanimitat queda aprovada.

Ara, els grups que no han participat. Esquerra Unida té la paraula per a explicació de vot.

La senyora Sanz Alonso:

El senyor president:

El senyor Ponce Guardiola:

El senyor president:

Senyories, llegados al punto final previsto para hoy, les agradezco una vez más su colaboración y, antes de concluir. al concluir la sesión ruego a los portavoces pasen un segundo por la mesa para suscribir la enmienda que acabamos de aprobar.

Senyories, s'alça la sessió.

(S'alça la reunió a les 12 hores i 13 minuts)

