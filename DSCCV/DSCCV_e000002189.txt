Comissió de Medi Ambient realitzada el dia 22 de maig de 2008. Comença la reunió a les 16 hores i 9 minuts. Presideix el diputat senyor Andrés Antonio Ballester Costa. Reunió número 6/I.

Pregunta 65 al conseller de Medi Ambient, Aigua, Urbanisme i Habitatge, senyor José Ramón García Antón, sobre la política d'habitatge social en lloguer, que formula la diputada senyora M. ª José Salvador Rubert (GP Socialista) (RE número 12. 979, BOC número 47)

El senyor president:

(La senyora secretària passa llista per tal de comprovar si hi ha quòrum)

La senyora Salvador Rubert:

Gràcies, senyor president.

Senyor conseller, quines mesures ha pres la conselleria per a impulsar a la Comunitat Valenciana la política d'habitatge social en lloguer?

El senyor president:

El senyor conseller de Medi Ambient, Aigua, Urbanisme i Habitatge:

(so per interferència d'un mòbil)

(so per interferència d'un mòbil)

(so per interferència d'un mòbil)

El senyor president:

La senyora Salvador Rubert:

Gràcies, senyor president.

Senyor conseller, la veritat és que benvingut al discurs positiu en les polítiques impulsades i en les que ha tingut la iniciativa el govern central i el Ministeri d'Habitatge sobre el foment i la necessitat de fomentar el lloguer no només a la Comunitat Valenciana, sinó també a la resta de territori espanyol.

La veritat és que li agraïsc que faça referència a eixe decret que estan preparant sobre l'actualització dels mòduls de la vivenda protegida, sobretot pel que ha fet referència a estes ajudes per al lloguer protegit, que ja està subvencionat, i per això no està regulat en el decret, sobretot per posar en evidència un poc eixos 720 euros anuals, aproximadament, que estan previstos d'ajudes, que jo no sé exactament què cobrirà 720 euros anuals, si el rebut de la llum o el rebut de l'aigua. No ho sé.

Per una altra banda, també dir-li que en esta proposta de decret -i espere reconsideren- hi ha una substancial reducció de les ajudes per a l'accés a la vivenda protegida, sobretot perquè ha modificat el criteri d'accés del criteri percentual i al criteri lineal, i per tant a les persones amb menys recursos açò va a suposar una reducció a la baixa de les ajudes entre 15. 000 i 20. 000 euros. Per tant, també pense que ja que l'estan redactant, reconsideren aquesta qüestió.

Per una altra banda també, eixa referència que ha fet a les ajudes a l'emancipació, finançades i impulsades pel Ministeri d'Habitatge, per a joves entre 22 i 30 anys, dir-li que si bé en quasi cinc mesos de vigència d'aquest pla s'han resolt 3. 700 sol·licituds, li dic que hauríem d'estar en una mitjana mensual de 3. 000 sol·licituds aprovades o resoltes, perquè tenim en compte que hi ha uns 42. 000 joves que al llarg de tot l'any podran accedir. I, per tant, estem un poc, ens quedem un poc curts quant al nombre de resolucions aprovades.

També dir-li, senyor conseller, que el nou Estatut d'autonomia, concretament en el seu article 16, reconeix el dret a un habitatge digne, juntament amb la Constitució espanyola, i ens diu clarament que la Generalitat valenciana garantirà el dret d'accés a un habitatge digne als ciutadans valencians.

Any rere any el Síndic de Greuges posa en evidència que el problema més important que tenen els ciutadans en matèria d'habitatge és que continuen sense poder accedir-hi, lamentablement en una comunitat en què hem passat per una etapa de tanta construcció d'habitatge, i tants problemes seguixen tenint els ciutadans per accedir a un habitatge, concretament a un habitatge protegit.

Davant aquesta situació, senyor conseller, vosté mateixa, en una resposta escrita a una pregunta del Grup Parlamentari Socialista, va reconéixer que en tota la legislatura passada únicament 25. 470 habitatges protegits s'han construït en esta comunitat.

I dir-li que quant al Pla estatal d'habitatge, vostés en matèria d'habitatge protegit de nova construcció es troben al 50% de grau de compliment. Diguen també eixa informació, no només la que els interessa.

També la sindicatura de Greuges posa en evidència les llistes d'espera interminables per accedir a un habitatge protegit a la comunitat, el tímid foment públic del lloguer, com indica any rere any en el seu informe la síndica de Greuges, que se veu vosté no lligen perquè no posen ningun remei.

També en resposta seua, senyor conseller, li vaig preguntar la legislatura passada quantes ajudes per a lloguer s'havien concedit, i a data de 15 d'octubre de 2007 vosté va contestar que 2. 658, quan hi havia una demanda de més de 8. 000.

Hi ha una realitat, i és que hi ha persones que per raons de mobilitat laboral, perquè no poden accedir al preu de l'habitatge de renda lliure o no poden accedir a un habitatge protegit, perquè no és estrany en esta comunitat, davant el baix nivell de construcció d'habitatge protegit, demanen un habitatge en lloguer.

Vostés van elaborar un pla valencià per a l'habitatge i van executar tant sols l'1,9% d'eixe Pla valencià d'habitatge 2003-2007. 4. 603 habitatges concertats dels més de 30. 000 que havien anunciat. Almenys el pla estatal a l'any 2006 s'havia executat en un 98,8%, afortunadament per als ciutadans d'esta comunitat, senyor conseller.

Del Pla d'emancipació, dir-li que vostés també, en seu parlamentària, es van negar a complementar les ajudes als 240 euros i als 35 anys. Vostés, que li van reivindicar a la ministra que augmentarà aquesta qüestió. I una inversió del govern central en el Pla d'emancipació a la Comunitat Valenciana de 130 milions d'euros.

Ara han presentat fa poc un informe de demanda social d'habitatge, entre altres coses, la gent a la qual han enquestat diu que només el 3,5% dels inquilins a la Comunitat Valenciana reben ajudes públiques, el 69% les desconeix i 3/4 parts de la població de la Comunitat Valenciana li demana que augmente les ajudes a lloguer. Senyor conseller, és la seua competència i, per tant, li demane que actue. No es tracta de fer malabarisme, sinó que es tracta de convicció, de compromís, d'inversió, de sensibilitat en esta qüestió i de voluntat política. Per tant, li demane que prenga un poc d'exemple del Ministeri d'Habitatge, que ha visitat vosté recentment, i estarà fent un exercici lloable de responsabilitat.

Moltes gràcies.

El senyor president:

El senyor conseller de Medi Ambient, Aigua, Urbanisme i Habitatge:

Moltes gràcies també, senyora diputada. I gràcies per eixes lliçons de responsabilitat i de treball que vol, que ja. intuir en les seues paraules.

Com molt bé ha dit, fa unes 48 hores aproximadament, el dimarts passat, estàvem reunits amb l'equip de ministeri, no sols amb la ministra, sinó amb la directora general, el secretari, i estàvem intentant impulsar de forma constructiva mesures que anaren en la direcció de la construcció de vivendes de protecció, tant per a lloguer i també, per què no? , per a la venda.

Mosatros proposàvem una sèrie d'actuacions al ministeri que enteníem que podien millorar el pla de la vivenda del mateix ministeri. Entre elles estaven: facilitar, donar, fer més fàcil l'accés a la vivenda dels mateixos usuaris que la necessiten, de manera que el que és l'hipoteca del 80% se poguera ampliar almenys a un 90%, perquè ahí és on està la dificultat. Vosté que coneix tan bé el que diu, eixa problemàtica que té la vivenda, la dificultat de l'accés a eixa vivenda.

També els díem que, si bé és cert que en el pla anterior estàvem al voltant d'eixes 25. 000, 28. 000 vivendes que s'anaven a construir, en l'estudi de demanda que tenim hui la necessitat per als pròxims quatre anys estaria al voltant de 80. 000 vivendes, que entenem que si mosatros, entre mosatros i el ministeri també, som capaços de posar els instruments, un d'ells és el sòl necessari per a poder fer eixes construccions i fer-les que puguen tindre eixa accessibilitat en les distintes versions de lloguer, de compra, bé, estaríem fent, jo crec, un gran favor a tot el món.

Per tant, mesures constructives, mesures en sòl per a poder construir eixes vivendes. Fer, i estem comentant-ho i reunint-mos tant amb els ajuntaments, com amb els promotors, com amb els sindicats, fent atractives eixes mesures, de forma que els promotors vullguen construir-les, que els ajuntaments posen el sòl que tenen a disposició i si no anem a crear-lo, sí, el sòl que tenen a la disposició. Hi ha molts ajuntaments de tots colors que el sòl no se posa a disposició pels problemes de finançament que tenen els mateixos ajuntaments. Aquí hi ha més d'un alcalde que coneix perfectament el tema. No sé si vosté no el coneix.

Aleshores, hui els ajuntaments tenen problemes per a fer moltes coses, i no sols eixa qüestió. I, per tant, alguns estan resistint-se a traure eixe sòl perquè no tenen una altra possibilitat de fer actuacions socials també que no siga eixa concretament i volen dedicar part d'eixe sòl. I estem facilitant eixa possibilitat, i vosté coneix perfectament que en el decret que mosatros volem aprovar està eixa possibilitat.

Per tant, seriositat i responsabilitat vol dir treballar en eixa direcció, vol dir. I a més, li he estés la mà al seu grup per a d'alguna manera treballar en col·laboració, perquè este tipus d'actuacions, tant en vivenda com el que és urbanisme, no són actuacions sols d'un equip de govern, que tampoc no tenim ningun problema en assumir-les, sinó són actuacions jo crec de política de comunitat o de política d'estat que deuen tindre una continuïtat, una garantia, ara i en el futur. I en eixa direcció estem treballant crec que de forma molt positiva.

Jo -aquí he de dir-ho públicament- agraïsc la disponibilitat que la ministra de Vivenda tenia cara a. en la conversació que vam tindre i en el treball, com en les propostes que vam fer. I en eixa direcció van a trobar-mos sempre.

Pregunta 91 al conseller de Medi Ambient, Aigua, Urbanisme i Habitatge, senyor José Ramón García Antón, sobre la creació del registre de demandants d'habitatge protegit de la Comunitat Valenciana, que formula la diputada senyora M. ª José Salvador Rubert (GP Socialista) (RE número 15. 268, BOC número 61)

El senyor president:

La senyora Salvador Rubert:

Gràcies, senyor president.

Crearà la conselleria el registre de demandants d'habitatge protegit de la Comunitat Valenciana?

El senyor president:

El senyor conseller de Medi Ambient, Aigua, Urbanisme i Habitatge:

El senyor president:

La senyora Salvador Rubert:

Gràcies, senyor president.

Senyor conseller, la seua resposta em resulta un poc estranya, perquè, evidentment, no em contesta en absolut a la pregunta que li acabe de formular.

Fa uns mesos li vam fer una pregunta escrita a vosté, senyor conseller, en la qual li preguntàvem si a la Comunitat Valenciana hi havia un registre de demandants d'habitatge protegit. I vosté ens va contestar que la Comunitat Valenciana no té registre de demandants d'habitatge protegit, la creació del qual està prevista en el conveni signat entre la conselleria i el Ministeri d'Habitatge, en el marc d'execució del Pla estatal de l'habitatge 2005-2008.

Concretament, el Reial decret 801/2005, d'1 de juliol, que segur que vosté coneix, en virtut del qual s'aprova el Pla estatal d'habitatge 2005-2008, insta les comunitats autònomes a la creació d'un registre públic de demandants d'habitatge protegit.

La creació d'eixe registre, en el cas de la Comunitat Valenciana, es preveu en el conveni firmat el 26 de desembre de 2005 entre el Ministeri d'Habitatge i la Conselleria de Medi Ambient, Aigua, Urbanisme i Habitatge, per executar el pla estatal 2005-2008. I disposa en la clàusula segona, article 7. 4, que «la Comunitat Valenciana ha d'adoptar mesures per a fer operatiu el registre públic de demandants d'habitatge».

No obstant això, la Comunitat Valenciana i la seua conselleria no ha procedit a la creació ni impuls d'un registre d'estes característiques, vulnerant d'esta manera el conveni amb el ministeri.

D'una altra banda, el conveni preveu que en compte de registre de demandants, es poden aplicar procediments anàlegs. No obstant això, la Comunitat Valenciana no té procediment anàleg, senyor conseller, ni registre de demandants ni procediment anàleg, que establisca un sistema públic que permeta conéixer en detall on s'ubiquen geogràficament i quins són els ciutadans que requerixen un habitatge protegit a la Comunitat Valenciana.

Li recorde -per si de cas en la seua resposta, que a la millor és tan

com la primera. -, que a la Comunitat Valenciana eixe registre valencià d'habitatge protegit no té res a veure amb un registre de demandants, ja que només s'encarrega de registrar habitatges protegits, no demandants d'habitatge.

La veritat, senyor conseller, és que no sé com han desenvolupat vostés una política d'habitatge a la Comunitat Valenciana en els anys que l'han precedit a vosté com a conseller d'habitatge, sobretot per eixe desconeixement de la realitat social en matèria d'habitatge protegit a la Comunitat Valenciana, que s'ha fet patent ara en eixe recent estudi sobre les necessitats i demanda d'habitatge a la Comunitat Valenciana que vostés han publicat fa poc.

Un registre de demandants d'habitatge protegit haguera contribuït a conéixer quina era la demanda existent i, per tant, quina era la realitat social en eixa matèria, la qual cosa haguera permés certa planificació d'una política d'habitatge adequada a les necessitats de la Comunitat Valenciana, però pareix que això en aquells moments a vostés -i pareix ser que ara tampoc- no els interessava.

El registre de demandants no sols servix per a conéixer la realitat social en matèria d'habitatge, sinó també la transparència en l'adjudicació d'habitatge i eliminació del frau en el mercat de l'habitatge protegit on puga existir.

L'estudi aquest a què jo he fet referència i vosté també, senyor conseller, és cert que diu que hi ha una demanda d'unes 82. 000 habitatges protegits a la Comunitat Valenciana per als pròxims tres anys, que diuen vostés ara que no és que en van a fer 82. 000, es que diuen que en van a fer 150. 000 perquè l'oferta supere a la demanda.

Per tant, s'evidencia clarament que hi ha demanda d'habitatge protegit, senyor conseller. Ja em dirà vosté on va a fer eixos habitatges protegits i amb quins recursos els va a fer. Perquè espere que isca vosté d'eixe discurs victimista i de demanar més al govern central, perquè vosté ha anat a la ministra a dir-li que en el pròxim pla estatal es preveja, en lloc de 25. 000 habitatges, 80. 000 habitatges.

Jo, senyor conseller, l'únic que vull és que vosté assumisca les seues competències. Perquè com diuen que vostés. , i és cert, i la Constitució i l'Estatut els reconeix les competències en matèria d'habitatge, assumisca-ho amb responsabilitat i complisca. Deixe de reivindicar més habitatges i més finançament al govern central, senyor conseller.

Vosté, per tant, política d'habitatge sense planificació, a cegues, i sense necessitats i sense voluntat. Perquè vosté pareix ser. Bé, no sé en la següent resposta quina me donarà, si serà un poc més clar.

Sense crear eixe registre de demandants d'habitatge protegit ni procediment anàleg, que no existix, senyor conseller. I això està previst en el conveni que vosté ha firmat amb el Ministeri d'Habitatge, o el seu predecessor, però que vosté ha de complir.

Per tant, diga'm sí o no. És que es molt fàcil. Va a crear el registre de demandants o no el va a crear?

Gràcies.

El senyor president:

El senyor conseller de Medi Ambient, Aigua, Urbanisme i Habitatge:

Li vaig a contestar a tot, sense ningun problema. A més, sense acritud i amb el mateix to i el mateix tarannà amb què vaig estar amb la ministra, de col·laboració, de construcció i de fer possibles les coses.

No vam anar allí ni vaig estar allí sense ningun sentiment victimista, de demanar.

(inintel·ligible) (Veus)

No, no, no. És que vostés interpreten el que volen. Lligen sols la premsa que volen i no tenen la informació que els toca, ni va estar allí. Parle amb la ministra i li dirà exactament el que vam parlar.

Jo crec que la relació va ser perfecta, el que ha de ser entre dos administracions. No vam estar amb ninguna exigència ni amb ninguna demanda, sinó vam estar en la col·laboració, en el que ha de ser i en el que volem que siga.

Igual que -li ho dic una altra volta- la demanem per anar construint i fent coses, pactes, solucions i coses en positiu, no sols crispació i no sols. bé, estes eixides de to, que no tenen ningun sentit.

Duem tres anys treballant conjuntament amb l'estat en el Pla de la vivenda 2005-2008, que està celebrant periòdicament reunions bilaterals, com la que vam tindre l'altre dia, de seguiment, intercanviant informació contínua, que mos ajuda molt a les dos administracions. I no hem tingut fins ara ninguna discrepància quant als mètodes, als mecanismes que estem aplicant en la Comunitat Valenciana per a poder gestionar eixa pla de la vivenda.

D'acord amb el conveni -que diu vosté, i és cert- que vam firmar entre el Ministeri de la Vivenda i la Comunitat Valenciana per a l'aplicació del pla de la vivenda, «la comunidad autónoma se compromete a adoptar las medidas que procedan, a fin de establecer y hacer operativo el registro de demandantes o los procedimientos análogos a que se refiere el Real decreto 801/2005».

(inintel·ligible)

(S'interromp la gravació)

El senyor president:

Proposició no de llei sobre l'elaboració d'un pla de recuperació ambiental i conservació del saladar d'Aigua Amarga i del seu complex dunar als termes municipals d'Elx i Alacant, presentada pel Grup Parlamentari Esquerra Unida-Bloc-Verds-IR: Compromís (RE número 13. 093, BOC número 58)

El senyor president:

(Remors i pausa)

El senyor Morera Català:

Moltes gràcies, senyor president.

Senyories.

L'objecte de la present proposició no de llei és dotar a la ciutat d'Alacant, connexió a Elx, d'una nova zona protegida en un dels llocs més emblemàtics que té el municipi d'Alacant.

En estos moments constatem amb preocupació -i crec que és una preocupació compartida per tots- com l'excessiva ocupació de la costa ha deixat pràcticament la costa alacantina i del conjunt del País Valencià amb una situació de pràctica inexistència de zones verges al litoral. Dels quasi 500 quilòmetres que té el nostre territori, només 46 estan lliure de presència i d'ocupació per part de zones ocupades per la urbanització.

En eixe sentit, la ciutat d'Alacant té encara una zona, la zona d'Aigua Amarga, que juntament amb el Fondó d'Elx i de Crevillent, les salines de Santa Pola, les llacunes de la Mata i Torrevella, conformen unes zones d'alt valor ecològiques, elles protegides. I ens trobem que els saladars d'Aigua Amarga, en el terme municipal d'Alacant, un conjunt d'unes 200 hectàrees, no tenen, en estos moments, la qualificació per a considerar-los com una zona protegida.

Afortunadament, gràcies a les mobilitzacions ciutadanes, se va aconseguir situar, este -des del nostre punt de vista- espai natural important, en el catàleg de zones humides. Però, tot i estar present en el catàleg de zones humides, la seua protecció -des del nostre punt de vista- és insuficient.

Crec que podem aprofitar l'ocasió -i esta és una bona manera-, que estes Corts Valencianes assenyalen la necessitat que per a la ciutat d'Alacant hi haja un projecte emblemàtic. Eixe projecte emblemàtic -des del nostre punt de vista- podria ser, entre altres, l'ordenació, la protecció i posada en valor de les quasi 200 hectàrees que configuren la zona coneguda pel saladar d'Aigua Amarga.

Tot i la presència d'esta zona en el catàleg de zones humides, hem d'assenyalar, amb preocupació, que l'Ajuntament d'Alacant, tot i que tenia la possibilitat de fer una protecció local, una protecció d'un paratge municipal protegit, no ho ha fet. I nosaltres considerem que seria, ara, en estos moments, un pas positiu per a la ciutadania d'Alacant incrementar el nivell de protecció i, per què no? , dur endavant un conjunt d'accions que permeteren restaurar la zona de l'aiguamoll.

Saben vostés que esta zona, per falta de la protecció, ha patit una enorme transformació dels terrenys que l'envolten, en especial la serra Colmenar, que ha estat utilitzada, desmuntada, per a construir els platons de cinema de la Llum de les Imatges. S'ha canviat el rumb de les aigües d'escorrentia, les que baixaven cap al saladar.

(Algú parla sense micròfon)

La Ciutat de la Llum, he dit.

(Algú parla sense micròfon)

Perdó.

Ciutat de la Llum. És que n'hi ha tanta imatge,

(algú parla sense micròfon)

tanta llum. La Ciutat de la Llum, efectivament. Bé. S'ha produït ahí una transformació, i, en estos moments, doncs hem de constatar amb preocupació que la zona ha patit una situació negativa i ha canviat el rumb de les aigües d'escorrentia, la qual cosa ha privat en època d'extrema sequera aconseguir una millora de la seua situació.

També hem constatat, esta setmana passada -sense anar més lluny-, la gran quantitat d'enderrocs d'obres que se depositen sense control al llarg i ample de la zona humida; i, per què no dir-ho? , les pressions urbanístiques amb infraestructures. necessàries, segurament, com una planta dessaladora al racó d'Alacant i que voregen, no arriben a tocar, els termes del que nosaltres considerem que s'hauria de constituir com un espai protegit.

Mosatros, des del Bloc, i altres col·lectius ciutadans, molt amples, hem proposat, sempre, la necessitat de construir, d'articular, un gran parc suburbà que comprenga tota la superfície dels saladars d'Aigua Amarga, incloent la serra Colmenar i, per què no? , la reforestació d'espècie pròpies d'este entorn.

Fins i tot caldria parlar, i seria potser un repte important, plantejar-nos la modificació del traçat -però això ja seria per a més endavant- de l'actual nacional 332 per a, tenint en compte la finalització de la via parc que hi ha prevista entre el Centre Comercial Porta d'Alacant i Torrellano. , en eixa conjuntura, de futur se podria plantejar el replantejar-nos el traçat d'eixa carretera nacional. Això indicaria, necessitaríem, la cooperació de totes les administracions: l'administració local, autonòmica i central.

Tenim també en compte un altre factor, i és que aquella zona té un especial creixement industrial, urbà, tot l'eix estratègic que configura la zona d'Alacant, Elx i Santa Pola. I seria bo que hi haguera un contrapés ambiental, important, en la zona del litoral. I crec que açò seria un pas importantíssim per a evitar la degradació i possible especulació d'una zona -des del nostre punt de vista- d'un alt valor ecològic, i que se podria, en estos moments, restaurar, més tenint en compte que és de les poques zones que queden en el nostre litoral lliure de l'ocupació per urbanitzacions.

Hem de tindre en compte, també, que en estos moments s'està procedint a una demanda de la Unió Europea, i és la catalogació de les zones ZEPA al nostre territori, en base a la Directiva marc de protecció de les aus i la Directiva europea d'hàbitats. I hem de recordar que el Tribunal de Luxemburg, en sentència de 2006, va declarar i va condemnar al conjunt de l'estat espanyol per la poca designació de zones ZEPA en la nostra terra, i feia una referència molt explícita a la nostra comunitat.

En esta conjuntura seria bo que tots els grups parlamentaris ens posàrem d'acord en esta decisió d'avançar cap a un estatus de major protecció de la zona del saladar d'Aigua d'Amarga. En eixe sentit ja els puc anunciar que considere que l'esmena que ha plantejat el Grup Socialista és una esmena que millora el text i -després ho comentarem-, però, l'acceptarem perquè considere que millora la proposta que nosaltres, com a proposta de resolució, hem formulat i va en línea de millorar el que nosaltres hem plantejat.

Dit tot açò, crec que n'hi han suficients motius de pes que indiquen la necessitat d'avançar cap a un estatus de major protecció de les 200 hectàrees, que en estos moments configuren una zona protegida, una zona sense protecció, tot i estar inclosa en el catàleg de zones humides.

I crec que seria un pas necessari per a esta ciutat, per a la ciutat d'Alacant que per desgràcia, cada vegada que anem i cada vegada que som presents allà ens donem compte de com avança la desertització i com la ciutat d'Alacant, el seu entorn, està mancat de zones ecològiques, zones d'alt valor ecològic que servisquen per a oxigenar, per a dotar-les per als serveis dels ciutadans de la zona. Com podíem comparar la situació, salvant totes les diferències, al que suposa per a la ciutat de València el Parc Natural del Saler, salvant totes les distàncies, però creiem que seria un pas en la bona direcció.

Si no fem açò, què pot passar? Pot passar que els terrenys del saladar d'Aigua Amarga tornen a ser moneda de canvi per a reflotar alguna empresa amb dificultats. I nosaltres estem per a ajudar les empreses amb dificultats, però no a canvi de vendre el nostre territori, de vendre la nostra terra. Tenim experiències -des del nostre punt de vista- doloroses en el que ha passat en l'entorn de Terra Mítica. Creiem que hi haurien altres solucions per a aconseguir reflotar eixe complex, i no la venda de terrenys, com se va fer en el seu dia.

Crec que estem a temps d'aconseguir un triple objectiu. Un, posar en valor una zona que en estos moments té un valor ecològic important, tot i que ha sofert una agressió, una minva en la seua qualitat, i que estem a temps per a aconseguir que eixes hectàrees siguen d'ús públic per a tots els ciutadans d'Alacant, d'Elx, per a tots els valencians i per a tota la gent del món. Dos, dotar la ciutat d'Alacant d'un parc suburbà important. Tres, millorar la qualitat ambiental de la zona. Quatre, aconseguir complir els requisits que ens vénen fixats per la Unió Europea, i dels quals nosaltres som solidaris i estem obligats a complir-ho.

Els he de recordar que en estos moments s'ha presentat el Pla zonal de les zones ZEPA a la nostra comunitat, i seria bo aprofitar la conjuntura per a situar esta important zona humida dintre del catàleg, i aixina aniríem complint les demandes que se'ns fan des de la Unió Europea, que ha reconegut la importància de les zones humides.

Crec que estem a temps, i per això hem plantejat esta proposició no de llei, que entenc que serà aprovada per tots els grups parlamentaris. I en eixe sentit l'hem presentat, és a dir, amb estos quatres objectius importants. I per això espere que d'ací pugam eixir tots amb la satisfacció de donar un pas en la direcció que toca, en la direcció de defendre el territori, de posar el territori en valor, de posar el territori a un ús públic, d'evitar que esta important zona caiga en mans de l'especulació urbanística, i aconseguir una reconciliació amb el nostre territori que tant ha patit i que, en estos moments, jo considere que estem a temps per a aconseguir que els saladars d'Aigua Amarga formen part del catàleg de les zones d'humides, de les zones ZEPA i de la Directiva d'hàbitats de la Unió Europea.

Moltes gràcies.

El senyor president:

(Inoïble per raons tècniques)

El senyor Signes Núñez:

Sí. Moltes gràcies, president.

Efectivament el saladar d'Aigua Amarga és una antiga albufera -com ha dit el representat de Compromís- natural, que conté hàbitats mediterranis de vegetació de saladars i dunes, protegits per la Directiva europea d'hàbitats. Així mateix destaca també per la importància de la seua fauna i per ser espai de nidificació d'aus, algunes d'elles, per cert, en perill d'extinció.

A pesar de la seua rellevància mediambiental, el saladar seguix classificat en el Pla general d'ordenació urbana d'Alacant com a sòl no urbanitzable rústic, a pesar d'estar inclòs -com també ha dit el representat de Compromís- en el catàleg de zones humides de la Comunitat Valenciana, des de l'any 2002.

Este espai natural és, per tant, un bon exemple d'una pràctica que els socialistes portem temps denunciant, i que suposa que La Generalitat no vetlla per fer efectiva la protecció que, en teoria, correspon als espais inclosos en alguns dels diferents catàlegs de zones de reconeguda rellevància mediambiental, com és el catàleg de zones humides, o les zones LIC o ZEPA.

El saladar d'Aigua Amarga està sotmés a contínues agressions mediambientals que estan deteriorant greument els seus ecosistemes, en molts casos fomentades pel mateix Ajuntament d'Alacant, i permeses des de La Generalitat. És el cas del projecte, del passat any, de construcció d'un passeig de vianants per a accedir a les platges de la urbanització Urbanova, amb utilització de formigó i arbratge no autòcton, que naturalment no va ser aprovada per la Direcció Territorial de Costes del Ministeri de Medi Ambient de la província d'Alacant. Eixa mateixa direcció general està escometent, a hores d'ara, un projecte de restauració de la franja litoral del saladar, des de la platja d'Urbanova fins a la de Sant Joan, i ha delimitat 30 hectàrees de saladar com a domini públic marítim terrestre. Així mateix, el Ministeri de Medi Ambient ha manifestat la seua intenció d'adquirir terrenys, a l'aiguamoll -al saladar d'Aigua Amarga-, que són de propietat privada, així com també ha expressat la mateixa intenció a l'Ajuntament d'Alacant. No obstant, en este últim cas -en el cas de l'Ajuntament d'Alacant-, la propietat municipal es produiria, previsiblement, a canvi de drets d'edificabilitat en algú pla parcial; en el cas del Ministeri de Medi Ambient, no.

En opinió del Grup Socialista, és obligació de La Generalitat vetllar per la conservació d'un espai, els valors ambientals del qual ella mateixa, La Generalitat, ha reconegut en incloure-la en el catàleg de les zones humides de la Comunitat Valenciana. I fet que està demostrat irrellevant esta inclusió per a garantir la seua protecció, per la qual cosa resulta necessari que el Consell declare el saladar d'Aigua Amarga com a parc natural protegit -tal com presentem en la nostra esmena- i el dote, a més, d'instruments de protecció i gestió de recursos que deriven d'eixa declaració de parc natural.

Finalment, estimem també convenient que la propietat del saladar siga pública, i preferentment de titularitat de La Generalitat, a fi de salvaguardar-la de qualsevol operació urbanística o especulativa com la que en este moment li afecta.

En el cas, en el cas que La Generalitat no puga assumir el cost de la compra dels terrenys, el Consell -i és la nostra proposta- hauria d'instar la seua compra per part del Govern d'Espanya, ja que el saladar forma un conjunt, amb la zona de domini públic marítim terrestre, ja delimitada per part del Ministeri de Medi Ambient.

I és per això que he presentat esta esmena a la proposició no de llei de Compromís -que agraïm que haja sigut acceptada-, que respecta l'esperit de la PNL que havia presentat Compromís, i a més proposa mesures més concrets i, tal volta, més eficaces per a la protecció i conservació del saladar d'Aigua Amarga. En concret, l'esmena de modificació, en la seua part resolutiva, diu, en el primer punt, que les Corts Valencianes insten el Consell de La Generalitat perquè, primer, atenent els seus valors ambientals, els del saladar d'Aigua Amarga, i per tal de garantir la seua adequada conservació, inicie el procediment per a declarar el saladar d'Aigua Amarga, ja inclòs en el catàleg de zones humides de la Comunitat Valenciana, com a zona ZEPA, tal i com ha dit ja el representant de Compromís, però també com a parc natural.

Segon, promoga la titularitat pública dels terrenys de l'esmentat saladar, valorant la possibilitat que puguen ser adquirits per La Generalitat. En cas de no ser possible, l'insten igualment a adreçar-se al Govern d'Espanya, sol·licitant-li al Govern d'Espanya l'adquisició dels esmentats terrenys.

I, tercer, done compte a aquestes Corts del grau de compliment de la present resolució en el termini màxim de dos mesos.

Jo, la veritat, crec que és una PNL, junt amb l'esmena, molt sensates. Jo crec que este és un dels típics acords o acords que haurien de ser aprovats per unanimitat d'esta comissió, per unanimitat del Partit Popular, del Partit Socialista i de Compromís. Una volta més. , i ho vaig dir en l'última comissió d'agricultura, una volta més crec que els socialistes estem donant un exemple de. , bé, que si cal sol·licitar-li al Govern d'Espanya l'esforç econòmic de comprar els terrenys, el saladar d'Aigua Amarga, que se faça, que se faça, fins i tot valorem que La Generalitat no puga, per les raons que siguen, no m'importa, fer eixa compra i, per tant, proposem que se li propose o se demane al Govern d'Espanya la compra d'eixos terrenys.

Per tant, l'única cosa que el Consell de La Generalitat hauria de fer és anar un pas més enllà de la inclusió del saladar d'Aigua Amarga en el catàleg de zones humides de la Comunitat Valenciana, declarar-lo zona ZEPA, en este moment que està en procés de discussió i en informació pública, o si no ho està, acabà fa pocs dies la ampliació de zones ZEPA en la Comunitat Valenciana, i declarar-lo parc natural per les característiques i vàlues mediambientals que té.

Per tant, si realment estem en la direcció tots de preservar el nostre patrimoni natural i el nostre patrimoni mediambiental, jo pense que la proposta del Grup Socialista fa que, bé, no siga per falta de recursos econòmics de La Generalitat. Si això és aixina, exigim-li al Govern d'Espanya, tal i com proposem en el punt 2, que el Govern d'Espanya compre eixos terrenys, per a salvaguardar-los de l'especulació i de possibles permutes dels drets d'eixos terrenys privats dins del saladar, per, digam, uns drets edificatoris, com he dit abans, en qualsevol pla parcial de l'Ajuntament d'Alacant.

Res més i moltes gràcies.

El senyor president:

El senyor Morera Català:

Moltes gràcies, senyor president.

Senyories.

Sí, efectivament, ho hem manifestat abans. Crec que l'esmena del Grup Socialista millora la nostra proposta de resolució, és més concreta i va en la mateixa direcció, i és de salvaguardar el patrimoni natural de la nostra terra, i salvaguardar-ho per a les futures generacions, i concreta més l'esperit de la nostra proposta de resolució, el concreta d'acord amb el que hem assenyalat del tema ZEPA, i fins i tot dóna una possibilitat, i és que els terrenys, si no n'hi ha dotació econòmica per part del govern de La Generalitat, instem el govern central que se'ns done els recursos per a procedir a esta iniciativa.

En eixe sentit, jo accepte l'esmena.

El senyor president:

La senyora Bonet Mancheño:

El senyor president:

El senyor Signes Núñez:

Moltes gràcies, president.

Jo repetixc el que vaig repetir en l'última comissió d'agricultura, me dóna la sensació que estem davant d'un frontó protector de no sé què, perquè és que ni tan sols és del Consell, i. , bé,

i té igual que el Partit Socialista ací reivindique un esforç econòmic del Govern d'Espanya per a protegir un espai natural d'interés de la nostra comunitat,

té igual, té igual que demanem que ho pague el Govern d'Espanya, ¡té igual!

És a dir, vostés, ací, sistemàticament la resposta és «no, no i no». És a dir, ací n'hi un espai que té uns valors ecològics, mediambientals importants, que està en el catàleg de zones humides de la Comunitat Valenciana, que té raons per a ser declarat zona ZEPA i parc natural, i vostés no tenen de posar ni un duro, vostés únicament tenen de fer l'esforç de crear la figura de protecció que ací en l'esmena se demana. No han de posar ni un duro, si no volen, si no tenen diners per a posar-los.

Demanem al Govern d'Espanya, perquè el Govern d'Espanya els posarà. ¡Tampoc volen això! És a dir, és que no. , la veritat és que no els comprenc. És a dir, contínuament, quan parlen de finançament, se dirigixen al Govern d'Espanya a demanar finançament. En este moment, el Partit Socialista estem oferint que anem junts davant del Govern d'Espanya per a demanar finançament per a comprar els terrenys privats que n'hi han dins d'este espai protegit: no volen tampoc.

Parlen de l'ampliació de l'Altet, ja comencen a condicionar l'ampliació de l'Altet pel mateix saladar. Mire, l'única garantia que els terrenys privats que n'hi han dins del saladar d'Aigua Amarga siguen públics i amb eixa operació de compra no s'especule i no n'hi haja res ocult darrere, els ho dic, és que els compre el Govern d'Espanya.

És a dir, jo no dubte, en absolut, de l'Ajuntament d'Alacant, però pot ser que l'Ajuntament d'Alacant. , com vosté ho ha expressat, l'Ajuntament d'Alacant, en la compra d'eixos terrenys als propietaris privats, que tots sabem qui són, i no cal dir ací els noms de qui són, possiblement els faça falta que els tire una mà l'Ajuntament d'Alacant per a resoldre problemes de liquiditat o el que siga. És a dir, però, bé, això serà sempre, com he dit abans, fent una cessió d'aprofitaments d'eixos terrenys en plans parcials del mateix pla general d'ordenació urbana d'Alacant.

Per tant, estem en la mateixa de sempre, estem posant en un mateix sac la necessària protecció dels espais naturals de la Comunitat Valenciana amb el negoci urbanístic, i eixe no és el tema. Vostés només tenen de declarar parc natural el saladar d'Aigua Amarga. ¡Només, només! I zona ZEPA. Si no volen zona ZEPA, per les raons que han dit, parc natural. Però l'esmena és zona ZEPA i parc natural, és l'única cosa que tenim de fer, i el Govern d'Espanya jo puc assegurar-los que seria molt possible que se prestara a fer la compra dels terrenys privats dins del saladar.

¡No! , és a dir, ¡no a res! , no, quan tenen de pagar vostés, no, quan té de pagar el Govern d'Espanya, ¡no a res! Vostés el que no volen és proteccions més severes del espais naturals de la Comunitat Valenciana. I vostés no ho volen, perquè tenen en perspectiva que com més lleugera siga la protecció, més possibilitats n'hi hauran de fer operacions urbanístiques al voltant d'eixe espai natural. I, evidentment, no és igual una zona protegida dins del catàleg de zones humides com un parc natural. I, per tant, les expectatives de negoci urbanístic en els límits de l'espai, no són igual en un cas que en l'altre, i és l'única cosa que estan demostrant-me,

és l'única cosa que vostés estan demostrant-me, perquè no tenen cap altra raó per a negar-se a l'esmena que el Partit Socialista hem presentat i a la PNL, en el seu conjunt, que ha presentat Compromís, no tenen absolutament cap raó.

Per tant, quan el president de La Generalitat ixca en la sessió de control de Les Corts i li se torne a omplir la boca parlant del tant i més d'esforç que està fent La Generalitat i el propi president Camps per preservar les zones mediambientals i ecològiques interessants de la nostra comunitat, haurem de tirar-li en cara aspectes com este que vostés en este moment rebutgen. ¡És mentira! Són paraules buides. És una falsedat. No és veritat. No és veritat. Són paraules per a la galeria. Perquè quan se presenta a l'hora de la veritat anar als fets, vostés se neguen. Vostés se neguen, perquè -repetisc- per a vostés és molt més important el negoci urbanístic que la preservació dels nostres espais naturals.

I me pareix increïble que se desmarquen de votar esta proposta que estem fent ací. Me pareix realment increïble. I els demane que fagen un últim esforç per a pensar-ho, per a recapacitar i per a sumar-se a la proposta que fem.

Gràcies.

El senyor president:

El senyor Morera Català:

Moltes gràcies, senyor president.

Jo, la veritat, és que he manifestat la meua decepció i al mateix temps el meu agraïment. Decepció, perquè si n'hi ha un tema en el qual mos podia haver posat d'acord d'una forma senzilla, ràpida és este, és el de dotar a la ciutat d'Alacant d'una zona amb un alt valor ecològic. alt valor ecològic, no com ha dit vosté, senyora Bonet, sinó que n'hi han valors específics importants en esta zona. I que poden deixar de tindre eixos valors importants específics en matèria de vegetació i en matèria d'ocells, d'aus,

(so per interferència d'un telèfon mòbil)

perquè s'està degradant molt.

Aleshores, la meua decepció, perquè posant en safata una decisió que podria capitalitzar el govern valencià i posar-se la medalla, vostés la rebutgen.

La meua decepció, perquè no entenc com un dels projectes emblemàtics. ¡Això sí que seria un projecte emblemàtic! , i no tantes i tantes coses que se fan amb molts recursos, que després no redunden en benefici de tota la societat. Però posar en valor una zona que s'està deteriorant, i vosté ho ha dit molt bé, i per això jo li done les gràcies per la claredat amb la qual vosté ha parlat. Perquè fa la impressió que, d'acord amb el que vosté ha dit i d'acord amb la llei d'ordenació del territori, el que s'està plantejant és que per a sanejar una empresa, se va a buscar una permuta de terrenys.

Sí, ho ha dit vosté en la llei d'ordenació del territori. Ho ha dit claríssimament. És a dir, per a pagar forats econòmics se va a vendre. a malvendre el nostre territori.

Diu que és qüestió de tècnics. Però ¡escolte! , mosatros estem ací per a prendre decisions polítiques que afecten la nostra societat. No estem per a fer de tècnics. Els tècnics no tenen res a dir, quant si se posa en valor les 200 hectàrees, 50% del terme municipal d'Alacant i 50% d'Elx, en un gran projecte que podria ser molt complementari en l'eix econòmic entre Elx-Santa Pola i Elx-Alacant -se diu projecte Sud- molt emblemàtic. I li vaig a dir més. Un projecte que tindria des del nostre punt de vista i si entra esta zona en la zona ZEPA, que no és una qüestió baladí, és que l'estat espanyol i el govern valencià està obligat a catalogar més zones d'alta protecció. N'hi ha una obligació. Estem en Europa. I les directives i els reglaments de la Unió Europea són d'obligat compliment i sembla que no van amb vostés estes qüestions. I van, i són obligatòries.

Seria una qüestió important per al turisme d'Alacant. Seria una qüestió important per la qualitat de vida de la ciutat d'Alacant i d'Elx. Seria una qüestió important per al nostre medi ambient. I, mire, li dic més, tindria finançament de la Unió Europea a banda. Si vostés tot això ho rebutgen. Perquè vosté diu que amb la situació d'estar en el catàleg seria suficient. Però si en eixa situació estem veient com eixa important zona s'està degradant, i n'hi han exemples d'eixa degradació. No me puc explicar com vostés aposten, perquè en esta situació de qualificació mínima esta zona va a continuar sent degradada, i podem arribar a una situació irreversible. I, li torne a dir, estem a temps per a evitar eixa situació.

Lamente que este siga el plantejament que fan vostés en matèria de medi ambient, en un projecte emblemàtic -torne a repetir- per a eixa gran àrea. I que en estos moments que patix una situació difícil, segurament derivada pel canvi climàtic, i això podia servir com un baló d'oxigen per a les ciutats d'Elx, d'Alacant, i seria un element que incrementaria el benestar de tota la zona.

Nosaltres no hem desqualificat l'Ajuntament d'Alacant en absolut. El seu alcalde és col·lega nostre, i per què no ho ha de capitalitzar el propi alcalde esta situació? Si li ho hem servit en safata. El que passa és que el Grup Popular i el Partit Popular només entén el consens sobre la base estricta de les seues posicions. I això no pot ser. Això no pot ser. Això diu molt poc a favor de la política valenciana. Jo crec que la política valenciana necessita d'una base de consensos i d'acords, perquè la competitivitat i el futur mos els juguem no competint, i entre nosaltres, efectivament n'hi han diferents punts de vista, però n'hi han elements que mos haurien de fer recapacitar sobre la necessitat de generar consensos. I el projecte de dur-ho endavant, una major protecció de la zona del saladar de l'Aigua Amarga seria un d'eixos elements.

Que ho capitalitza l'alcalde d'Alacant? Que ho capitalitza el president Camps? Però duguem-ho endavant. No se tanquen vostés a una proposta ben fonamentada, ben argumentada, dotada econòmicament, amb possibilitats de cooperació, i no se tanquen vostés a una situació que seria, des del nostre punt de vista, i és una necessitat per a la ciutat d'Elx, per a la ciutat d'Alacant i que posaria en valor una zona que ara, per desgracia i per la passivitat de les administracions locals i autonòmica, s'està degradant d'una forma molt preocupant.

Moltes gràcies.

El senyor president:

La senyora Bonet Mancheño:

Miren, señores diputados, los criterios que ustedes han expuesto en sus intervenciones entiendo que son la consecuencia de una inquietud comprensible, pero desde mi grupo yo les aseguro que no hay motivo real para ello. Nosotros somos los primeros interesados en proteger, mantener, preservar, etcétera, todos aquellos parajes naturales, humedales, ecosistemas, etcétera, situados dentro del territorio de la Comunidad Valenciana y, para ello, se articulan las necesarias figuras legales de protección en función de las características especiales de cada paraje.

El senyor president:

El senyor president:

Sí, si me dejan. Estoy esperando que se me deje. Vamos a ver. Aquí, señor secretario, aquí hay un portavoz del Partido Socialista y un portavoz del Grupo Compromís. Yo les solicito. yo les. pues es. usted es más veterano que yo, con lo cual debería de tener más conocimiento del mismo. Yo si usted quiere la palabra, no me niego a dársela. Pero déjeme, por favor, dirigir esta comisión, como hasta el momento lo hemos hecho, sin prejuicio alguno y sin problema.

El senyor Signes Núñez:

Me pareix que és eixir-se'n per la tangent, total i absolutament. I, per tant, jo entenc el que ha dit la responsable del Partit Popular, és a dir, que no ha hagut temps a consultar a la conselleria si -digam- açò és factible. Però és que, en definitiva, el que nosaltres demanem en l'esmena és que s'inste el Consell a la declaració de parc natural. És a dir, si és possible serà possible, i si no requerix les condicions no serà possible. Si no anem, senyora diputada, no anem a declarar parc natural d'Aigua Amarga ací. És a dir, estem instant el Consell que encete el procediment, per tant, no entenc. és que no he entés la proposta alternativa, ni vullc entendre-la tampoc, perquè és que és un embolic tan gran i que se n'ixen per la tangent que no.

Per tant, jo que crec que han de votar sobre la proposta que se presente damunt la taula, i de veritat crec que haurien de votar-la a favor i haurien de fer un esforç, perquè nosaltres -repetisc- no demanem que declarem ací el parc. Aigua Amarga com a parc natural. Demanem que el Consell. se li inste al Consell a iniciar el procediment. Repetisc, no és el mateix que compre els terrenys el Ministeri de Medi Ambient i passen a ser públics, que els compre l'Ajuntament d'Alacant a canvi d'una sessió d'aprofitaments urbanístics en un pla parcial d'Alacant.

El senyor president:

El senyor Signes Núñez:

¿Per què? Perquè eixos aprofitaments que se cedixen a les empreses privades que estan dins del saladar, lògicament, són.

El senyor president:

El senyor Signes Núñez:

. ingressos, que se lleven als ciutadans d'Alacant.

El senyor president:

El senyor Morera Català:

Moltes gràcies, senyor president.

Jo entenc el secretari de la comissió, perquè el reglament és nou, i la veritat és que és un reglament molt difícil d'interpretar, amb moltes antinòmies. Jo mateix me faig un embolic, i me l'he estudiat, eh?

És un reglament nou fet amb urgència per un cas que tots sabem.

Jo crec que l'alcalde d'Alacant si de veritat vullguera. i el d'Elx, estic convençut que. que si aprovem esta proposta de resolució ací estaran absolutament meravellats, encantats i serà positiu. Perquè estem privant l'alcalde d'Alacant que haja d'adquirir uns terrenys a canvi d'una permuta de terrenys o d'un excés d'edificabilitat.

La proposta que vosté planteja, diputada Bonet, desvirtua completament el sentit d'esta proposta de resolució. Per tant, no l'accepte.

El senyor president:

La senyora Bonet Mancheño:

, sino con los ayuntamientos. En cualquier caso, si no aceptan la propuesta, nosotros no vamos a votar a favor suyo. Pero, en cualquier caso, como les he dicho, no vamos a cerrar la puerta a hacer las consultas oportunas -repito- con los ayuntamientos afectados y contemplar la posibilidad de retomar el asunto en el futuro.

El senyor president:

Proposició no de llei sobre la prohibició expressa de modificar l'ús forestal d'un terreny incendiat durant almenys trenta anys, presentada pel Grup Parlamentari Socialista (RE número 13. 387, BOC número 58)

El senyor president:

El senyor Signes Núñez:

Moltes gràcies, no vaig, en absolut, a utilitzar-los ni tots ni la meitat.

De totes formes, insistir que vaig a seguir parlant, encara que a alguns. vaig a insistir parlant, encara que a alguns dels presents els moleste, d'interessos urbanístics i de «pelotassos» urbanístics. Però, bé, ho sent molt.

Esta proposició no de llei presentada pel meu grup té com a objecte instar el Consell perquè modifique l'article 59. 1 de la Llei forestal valenciana, així com el 14. 1 de la Llei d'ordenació del territori i protecció del paisatge, LOT, i el Decret 6/2004, que aprova el reglament que desenvolupa la LOT, i el Decret 67/2006 sobre normes de protecció dels terrenys forestals incendiats.

En eixes normes s'establix la prohibició de classificar o reclassificar -és cert- a urbà o urbanitzable els terrenys forestals incendiats. Però no s'especifica l'obligatorietat de mantindre l'ús forestal d'un sòl que haja patit un incendi, que són coses evidentment radicalment diferents.

Com tots sabem, la classificació de sòl no urbanitzable inclou diverses, possibles qualificacions d'ús, com poden ser: forestal, l'agrari o el terciari, de manera que només prohibint la reclassificació, com estan les normes que he dit al principi, no es garantix el manteniment d'un determinat ús.

De fet, a la Comunitat Valenciana hi ha molts exemples de canvis d'un ús d'un sòl forestal incendiat. És el cas, per exemple, del parc temàtic Terra Mítica, assentat, com tots sabem, sobre sòl forestal acabat d'incendiar, després de l'oportuna requalificació a ús terciari.

Senyor president, crec que no ha posat el micròfon este. , el rellotge en marxa.

Així mateix, després de l'incendi forestal, repetisc, Terra Mítica s'assenta sobre sòl forestal acabat d'incendiar, després de l'oportuna requalificació a ús terciari del sòl incendiat.

Així mateix, també, després de l'incendi forestal en el municipi de Dos Aguas, i a pesar de classificar-se el sòl afectat com d'especial protecció per a la repoblació forestal, La Generalitat va autoritzar la ubicació en eixa zona de l'abocador més gran a la Comunitat Valenciana, que, per cert, hui està en sentència per al seu tancament i tota la història que coneguem en l'aspecte dels residus.

Per tant, exemples hi ha que demostren que la falta de concreció de la legislació valenciana permet aprofitar un incendi forestal per a modificar l'ús del sòl i que on hi havia arbres puguen, per exemple, construir-se hotels, o apartaments o qualsevol altra figura residencial.

És per això necessari modificar estes normes, que d'altra banda haurien d'haver sigut ja adaptades a la nova Llei de monts, de muntanyes, estatal, en la qual sí que s'establix, en la modificació de 2006, que les comunitats autònomes hauran de garantir les condicions per a la restauració dels terrenys forestals incendiats; i prohibix la legislació estatal, la Llei de monts estatal, prohibix expressament el canvi d'ús forestal almenys durant trenta anys, almenys durant trenta anys.

En ocasions anteriors, en què el meu grup ha sol·licitat esta mateixa modificació legal, el Consell s'ha negat sistemàticament, argumentant que la prohibició de reclassificació és el mateix que la prohibició d'un canvi d'ús, que evidentment no ho és.

No obstant, com ja he exposat abans, no sols no és el mateix, sinó que provoca sovint efectes radicalment distints. Mentre la legislació estatal anul·la qualsevol possibilitat d'especular amb un sòl forestal incendiat, la legislació valenciana, no sols ho permet, sinó que ho afavorix.

Altres comunitats autònomes, així com els països també del nostre entorn més immediat, amb semblants condicions climatològiques que la Comunitat Valenciana, ja han inclòs esta prohibició de canvi d'ús en les seues legislacions. Hem de tindre en compte que el 95% dels incendis forestals són provocats per l'home, i que, encara que la majoria són involuntaris, és obligació de l'administració eliminar qualsevol possibilitat que ningú, ningú, puga beneficiar-se del fet que la muntanya es creme. Repetisc, encara que siguen incendis provocats involuntaris.

Necessitem, senyors del Partit Popular, els boscos més que mai. Ells, els boscos, són la nostra millor protecció contra els efectes adversos del calfament global de la nostra comunitat. Els arbres són els únics que poden adsorbir el CO

de l'atmosfera, principal gas d'efecte hivernacle. I sense els boscos, que retenen la humitat de l'atmosfera, no podrien omplir-se els aqüífers. Tampoc sense ells podria evitar-se l'erosió del sòl o la desertificació. El pitjor enemic del canvi climàtic és el bosc, i res justifica que el Consell s'encabote, s'obstine permanentment a mantindre oberta una porta falsa, la del canvi d'ús d'un sòl incendiat, per la qual es puga afavorir la seua destrucció, la destrucció del bosc.

Si per a vostés, senyors del Partit Popular, la prohibició de modificar l'ús d'un terreny forestal incendiat és trivial i innecessària, no tenen per què negar-se a ella. Si ho fan serà perquè coneixen molt bé la seua importància i trien mantindre deliberadament, deliberadament oberta la porta falsa per a la reclassificació, requalificació i canvi d'ús d'un sòl incendiat d'ús forestal o a terciari.

Res més.

El senyor president:

El senyor Morera Català:

Sí, moltes gràcies, senyor president.

Senyories.

Jo crec que la proposició no de llei del Grup Socialista és oportuna i que té com a finalitat aconseguir una millor prevenció de la xacra dels incendis forestals.

Estos incendis, en un percentatge elevat, tenen el seu origen en la mà de l'home. Moltes vegades per imprudència, però algunes vegades també per interés. I un interés que deriva en molts casos amb una legislació que no ha contemplat amb tot el rigor, com sí que han fet altres països, altres estats afectats per la plaga dels incendis forestals de l'àmbit mediterrani, i ja no tant al mediterrani, perquè en Galicia fa dos estius hi hagueren uns importants incendis, ha de vore amb el canvi de l'ús que en eixos moments tenia eixe sòl forestal.

En eixe sentit, el nostre grup parlamentari donarà suport a esta proposició no de llei que té com a objectiu millorar la legislació en matèria de l'ús forestal d'un terreny incendiat i que es priva d'un canvi del seu ús durant 30 anys. Crec que mos equipara a les legislacions avançades d'Europa, i en eixe sentit el nostre grup donarà el seu vot favorable.

Moltes gràcies.

El senyor president:

El senyor Hernández Mateo:

El senyor Signes Núñez:

Sí. Gràcies.

El senyor president:

El senyor Signes Núñez:

Gràcies, senyor president.

Jo tinc la temptació de tornar-li a llegir la intervenció que he fet, però bé, no. , lògicament no ho faré, no?

Que tinc la temptació de tornar-li a llegir la intervenció que he fet abans, però lògicament no ho faré. Perquè, evidentment, tinc claríssim que el tema de la reclassificació és una qüestió, però el tema de canvi d'ús és una altra.

Anem a vore. Se mos acusa de poca originalitat i falta d'idees. No. Mire, el que som és un grup parlamentari amb plena convicció que La Generalitat nada en l'ambigüitat quan es tracta d'estos temes, quan es tracta de temes que, per acció o per omissió, poden acabar suposant operacions urbanístiques, com he dit abans, com ja tenim l'exemple de Terra Mítica -repetisc-, feta sobre un sòl incendiat, o tenim l'exemple de l'abocador de Dosaigües. Per tant, nosaltres no som partidaris d'ambigüitats.

Vosté en este moment planteja una qüestió, que és que la Llei de monts estatal és legislació bàsica. Mire, traslladen, traslladen este precepte dels 30 anys de prohibició de canvis d'ús a la legislació valenciana. I li dic la veritat: només aixina el socialistes ens quedarem tranquils. I no ho sé tampoc, no ho sé tampoc, però, bé, crec que només aixina els socialistes ens quedarem tranquils. Faça-ho, faça-ho.

És a dir, el nostre grup ha plantejat els mateixos anys de prohibició de canvi d'ús, no n'hem plantejat més. Si s'hagueren plantejant 30 anys i 6 mesos, vosté no m'haguera plantejat que la legislació estatal és bàsica i, per tant, estem obligats a aplicar-la. Nosaltres plantegem el que diu la legislació estatal. No, no. Perquè és que La Generalitat podria plantejar més de trenta anys, podria plantejar-ne quaranta o cinquanta. És a dir, que és aixina, és axina. No fem gestos perquè és aixina. Però plantegem els 30 anys, el que diu la Llei de monts.

I, per tant -el que he dit abans-, nosaltres ens quedaríem tremendament més tranquils, coneixent com coneixem determinades actuacions, i en esta línia, en el tema de canvi d'ús, ja no per la part d'altres actuacions que s'han estat fent, quedaríem molt més tranquils que es modificaren, com he dit al principi, els articles corresponents de la Llei forestal valenciana, de la LOT, i el decret que desenrotlla la LOT, i els decrets sobre normes de protecció dels terrenys forestals incendiats.

Vostés únicament han de fer trasllat de la legislació estatal a la legislació valenciana. És a dir, igual que vostés han de fer trasllat de la llei del sòl estatal, d'1 de juliol de 2007, a la LUV, o al futur text únic o refós, com vullguen dir-li, urbanístic, el mateix. És a dir, que vostés han de fer trasllat d'este tema i vostés han d'assegurar en la seua legislació que en 30 anys no es canviarà l'ús permetent un terciari que permeta, digam, l'operació urbanística sobre el terreny incendiat.

I, repetisc, ni aixina ens quedaríem tranquils els socialistes, però crec que han de fer-ho per a demostrar, per a demostrar que les paraules del president Camps són paraules de cor, són paraules certes, són paraules que no volen enganyar als valencians, són paraules que de veritat estan en la línia de la defensa dels interessos valencians.

Perquè si vostés no ho fan, a nosaltres sempre ens quedarà el dubte que en un futur immediat els valencians i valencianes, el poble valencià, en definitiva, pot estar en una situació de risc de poder tindre dos, digam, actuacions lesives de cara als seus interessos: primera, un incendi forestal i, segona, per a més vergonya i més indignació, que sobre el sòl cremat al final aparega un gratacels o

aparega una gran urbanització, aparega un Terra Mítica 2 o aparega una incineradora. -no diré abocador, s'ha fet en Dosaigües, però ara la moda ja no són els abocadors, són les incineradores-, o aparega una incineradora sobre un sòl cremat.

Res més i moltes gràcies.

El senyor president:

El senyor Hernández Mateo:

El senyor president:

El senyor Hernández Mateo:

El senyor president:

El senyor Hernández Mateo:

El senyor president:

El senyor Morera Català:

Amb la vènia, senyoria.

Sí. Jo he dit que hi han alguns incendis provocats fent-me ressò dels informes del Seprona de la Guàrdia Civil.

El senyor president:

El senyor Morera Català:

Gràcies, president.

Vull fer un aclariment sobre la intervenció del diputat Mateo, un aclariment.

El senyor president:

aclariment

El senyor Morera Català:

Moltes gràcies, president.

El diputat que ha mencionat que hi han incendis intencionats i provocats per la mà de l'home he sigut jo, fent-me ressò d'informes del Seprona de la Guàrdia Civil, que ho destaquen contínuament. Simplement és això.

El senyor president:

El senyor Hernández Mateo:

El senyor president:

(S'interromp la gravació)

Proposició no de llei sobre la creació d'una agència valenciana de l'aigua com a administració hidràulica única en La Generalitat, presentada pel Grup Parlamentari Socialista (RE número 13. 388, BOC número 58)

El senyor president:

El senyor Signes Núñez:

Gràcies, senyor president.

Esta proposició és la proposició no de llei presentada pel nostre grup sobre creació de l'agència valenciana de l'aigua. Jo lamente anomenar la

ací, però.

En les passades eleccions autonòmiques, tant el Partit Popular de la Comunitat Valenciana com el Partit Socialista del País Valencià, incloguérem en els nostres respectius programes la creació de l'agencia valenciana de l'aigua. El dos partits. Ens vàrem comprometre davant el poble valencià a crear eixa agència si accedíem, amb els vots del poble valencià, al govern de La Generalitat.

Doncs bé, senyors del Partit Popular, esta proposició no de llei té com a objecte refrescar-los a vostés la memòria i exigir-los, tal com haguérem fent nosaltres si haguérem tingut el recolzament -no ho dubten- del poble valencià, exigir-los que complisquen amb la paraula donada als valencians i valencianes abans de les últimes eleccions autonòmiques del passat 28 de maig de 2007.

El president Camps -no sé si dir FC, perquè com en el ple d'este matí al president Zapatero li dien ZP-, el president Camps es va comprometre.

El president Camps es va comprometre que La Generalitat assumiria. -i dic que FC no seria ferrocarrils, seria Francisco Camps- que La Generalitat assumiria, literalment, «totes les competències en la planificació i gestió de l'aigua de les conques intracomunitàries de la Comunitat Valenciana i a crear -llig literalment- un ens públic de gestió, que es denominaria agencia valenciana de l'aigua, per a executar les polítiques hídriques de La Generalitat dins d'este nou marc competencial. »

En concret, senyors del Partit Popular, són els punts 1. 053 i 1. 055, els dos que he llegit, respectivament, del seu programa electoral.

Però, senyors del Partit Popular, ha passat un any de legislatura i pareix que vostés, immersos en altres batalles que vostés creuen que tenen més rendibilitat política, absurdes, per cert, en temes d'aigua, pareix que han oblidat el tema de. , un aspecte que és un tema que sí que és fonamental per a l'aigua en la Comunitat Valenciana, que és la creació d'esta agència.

Al president Camps li sobra una càmera i un micròfon per a fer la seua política de l'aigua. Amb això el president Camps fa la seua política de l'aigua. I vostés, diputats i diputades del Partit Popular, tenen prou en convocar manifestacions i per a crear plataformes per a fer la seua política de l'aigua; al meu parer, evidentment.

Però la seua obligació no és eixa, ni la que fa el president Camps ni la que fan vostés. La seua obligació és governar i fer-ho segons les promeses que varen fer als valencians i valencianes. Perquè, perquè, si de veritat els importara l'aigua ja haurien instat el Govern d'Espanya que agilitzara el procés de transferències de les conques internes valencianes. Si fóra l'aigua el seu vertader objectiu, ja haurien creat l'instrument amb el qual gestionar amb autonomia els nostres recursos hídrics, segons les nostres prioritats i necessitats, les dels valencians i valencianes als quals vostés diuen representar amb eixos discursos purament electoralistes i que no tenen cap suport que siguen la solució real a la problemàtica de l'aigua en la nostra comunitat.

Però és molt més fàcil, és més còmode i, per descomptat, és més rendible políticament limitar-se a demanar, criticar i protestar. És molt millor per a vostés, senyors del Partit Popular, no haver de decidir sobre si el senyor Andrés Martínez -per si no el coneixen vostés, o els representants senyors diputats d'Alacant no coneixen el senyor Andrés Martínez

, president de la Junta Central d'Usuaris del Vinalopó, l'Alacantí i la Marina Baixa­-, ¿perquè pot o no pot vendre els seus drets d'aigua a Danone? Mentres, al mateix temps, clama per l'aigua de l'Ebre i critica el transvasament Xúquer-Vinalopó perquè portarà aigua per a regadiu a les seues terres, a ell -a les del senyor Andrés Martínez-, perquè s'ha vist que el que l'interessa més és la de consum humà per a poder vendre-la, no la de regadiu.

És més fàcil per a vostés no preocupar-se per gestionar la sequera que patim i confiar que el Govern d'Espanya s'ocupe d'aprovar les mesures oportunes. Perquè jo sé que en el fons vostés saben que el Govern d'Espanya va a fer-ho. Jo sé que en el fons vostés confien més en el Govern d'Espanya per a solucionar el problema hídric, que en el seu mateix govern. Jo ho sé. Dic, confie que el Govern d'Espanya s'ocupe d'aprovar les mesures oportunes, mentres vostés es limiten simplement a criticar-les, encara que -repetisc- en el fons saben que són les úniques que poden solucionar els problemes hídrics del poble valencià.

Mire, la creació de l'agència valenciana de l'aigua que jo exigisc al president Camps, i a vostés senyors del Partit Popular, és molt més que el compliment d'una promesa electoral, molt més: és la prova de la decència política del senyor Camps. Repetisc, és la prova de la decència política del senyor Camps. Perquè l'aigua ha sigut, amb diferència, el tema del qual més ha parlat el president de La Generalitat, tant en la passada legislatura com en el temps que ha transcorregut d'esta legislatura; i no obstant és la qüestió de què menys s'ha ocupat el seu govern, el govern de vostés, el govern del Partit Popular, el govern del senyor Camps: no s'ha ocupat per a res dels temes d'aigua.

Mire, si tan nefasta és la política hídrica del Govern d'Espanya, si tant discrimina Zapatero els valencians, si Camps vol fer una política de l'aigua diferent a la que fa Zapatero, ¿per què no la fa? ¿Per què eludix la seua responsabilitat i s'amaga darrere d'una pancarta? ¿Per què no crea l'agència valenciana de l'aigua i demana les competències per a fer la seua política de l'aigua, diferent a la de Zapatero?

La societat valenciana exigix un pacte de l'aigua, i en la creació de l'agència valenciana de l'aigua tenim un punt important de coincidència.

Els demane, senyors del Partit Popular, que escolten el clamor del carrer, no eludisquen la seua responsabilitat i voten a favor d'esta proposició.

Miren, jo vull dir-los una cosa. Jo no entendria. , entendria els argument. Bé, ja me'ls sé. No és que els entendria, és que ja sé els arguments que van a donar-me: l'Ebre, Zapatero, mos furta, mos no sé què, mos lleva la cartera. , és a dir, diferents arguments. Però, la veritat és que no entendria que a l'hora de la votació d'esta proposició no de llei vostés votaren en contra d'una cosa que, dos coses, primer, porten en el seu propi programa electoral -els he dit dos punts-, primera qüestió. I segona qüestió, que creant eixa agència se possibilita, se dóna la possibilitat que vostés practiquen la seua pròpia política d'aigua, aquella que vostés confronten amb la del Govern d'Espanya, aquella política d'aigua que vostés, d'alguna manera, presenten com a alternativa a la del Govern d'Espanya.

Ahí tenen l'oportunitat. Complisquen amb el programa electoral -seu-, cree l'agència valenciana de l'aigua i facen la política d'aigua alternativa. Demostren als valencians que el seu discurs de l'aigua no és un discurs buit, no és un discurs enganyós, no és un discurs electoralista. Demostren als valencians que tenen una alternativa i la practiquen a través de l'agència valenciana de l'aigua.

Si voten en contra, de veritat, que no ho entendré. Però jo supose que, no només jo, sinó molta gent no va a entendre una cosa que vostés proposen i que se neguen a practicar una pròpia política d'aigua i se limiten permanentment a criticar la política d'aigua de Zapatero.

Res més, i moltes gracies, senyora presidenta

(Ocupa la presidència la vicepresidenta, senyora Elena Bonet Mancheño)

La senyora vicepresidenta:

El senyor Morera Català:

Moltes gràcies, senyora presidenta.

Senyories.

La veritat és que ens trobem en una situació curiosa, no? Des de l'aprovació de l'Estatut d'autonomia, reforma, no un nou Estatut sinó una reforma de l'antic Estatut, en abril del 2006 fins l'actualitat, maig del 2008, han passat dos anys i un mes i no tenim cap nova competència. No tenim res amb què poder celebrar que s'ha complit el mandat estatutari d'aconseguir transferència de competències per part del govern central; no en tenim ni una.

I esta proposició no llei d'alguna forma ve a marcar un buit i una demanda estatutària de l'article 49, que reconeix unes competències pròpies de La Generalitat. I en eixe sentit, és l'oposició, en este cas el Grup Socialista, i mosatros, des del Bloc, donem suport que hi haja un desenvolupament de l'Estatut.

Jo estic fart de vore iniciatives en estes Corts Valencianes de poca transcendència, de cap transcendència política. S'ha parlat molt d'aigua, i anem a parlar d'aigua però de veritat, del que són les nostres competències per a poder articular-les.

I en eixe sentit, ja els dic que estem a favor de la proposta, perquè és un mandat estatutari i és una necessitat que tenim els valencians de poder responsabilitzar-nos d'una cosa que vostés atribuïxen la responsabilitat a uns altres. Si no ens responsabilitzem d'allò que es nostre, ¿com ens atrevim a demanar als altres coses que nosaltres no fem?

I els contaré un cas. Este passat mes d'octubre, mentres el president Camps estava visitant i presidint la desfilada de la hispanitat, els pobles de la Marina s'ofegaven. S'ofegaven perquè es va desbordar un riu, que és el riu Girona, i que sense

-no sé si serà català, però està al territori valencià.

La senyora presidenta:

A ver, por favor, señor Morera. Tiene la palabra el. Perdón, senyor Signes, la palabra el señor.

El senyor Morera Català:

I la falta d'assumir les competències van provocar unes inundacions desastroses. Entre altres coses perquè este riu, conca interna, competència nostra, i que ens hauríem de preocupar. Si s'haguera actuat en temps se podien haver articulat els mecanismes de seguretat, en una de les zones d'Espanya on més plou; després de Grazalema esta és la zona d'Espanya -és curiós! , no? - on més plou.

I portem cinc mesos, senyors del Grup Popular, perdent aigua al mar. ¿No han reparat vostés en això, no? ¿Han reparat? Doncs és una qüestió que jo, cada vegada que passe per allà, me dóna de tot.

És a dir, que si tinguérem una agència valenciana de l'aigua, i, efectivament, tenim ja alguns elements que indiquen que estem articulant amb entitats de sanejament d'aigües depurades. I, per tant, si posem en marxa el mecanisme i se porta per part del govern de La Generalitat una proposició no de llei en eixe sentit, serà més fàcil reclamar les competències del govern central en una matèria clau per al nostre benestar i per al nostre futur. La pregunta és: ¿Per què no ho fan vostés? ¡Porten dos anys de retard!

Estem en el «pelotó» dels

. Vam ser els primers en arribar a una reforma. Però en estos moments ens hem quedat en el «pelotó» dels

per una acció de govern, per un impuls legislatiu del govern que no ha portat a Les Corts res significatiu. I en eixe sentit som l'oposició els que els hem de dir a vostés: «Actuen! »

(Algú parla sense micròfon)

Completen l'Estatut. Posem en marxa els mecanismes que contempla l'actual Estatut per a actuar en un dels camps en el qual vostés són especialment sensibles, no sé si per a embotellar aigua o per a fer algunes altres coses, però en este cas n'hi han conques internes, abundantíssimes que no estem aprofitant.

Jo crec que este és un tema neuràlgic i que planteja el model d'autonomia que el Partit Popular està impulsant: exigir molt, reclamar molt als de fora, i no complir amb el seu mandat i deure estatutari. I en eixe sentit no es refugien vostés en paraules buides, sinó que actuen i impulsen l'Estatut, articulen la iniciativa per a crear l'agència valenciana de l'aigua i, a partir d'ahí, impulsem el procés de transferències contemplades en l'Estatut.

Els he de dir que amb el Partit Popular tenim zero competències. I nosaltres, des d'este punt de vista, considerem que és absolutament neuràlgic impulsar eixa iniciativa. I per tant donarem suport a la

a la PNL.

Me calle ja perquè açò.

(Ocupa la presidència el president, senyor Andrés Antonio Ballester Costa)

El senyor president:

El senyor Morera Català:

Moltes gràcies, senyor president.

Simplement, per acabar, donem suport a esta iniciativa. No tenim cap competència en estos moments, esta pot ser una bona iniciativa per a aconseguir les competències, que en estos moments són zero, zero ben redó. I creguem que és un tema neuràlgic poder començar a fer una política pròpia valenciana en matèria hídrica.

(so per interferència d'un mòbil)

El senyor president:

El senyor Císcar Bolufer:

Gràcies, senyor president.

Senyores i senyors diputats.

Amb caràcter previ. Jo conec el senyor Andrés Martínez pel mitjans de comunicació, amb la qual cosa el que jo vaig a dir ara,

que no servisca per a prejutjar res.

El senyor president:

El senyor Císcar Bolufer:

. que no servisca per a prejutjar res. Però. este home, segons ell ha declarat als mitjans, si vol vendre auia per a embotellar, és per a invertir el producte d'eixa venda en modernització de regadius i per tant per a estalviar aigua. Per tant, tingam un poquet de consideració i no prejutgem d'una manera tan ràpida.

Efectivament, els. -no sé si es referia a mi-, els programes electorals estan per a complir-se, però es tenen de complir en el termini per als que són ficats, ¿eh? , que són quatre anys. I, efectivament, i els estatuts d'autonomia també estan per a complir-se, i ahí hi ha un article, que és el 17, que parla dels transvasaments de les conques excedentàries a les deficitàries que, de pas, també prediquen amb l'exemple i podrien recolzar.

Jo, senyor Signes, jo sóc nou en estes Corts i és la segona volta -sí, però porta més temps que jo- que tinc de debatre amb vostés i sempre, sempre, me se'n va un poc per la tangent per a arremetre contra la política hídrica del govern valencià.

Sí, sí, sí. I, bé, jo els que sí que vullc en esta intervenció és deixar evidència de l'eficàcia i la serietat amb què el govern valencià tracta el tema hídric, encara que vosté no compartixca l'opinió, i al mateix temps deixar en evidentment l'erràtica i l'errònia política que practica el govern de Madrid respecte de la política hídrica de la Comunitat Valenciana.

Bé, hi ha un proverbi àrab que diu: «Los puentes se cruzan cuando se llega a ellos». I amb açò vull fer-li una reflexió: durant els últims dotze anys les competències en matèria hídrica del govern valencià han estat repartits en tres conselleries. La Conselleria d'Infraestructura, quant a planificació, construcció i gestió d'infraestructures; la d'Agricultura, Pesca i Medi Ambient, quant a la modernització de regadius; i la de Medi Ambient, en relació a la qualitat de les auies. Pense que en esta legislatura s'ha donat un pas molt importat. Molt important en el sentit que totes les competències del govern valencià en matèria d'auies ja estan en una única conselleria, i no sols això, sinó que, a més, s'ha creat la Direcció General de l'Aigua, que engloba totes eixes competències.

Per a poder arribar a plantejar-mos una agència valenciana de l'auia,

necessitaríem primer tindre transferides tota la gestió i totes les competències de les conques internes, que, efectivament, vostés ho apunten en la seua proposició no de llei. Però, perquè es puguen fer eixes transferències, en primer lloc, és cosa de dos, ahí té d'estar l'administració de l'estat, que té molt a dir, lògicament, al respecte; i, en segon lloc, eixes transferències deuran ser acceptades per la Generalitat valenciana, si vénen acompanyades del corresponent finançament, perquè, si no, seria incrementar el dèficit econòmic per part de l'estat respecte de la Comunitat Valenciana. I com solem dir els valencians, en eixe tema estem prou escaldats com per a, damunt, continuar per la mateixa línia.

Amb tot açò ¿què vull dir? Vull dir, tenim la Direcció General de l'Aigua, tenim totes les competències en una mateixa conselleria i en una mateixa direcció general, mos falta tot el procés de les transferències. El senyor conseller, en el seu debat de política general, també ja va fer referència a tot el que és el tema de les conques internes, i quan tingam les transferències en la seua corresponent partida econòmica, que tindrà d'haver-la, doncs, ja mos podrem plantejar el poder parlar d'algun ens que puga gestionar l'auia, que, repetixc, no mos pareix mal, però no podem crear-lo sense tindre primer allò altre, i això és el que en estos moments o en eixa labor és en la que en estos moments està centrada la Conselleria de Medi Ambient.

Per això dia que «los puentes se cruzan cuando se llega a ellos, y no antes». Anem a fer la labor que està fent-se de manera seriosa i eficaç des de la Conselleria de Medi Ambient i quan tinguem totes les transferències que necessitem i quan tinguem els mitjans econòmics adequats, llavors mos podrem plantejar eixa agència valenciana de l'aigua. Però, ara, en estos moments, no sols no seria millor sinó que seria inclús contraproduent.

Jo espere amb esta intervenció haver contestat i haver-li aclarit per què, doncs, en estos mateixos moments no podem donar suport a la seua proposició.

Moltes gràcies.

El senyor president:

El senyor Signes Núñez:

Moltes gràcies, senyor president.

Senyor diputat, vosté m'ha anomenat un proverbi àrab; jo li vaig a anomenar una dita castellana, però que té traducció al valencià, ¿no? , que diu que una mentida repetida moltes vegades, pot arribar a ser percebuda com una veritat. Això és el que vostés estan fent amb el tema de l'aigua de la Comunitat Valenciana. Jo repetixc el meu argument d'abans. És a dir, vostés han de ser capaços de mostrar amb gestió la seua alternativa a la política hídrica que tant critiquen del govern. Miren, és veritat, i ho reconec, sí, han fet una avanç, digam,

en una única conselleria allò que abans estava

en tres conselleries diferents, és cert. És a dir, crec que és un avanç, ¿no? , i això li ho reconec.

Però, anem a vore, vostés encara no han demanat al Govern d'Espanya la cessió de la gestió de les conques hídriques, vostés encara no han fet la petició formal, és a dir, vosté ha fet una plantejament en el sentit que això pareix una cosa que està negociant-se, que estan negociant-se també els recursos econòmics corresponents que acompanyarien la cessió de les competències. Vostés, fins a este moment, no han demanat la cessió de la gestió dels recursos de les conques hídriques internes de la Comunitat Valenciana al Govern d'Espanya. No ho hem fet.

I, mire, vosté diu: «No ens pareix mal el que proposen». Mire, és que no ha de paréixer-los ni mal ni bé. És a dir, vostés han de complir amb l'estatut i amb les seues promeses amb el poble valencià. És a dir, no ha de paréixer-los ni mal ni bé. És a dir, un polític, quan se compromet a alguna cosa i dóna la seua paraula davant del poble, ha de complir amb la seua paraula.

Però, i amb això acabe, mire, jo pense, de veritat,

que vostés no van a crear l'agència valenciana de l'aigua, perquè mentres vostés no creen l'agència valenciana de l'aigua, tenen camp lliure per a criticar la política hídrica del Govern d'Espanya. I ho dic sincerament i crec que és l'única raó per la qual, a un any de les eleccions autonòmiques, vostés no han creat l'agència valenciana de l'aigua. Li la tire més llaga: jo crec que aplegarem a final de legislatura i vorem si vostés han creat l'agència valenciana de l'aigua. Vostés no volen «con-di-ci-o-nants». , condicionants a eixe discurs catastrofista, mentider, i eixe discurs victimista que permanentment estan fent enfront del Govern d'Espanya i enfront del president Zapatero.

Vostés, creant l'agència valenciana de l'aigua es posarien davant de l'espill de la política hídrica del Govern d'Espanya,

i vostés el que no volen és posar-se davant de l'espill de la política hídrica del Govern d'Espanya. Per tant, senyor diputat, no invente més excuses, no s'esforce excessivament més: jo sospite, i el temps donarà i llevarà raons, que el més al final de legislatura i sempre i quan no puguen escapar-se, vostés crearan eixa agència valenciana de l'aigua.

I, per tant, eixa la trista realitat, la trista realitat, no per a este diputat, pel fet que vostés voten en contra d'eixa proposició no de llei, sinó la trista realitat per als valencians i valencianes, que els han votat i que no els han votat, però que, en qualsevol cas, esperen molt més de la seua gestió, i esperen que els problemes que de veritat els afecten a ells, siguen problemes que vostés els resolguen i els solucionen, i siguen problemes que no siguen utilitzats electoralment, tal i com vostés estan fent.

A mi m'agradaria que vostés explicaren als valencians i valencianes per què no creen eixa agència valenciana de l'aigua, no ací, sinó públicament, president Camps. Per què no la creen i per què no plantegen l'alternativa a la política hídrica del Govern d'Espanya.

Res més.

Moltes gràcies, senyor president.

El senyor president:

El senyor Morera Català:

Moltes gràcies, senyor president.

Jo, com estan fent tots unes cites,

n'havia pensat una, però crec que no ve al cas.

Igual el senyor Mateo

(ininte­l·ligible)

. , però no ve al cas, però la diré de totes formes i en diré una que sí que ve al cas. Com és tema d'aigua, doncs: «Plou poc, però per al poc que plou, plou prou. »

Però, bé, com eixa no venia al cas, he estat pegant-li voltes, i se me n'ha ocorregut una que ha utilitzat el nou delegat del govern, el senyor Ricardo Peralta, que hui ha pres possessió, i ha fet menció a una cosa

interessant, que és.

El senyor president:

El senyor Morera Català:

. una cita de Raimon que diu que «al meu país la pluja no sap caure».

I en eixe sentit, seria convenient que tenint en compte un sistema hídric i de precipitacions i un ecosistema fràgil, un territori a la Mediterrània, doncs, que hi haguera una agència valenciana que se n'ocupara, de tot açò. I en eixe sentit, doncs, vosté diu que tenim quatre anys, tenim encara tres anys per davant, però jo li diria al senyor diputat i senyories del Grup Popular, ¡hem perdut un any! , hem perdut un any demanant l'aigua, com hem perdut tants anys fins i tot quan vostés governaven en el govern central, huit anys que no van portar ni una sola gota d'aigua ací, ¡ni una! I així estem,

enfrascats

i empantanats, mai millor dit, en esta qüestió que és una qüestió que pot ser que tinga i té un rèdit electoral molt interessant per a vostés, però és nefasta per a les nostres possibilitats com poble.

Jo em pregunte si la seua falta d'ambició, la incapacitat del govern valencià per a desenvolupar a través de projectes de llei el nostre Estatut d'autonomia o per a reclamar allò que estan reclamant altres comunitats autònomes, doncs, ja és estructural, perquè vostés s'han quedat només en unes reivindicacions d'un victimisme certament hipòcrita, perquè quan manava Aznar no reclamaven res, i en estos moments me pregunte si no seria necessari, si no seria convenient

que vostés, tenint en compte que ja n'hi ha una Direcció General de l'Aigua, que n'hi han entitats de sanejament, que n'hi ha un conjunt de competències i que n'hi ha una competència plantejada en l'Estatut, crearen vostés una agència valenciana de l'aigua, i a través de la creació anaren a reclamar i negociar les competències amb el govern central.

¡És que no han fet res! ¡És que portem un any perdut! I m'estranya vore els aplaudiments que se donen vostés mateixa en el ple de les Corts, perquè són uns aplaudiments que, bé, doncs, un any perdut. ¿És això el que volem?

Els torne a dir, s'està perdent aigua en estos moments del riu Girona. Si vostés no volen aconseguir la competència atorgada en l'Estatut i posar en marxa un mecanisme per a la gestió, per a la utilització, per a actuar en un problema greu, ¿què fan vostés ací? ¿Creuen vostés en l'autonomia? Perquè ens podríem preguntar, ¿al remat, no serà que vostés tenen por de comprometre's en la gestió en matèria hídrica i, per tant, tindre de mullar-se -mai millor dit- i actuar en una situació de falta, de carestia, de necessitat, de. , i mentrestant culpabilitzar un altre?

Doncs, la política d'altura es demostra responsabilitzant-se de les seues pròpies competències. I, en eixe sentit, ¡actuen! , perquè portem un any de sequera legislativa i d'ambició i de projectes legislatius i d'acció de govern en esta matèria, que en l'única cosa que ens ha servit la seua acció és per a plorar,

per a plorar. I, escolte, crec que esta iniciativa és interessant i,

si no l'admeten, doncs, dirà molt poc a favor de la seua ambició autonòmica.

Moltes gràcies.

El senyor president:

El senyor Hernández Mateo:

Moltes gràcies, senyor president.

És que no, no he agarrat el matís de la declaració que ha fet el senyor Morera, i per això crec que no sé què vol dir.

El senyor president:

El senyor Císcar Bolufer:

Senyor Morera, a la millor li dic una cosa que ja ha sentit, però és que és la veritat: quan governava el Partit Popular en l'administració central, es va fer un pla hidrològic nacional, amb voluntat d'aplicar-lo, que després el Partit Socialista d'una plomada es va carregar. Eixa és la realitat.

És veritat, és veritat, es va carregar el transvasament.

I vosté estava allí en el delta de l'Ebre, amb Montilla i amb.

El senyor president:

El senyor Císcar Bolufer:

Senyor Signes, què estem fent en el tema de l'auia? Jo crec que està molt clar. Dit per l'Institut Nacional d'Estadística -i no vull donar moltes dades, perquè, efectivament, a estes hores. -, però dit per l'Institut Nacional d'Estadística, som la comunitat que més auia reutiliza, som la comunitat que millor gestiona els nostres recursos hídrics.

I a mi, que em parlen de mentires quan parlem del tema de l'auia. Ho sent molt, però li ho he de dir. L'única mentira, l'única mentira clara i determinant que jo he vist en el tema de l'auia es diu programa Auia, valga la redundància, que és el gran fracàs del govern central. És trist. I li ho dic com alcalde, li ho dic com alcalde que ha viscut eixa política, alcalde d'un municipi litoral que anaren oferint pels municipis les dessaladores a vore qui volia una dessaladora, perquè no hi havia ni criteris tècnics ni de ningun altre tipus per a dir on s'havien de posar les dessaladores.

I tant és aixina, i ho va dir el conseller no fa molt, que inversions que havien d'anar al programa Auia, li les han oferides a la Generalitat valenciana i a altres governs, cosa que és d'agrair per part del govern central, perquè es pogueren. En concret, en el cas de la Generalitat valenciana, 33 milions d'euros, que no s'han pogut invertir per la ineficàcia del programa Auia. I eixa és una realitat, i això és aixina.

I jo seguisc dient el mateix. Vostés tenen un problema en el tema hídric, i jo ho entenc, perquè els costa defendre una posició que, primer, molts de vostés no creuen en ella. I si no, que li ho pregunten a l'alcalde de Benferri. I segon, segon, saben i els consta que la majoria dels valencians recolzen la postura de la Comunitat Valenciana o de la Generalitat valenciana.

El conseller els ho va dir en. pense que també en el debat sobre política general, en setembre de 2007. Sense renunciar a les grans aspiracions que puguem tindre, intentem un pacte, intentem fer un full de ruta que siga comuna. I en aquelles coses que mos podem posar d'acord, posem-nos d'acord, si estem oberts -ho va dir el conseller. I en estos moments, en estos moments, jo li reitere, en nom del Grup Parlamentari Popular, eixe oferiment.

Però, clar, el que no pot ser és que vostés presenten aquí una proposició no de llei -està molt bé, està molt bé,- i que mosatros els diguem: «cada cosa al seu temps». No vullguen que ho fem en un any, perquè a la millor és impossible fer-ho en un any. Per a què fer una agència valenciana de l'auia, que podria estar en estos moments buida de continguts perquè no tenim les transferències? Les transferències estan mirant-se, estan mirant-se.

Per tant, anem a rebutjar la seua proposició, però vull que quede constància d'eixe oferiment. És que pense que hi poden haver punts d'encontre, i a la millor és interessant que ens posem a parlar. I amb això crec que conteste també un poc les reivindicacions del Bloc Nacionalista Valencià, que estem d'acord.

Moltes gràcies.

El senyor president:

l'oferiment

Queda suspendida la comisión hasta la próxima convocatoria, que se les hará conocer puntualmente a todos.

(Se suspén la reunió a les 18 hores i 25 minuts)

