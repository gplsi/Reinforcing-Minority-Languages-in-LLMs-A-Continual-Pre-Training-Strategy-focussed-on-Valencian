Comissió de Coordinació, Organització i Règim de les Institucions de La Generalitat realitzada el dia 19 de novembre de 2010. Comença la reunió a les 10 hores i 31 minuts. Presideix el diputat senyor Rafael Maluenda Verdú. Reunió número 30.

Elecció d'un nou secretari o nova secretària de la comissió

El senyor president:

(Inoïble)

. de Coordinació, Organització i Règim de les Institucions de La Generalitat.

En primer lloc, he de dir que tenim un secretari accidental, en este moment, que va a fer les funcions que corresponen al secretari de la mesa. I a qui pregue comprove el quòrum d'assistència.

(El secretari passa llista per tal de comprovar si hi ha quòrum)

Moltes gràcies, senyor secretari accidental.

Senyories, com de costum, en la carpeta tenen l'esborrany de l'acta. És el moment, si volen fer alguna observació. Si, pel contrari, considerem que s'aprova, a més de per unanimitat, per assentiment.

Moltíssimes gràcies, queda aprovada.

Esta presidència va anunciar, en la passada sessió de la comissió, que faria una nova convocatòria per a hui, a les 10 hores i 15 minuts, en un punt concret, que era l'elecció del secretari o secretària, donada la renúncia de l'anterior secretària, que tan magníficament ha vingut exercint la seua funció, la diputada senyora Consuelo Catalá.

No ha pogut ser aixina. No hem pogut fer la convocatòria, donat que no hi havia Junta de Síndics esta setmana. Però, no obstant, en l'exercici de les competències que el Reglament de Les Corts me conferix, conferix a este president -l'article 66. 2-, propose l'alteració de l'ordre del dia, per a que, ara, a continuació, com a punt segon -a continuació- se procedisca a l'elecció del secretari o secretària definitiva de la mesa.

Per tant, sotmet a la consideració de les seues senyories la proposta de l'alteració de l'ordre del dia. Vots a favor? Gràcies. Per unanimitat queda aprovada.

El senyor president:

Doncs, bé, passem ara a la votació. Les seues senyories, en la carpeta, tenen les paperetes per a que puguen posar el nom dels diputats o diputades que consideren deuen exercir esta funció de secretari. Quan vullguen, poden aproximar-se a la mesa a depositar les paperetes.

Bé, senyories, procedim. Senyories, comencem l'escrutini.

(El president fa l'escrutini)

Set vots a favor de Víctor Jiménez i huit en blanc, queda proclamat secretari d'esta comissió, l'il·lustre diputat Víctor Jiménez, a qui li donem la benvinguda i li desitgem els majors èxits en la seua funció.

(Aplaudiments)

L'enhorabona.

(El senyor Víctor Jiménez Bueso ocupa el seu lloc en la mesa)

Senyories, la presidència vol informar les seues senyories de la tramitació -perquè és la primera ocasió que se produïx- de la compareixença de senadors, en representació de la Comunitat Valenciana. Se va presentar un escrit, registre d'entrada 61. 776, del 12 de juliol, de petició de compareixença, presentada pel Grup Parlamentari Popular. La mesa el va tramitar el 21 de juliol. I el va remetre a la Junta de Síndics, donat que l'article 16 de la Llei 9/2010, de 7 de setembre, exigix que hi haja acord de la Junta de Síndics per a que se facen este tipus de compareixences. Va haver acord unànime.

La presidenta de Les Corts se va dirigir, a continuació, el 23 de setembre, mitjançant l'escrit de registre d'eixida 25. 582, al president del Senat, comunicant-li l'acord. I el president del Senat, en registre de. , va entrar eixe escrit en el Senat segons un registre d'entrada del 24 de setembre.

La mesa de la comissió de coordinació se va reunir el dia 21 de setembre i va tindre coneixement de la iniciativa. I va adoptar, per unanimitat, els següents acords: primer, que l'ordre de les compareixences se fera donant prioritat a l'antiguitat en el càrrec dels senadors i senadores; que este president de la comissió se dirigira a cadascun d'ells, comunicant estos acords i manifestant la disposició de la mesa a ser flexibles a l'hora d'aplicar un calendari, i pregant que se posaren en contacte en el president per a ultimar-ho.

En data 23 de setembre, segons registres d'entrada 25. 577, 25. 578, 25. 579, 25. 780 y 25. 781 d'este president, es va donar trasllat d'eixos acords. Immediatament, vaig rebre la cridada, per este ordre, dels senyors senadors: Julio de España, Joan Lerma, Juan Rodríguez i senyor Ferrada, que se van posar a disposició de la comissió. I van informar de les dates que consideren més idònies per a les seues compareixences, que, posteriorment, van confirmar, a través d'escrits -que estan registrats, al registre públic, número 66. 108, 66. 819, 66. 193 i 65. 921, respectivament.

Per contra, no vaig rebre ninguna cridada de la senadora excel·lentíssima senyora Leire Pajín Iraola, si bé, este president, va rebre, per correu, un sobre franquejat amb segell del Senat, de data 11 d'octubre, que contenia un escrit -en capçalera de la senadora, però sense data i sense firma-, anunciant que al llarg d'esta setmana «nos pondremos en contacto con el secretariado de la comisión para concretar los detalles de la comparecencia», una cosa que la presidència no té coneixement que s'haja fet.

No obstant, la mesa de la comissió, una vegada aprovat el calendari que les seues senyories coneixen, va elevar a la Mesa i a la Junta de Síndics les respectives convocatòries. En compliment d'estes, la presidenta de Les Corts va remetre respectives convocatòries a cada senador i senadora, mitjançant un burofax de data 28 d'octubre, que van ser entregats el dia 29 -tots ells, entre les 12:30 a 12:32- a les persones que, en les còpies dels burofax, figuren com a persones autoritzades per a rebre la documentació que s'envia a cada senador.

Tota esta documentació està a disposició dels membres de la comissió. I, per tant, si algú la vol pot demanar-la i, amb molt de gust, li farem una fotocòpia.

Igualment, vull informar a la comissió que han sol·licitat, en temps i en forma, estar presents en esta comissió el senador per València, excel·lentíssim senyor Pedro Agramunt Font de Mora -portaveu del Grup Territorial Popular de la Comunitat Valenciana- i el senador, en representació de la Comunitat Valenciana, excel·lentíssim senyor Alfons Ferrada Gómez; aixina com, posteriorment, l'excel·lentíssima senyora Carmen Alborch Bataller, secretària primera de la Mesa del Senat i senadora per València. A tots ells, els donem la benvinguda a esta comissió i els desitgem que ho passen el millor possible.

Per tant, pense que és una bona notícia que estiguen, que vinguen, i no solament compareixences dels senadors, sinó, també, que tingam invitats que siguen senadors. Pense que és bo per a l'aproximació de les dos institucions. Estem parlant del que ha de ser cambra territorial i estem parlant del parlament de la Comunitat Valenciana. Per tant, este president i la mesa, pense que tots mos congratulem que aixina siga.

Compareixença del senyor Joan Lerma i Blasco, senador en representació de la Comunitat Valenciana

El senyor president:

Bé, i passant al segon punt de l'ordre del dia, que és la compareixença del molt honorable senyor Joan Lerma i Blasco, senador hui, en representació de la Comunitat Valenciana. I vull donar la benvinguda a esta comissió, per primera vegada, al molt honorable senyor Joan Lerma i Blasco, senador en representació de la Comunitat Valenciana, a qui agraïm, també, la bona disposició que, des del primer moment, me va demostrar, cridant-me telefònicament i, posteriorment, ratificant el seu oferiment per a comparéixer, a través d'un escrit.

És la primera volta, també, que davant d'esta comissió, compareix algú que ha sigut, ni més ni menys que, president de La Generalitat, encara que ho faça en qualitat de senador. Però és una doble satisfacció per a esta comissió.

Benvingut, doncs, i tindrà ara una primera intervenció. Pot ocupar el seu lloc, ací, mentre que explique el funcionament. Tindrà vosté una primera intervenció, senyor Lerma, sense temps, per a exposar allò que considere convenient.

O siga, que tindrà. , el senador Joan Lerma tindrà una primera intervenció sense límit de temps. A continuació, en aplicació d'allò que establix l'article 168 del reglament, que és el que regula este tipus de compareixences, fixaran posició els grups parlamentaris donant prioritat, en temps de deu minuts i per ordre, al grup proposant de la compareixença, que és el Grup Parlamentari Popular. I, a continuació, de menor a major, els grups parlamentaris fixaran posició -la resta de grups parlamentaris- per un temps de cinc minuts.

Hui tenim, també, la satisfacció que està present la representant de l'Agrupació de Diputats No Adscrits, Marga Sanz, que encara que no està adscrita a la comissió, però té dret a veu, en tot moment. I també tindrà un torn de tres minuts, per a que puga fixar la seua posició.

A continuació, el senador Lerma contestarà, també sense temps, a les seues senyories. I, excepcionalment, donada la importància d'estes compareixences, la presidència, si algú ho sol·licita, concedirà, als grups, un nou torn per a que demanen aclariments o puguen formular algunes preguntes, per un temps màxim de cinc minuts -i tres minuts en el cas de l'Agrupació de Diputats No Adscrits.

I el senador Lerma podrà contestar, conjuntament, ja en un temps limitat de cinc minuts. I, amb eixa intervenció, finalitzaria la compareixença.

Per tant, reitere, benvingut. Esta és sa casa. Estem molt satisfets que es trobe entre mosatros. I té la paraula, senyor Lerma.

El senyor Lerma i Blasco, senador:

Moltes gràcies.

Doncs, jo intentaré correspondre a l'amabilitat del president i de la mesa, limitant-me, realment, el temps en la intervenció, per fer-los a tots un favor. Però sense procurar, evidentment, no defugir ninguna qüestió que se puga plantejar.

Felicitar, en primer lloc, la comissió. Jo crec que correspon, tal i com s'ha acordat, doncs, efectivament, donar l'oportunitat als senadors que ho són en representació d'esta comunitat, triats per esta cambra, de poder intervindre i plantejar o proposar qualsevol de les qüestions que li semblen convenient. I em sembla que, en eixe sentit, doncs, la comissió complix eixa funció. I jo estic molt d'acord.

I, a partir d'ahí, felicitar també, naturalment, en este cas, el nou secretari de la mesa i nou diputat, encara que crec recordar que ja havia sigut. Però no estic segur. Però, en qualsevol cas, doncs, l'enhorabona a ell.

I gràcies als companys senadors, per acompanyar-nos, encara que nosaltres tenim ocasió de vore'ns moltes vegades, perquè tenim reunions habituals i som contertulians habituals, també en el Senat, vol dir que això, doncs, dóna inici en esta comissió a una compareixença que, realment, a la millor estes Corts desconeix però que, en qualsevol cas, se produïx una fluïdesa de diàleg habitualment en el Senat.

I, en este cas concret, doncs, com he promés que volia no abusar de la seua paciència, vull començar dient que, efectivament, fa molts anys que no intervinc en estes Corts -crec que l'última intervenció va ser en juny de l'any 1995 fins ara-, però, en qualsevol cas, doncs, estic molt satisfet de poder comparéixer de nou ací.

I agrair també a estes Corts perquè m'han designat senador des d'aquell moment. Jo crec que eixa designació pesa -digam- en el meu comportament, encara que habitualment el que se fa és que cada grup proponent vota els seus proposats. Segurament això és el més normal però, en qualsevol cas, segurament també seria més obligat per a qui se sent triat que el votaren tots. I, en eixe cas, segurament se sentiria més obligat a respectar

(El senyor Maluenda Verdú diu: «Aquí se van votar tots. »)

I, en tot cas, vull dir que, encara que no fóra aixina, en el cas de qui els parla, que ha sigut el president de La Generalitat, doncs, lògicament, se sent obligat per les opinions d'este parlament. I per això, precisament, he procurat, al llarg dels temps que he estat en el Senat, no participar activament en aquelles coses que fan referència als temes específics de la Comunitat Valenciana, perquè és ben cert que obligaria a donar opinions que podrien, doncs, no ser ben interpretades, sobretot perquè a la millor, doncs, desvetllàvem algun tipus de qüestió que -jo crec- cal fer, en tot cas, en estes Corts i no en el conjunt d'Espanya on tot el món puga criticar les coses que puguen passar.

I per això, les meues intervencions, en general, no fan referència a la Comunitat Valenciana sinó a temes generals, procure cuidar, no expressar fora d'ací el que són les meues opinions respecte a la comunitat, i ací sí que vull expressar-les, naturalment. I les coses que participe són qüestions més generals.

I, en este cas concret -dic en l'anterior legislatura, que correspon en l'actual-, vaig ser portaveu del Grup Socialista, però no vaig fer intervencions relatives a la Comunitat Valenciana -que jo recorde-, excepte el recolzament de l'Estatut que varen aprovar estes Corts, que va tindre una tramitació accelerada, més per petició d'estes Corts, a més. I, en el cas de l'actual legislatura, doncs, participe, fonamentalment, en les comissions que fan referència a economia i pressupostos; solc ser ponent dels pressupostos generals i participe en algunes lleis que fan referència a temes econòmics.

I, en el cas concret, que és més conegut, sóc el president de la Comissió General de Comunitats Autònomes que -com vostés saben perfectament-, doncs, no sols és una comissió en què poden assistir les comunitats autònomes a cada una de les seues convocatòries, sinó que -i això és molt important- és també una comissió legislativa, no és una comissió exclusivament per a representar les comunitats autònomes, és també una comissió legislativa i especialment important per quant tramita els estatus d'autonomia en el Senat; en el Congrés és la Comissió Constitucional, en el Senat és la Comissió General de les Comunitats Autònomes que té el doble de representants dels grups parlamentaris que tenen totes les altres comissions, que té el doble de representants dels grups parlamentaris que tenen totes les altres comissions.

I, al mateix temps, dir també que esta comissió general, en esta última legislatura, l'anterior legislatura va tindre una activitat molt important perquè va ser el referent de totes les modificacions dels estatuts d'autonomia, de les ampliacions de competències dels últims estatuts, de l'última generació, i en esta legislatura té menys activitat, precisament, perquè la tramitació dels estatuts està parada; que jo recorde està pendent l'estatut de Canàries on no n'hi ha molt acord, i està parada la tramitació de l'estatut de Castella-la Manxa, en la qual cosa vostés també tenen complida opinió i coneixement. I això fa que -digam- les activitats siguen més referides a compareixences del govern que a activitat legislativa i, en particular, a la reforma d'estatuts.

Pel que fa a la resta, vull acabar dient que, efectivament, si no vull parlar fora d'ací, de la Comunitat Valenciana, en general, ací sí que me dóna una magnífica oportunitat per a expressar la meua preocupació. I vull dir a eixe respecte que se tracta d'una preocupació com expresident, si vol, com a ciutadà, i, també, no com a representant d'un partit polític, sinó com a valencià. I, com a valencià, vull dir que no he periodificat expressament per no culpar a ningú de la qüestió, sinó per intentar buscar solucions. I vostés saben, perfectament, que les solucions han de ser solucions recolzades majoritàriament per a poder tindre una garantia d'èxit.

Però, en eixe sentit, vull expressar ací, en estes Corts, i no en les Corts Generals, la meua preocupació per l'evolució econòmica de la Comunitat Valenciana en els últims anys. I quan dic «els últims anys» no m'estic referint exclusivament als anys de crisi que començà en l'estiu de 2007, sinó des de molt abans. I, en concret, per no incloure legislatures concretes, me referiré a una informació ja detallada, que és a partir del 2000.

Des de l'any 2000 fins ara, o fins al 2008-2009, si se vol, que és l'època en què podrem tindre informació més seriosa, la Comunitat Valenciana ha baixat en el PIB des de. , quasi el 97% de la mitjana espanyola -el 96,7, crec recordar, parle de memòria, però vostés ho poden vore perquè són tot dades oficials- a poc més del 90% de la mitjana espanyola. És una xifra tremendament preocupant, i és una xifra que no ha deixat de caure en els últims anys. I no estic fent una crítica política, estic expressant una preocupació greu.

Jo crec que això no ha ocorregut en ninguna comunitat autònoma espanyola, almenys en les comunitats autònomes que estan per sota de la mitjana nacional. Sí que és veritat que hi ha hagut un descens molt important del PIB en les Balears, per exemple, més important que el d'ací. Però, també és veritat que les Balears estaven molt per damunt de la mitjana. I això sí que pot ser una expressió de la política de solidaritat que posa on no n'hi ha, i, on n'hi ha, ne lleva innecessàriament. Però, en el nostre cas, un descens de quasi set punts, aproximadament, en el PIB, continuat, és una cosa que hauria de ser una alerta general per a tots els partits polítics i per a tots els grups parlamentaris, òbviament, i per a tots els ciutadans.

Tindrem ocasió, després, de comentar, si vostés volen, per esta via, però, en qualsevol cas, dir -per a reflectir també una dada concreta- que si a l'any 2000 n'érem, aproximadament, un poc més. 10,17% de la població espanyola, a l'any 2009 n'érem el 10,9, poc més. És a dir, un creixement de població molt important, dels més importants d'Espanya, probablement, el segon o el tercer creixement de població. En canvi, en el PIB n'érem el 9,7% d'Espanya, i continuem sent, amb este increment de població, el 9,7% d'Espanya en el PIB. Això significa que hem retrocedit molts llocs en el rànquing nacional respecte al creixement de PIB.

I si això fa referència al que és la convergència en Europa, doncs, Espanya, en el seu conjunt -digam- ha retallat respecte a Europa, a pesar de la crisis i tot, al voltant de set punts. La Comunitat Valenciana, d'acord amb les xifres anteriors, ha retallat l'u i un poquet. Significa, evidentment, que estem en una situació d'excepció, en general perquè estem en una crisi profunda, però, en particular, en la Comunitat Valenciana perquè en ninguna comunitat s'ha donat este descens del PIB. A què se deu això? Doncs, fonamentalment, se deu a que hi ha una baixa productivitat en totes les nostres activitats, i, en particular, també, a que, probablement, l'esforç pressupostari que fem és insuficient comparat amb la resta de comunitats autònomes.

Cal dir que, pel que fa referència al pressupost d'esta comunitat -l'últim del qual que jo tinc la informació és el del 2009-, si mirem el pressupost per habitant, som el més baix de tot Espanya; al voltant de nou mil euros per habitant. Comunitats com les nostres, perquè abans no se podien comparar les comunitats autònomes entre si perquè tenien diferències importants respecte a les competències, ara sí se poden comparar perquè tenen totes competències similars; si fem l'excepció, Catalunya té les seues específiques, especialment, presons i policia; el País Basc té un altre règim econòmic; Navarra també, però la resta de comunitats se poden comparar perfectament.

I, en eixe sentit, vull dir que comunitats similars a les nostres en competències -abans no ho eren, abans n'eren cinc només, de competències, 251-, doncs, estan al voltant de mil euros més per habitant. Mil euros més per cinc milions -imagine's vosté- d'habitants que són, imaginen vostés la diferència pressupostària que tenim en la majoria, ¡en totes! , les comunitats autònomes espanyoles, les menys dotades. Això significa que el pes del sector públic valencià se nota molt i que això té una incidència també transcendental en els serveis que podem oferir i, sobretot, en la capacitat d'impulsar l'economia que des del sector públic podríem fer.

Esta és un poc la meua preocupació, i, naturalment, per fer honor a la meua paraula, dir-los que els agraïsc molt la seua atenció i que estic a la seua disposició per a contestar les preguntes o fer els aclariments que consideren convenients.

Res més i moltes gràcies, president.

El senyor president:

Moltes gràcies a vosté, senyor Lerma.

En representació del Grup Parlamentari Popular, que és qui ha demanat les compareixences, té la paraula l'il·lustre diputat, senyor David Serra.

El senyor Serra Cervera:

Moltes gràcies, senyor president.

Molt honorable Joan Lerma i Blasco, en nom del Grup Parlamentari Popular, agrair la seua presència hui ací per molts motius. Jo crec que cal destacar que la història de la nostra terra és la que és i és com és, i no és gratuïta; vosté va ser el primer president autonòmic que tingué la Comunitat Valenciana i jo crec que és un luxe, hui, que siga el primer senador territorial que compareix davant d'esta comissió. Això també té una coherència història i democràtica d'allò que és la Comunitat Valenciana i d'allò que són estes Corts.

Per tant, en nom del Grup Parlamentari Popular, agrair-li la presència, agrair-li la bona voluntat que tingué des del principi, posant-se -com molt bé ha dit el president de la comissió- a disposició d'este parlament, com no podia ser d'una altra manera, tenint un mandat representatiu com té d'esta terra, i sotmés. , jo crec que aplaudit per pràcticament tots els parlamentaris que n'hi han ací, on li reconeixen els mèrits i la capacitat per a representar i tindre una opinió des de la discrepància ideològica, però tindre una opinió -jo crec- fiable i important sobre la Comunitat Valenciana.

Ha dit vosté que per qüestions del seu passat polític no entra en qüestions -diríem- concretes o particulars al llarg dels anys que ha estat de senador i que tracten més qüestions generals. Ha parlat del recolzament que per part del Senat se féu a la reforma estatutària, que en la passada legislatura se va poder impulsar per part d'estes Corts i per part del govern de La Generalitat, amb un ampli consens entre les dos formacions polítiques majoritàries. I des d'ací agraïm a totes les institucions, i, en este cas, al conjunt de les Corts Generals, el paper que jugàvem en poder aprovar -jo crec- en un temps important i amb un gran ampli consens eixa reforma estatutària.

Vosté ha parlat de preocupacions des del punt de vista econòmic, que jo crec que són importants, i ha ressaltat la mancança de finançament que té esta comunitat. Jo vull agrair el reconeixement explícit que fa vosté a què som cinc milions, cinc milions de ciutadans els que vivim en la Comunitat Valenciana des de fa alguns anys, i hem estat durant molt de temps amb un finançament on no s'arreplegava eixa xifra, on estàvem parlant que pràcticament el 20% de la població no tenia un finançament en totes les matèries vitals. I quan parlem de matèries vitals estem parlant d'allò que entenem que és la política social en un sentit ampli, quan parles d'educació, quan parles de cobertures socials. Per això també s'ha vist en la política d'infraestructures que moltes vegades estes Corts han reclamat a altres institucions, en este cas, al Govern d'Espanya, el que tinguera un major compromís. I a mi m'agradaria que vosté fera alguna menció en eixe respecte.

Per tant, jo volia haver-li preguntat d'iniciatives individuals o concretes que vosté haja pogut impulsar o recolzar en l'àmbit del Senat que afecten a la Comunitat Valenciana i què ressaltaria vosté d'això. Jo crec que n'hi han matèries sensibles com en sanitat, encara que estan les transferències fetes, grans inversions que s'han fet al llarg dels últims set anys en la Comunitat Valenciana, com és la nova Fe que en dates breus vorem posar en marxa per a la satisfacció del conjunt de la societat d'esta terra, amb les quals, a la millor, hagueren pogut fer el que vosté fera algun tipus d'iniciativa, d'alguna manera, i puc parlar de sanitat, o infraestructures, o de qualsevol de les matèries importants i que afecten de manera directa a esta terra.

Ens consta al Grup Parlamentari Popular que la comissió que vosté presidix, la Comissió General de les Comunitats Autònomes, fa alguns mesos que té propostes del grup parlamentari nostre i algunes fetes per alguns senadors d'esta comunitat, les quals no s'han tramitat encara i que afecten a qüestions jo crec que delicades. , a qüestions delicades per a la Comunitat Valenciana, qüestions delicades que afecten, lògicament, a la ingerència o a l'abús o a la falta de respecte institucional des d'altres comunitats a qüestions politicoterritorials o culturals de la nostra terra i que se deuen vore en eixa comissió. Presidint-la vosté entenem que hi haurà jo crec que una sensibilitat que el vicepresident tercer del govern puga comparéixer allí i puga donar les explicacions, les opinions del Govern d'Espanya i el posicionament que se tinga en eixa matèria.

Hi ha una altra qüestió que jo crec que és un bon moment també per a fer algun tipus de pronunciament. En la tercera legislatura d'estes Corts, sent vosté president de la Generalitat valenciana, tenint un govern sòlid i potent amb un recolzament majoritari molt fort, van ser capaços de fer una cosa molt important, una cosa molt important com va ser el pacte per l'aigua en la Comunitat Valenciana, on el consens i l'acord va imperar en les formacions polítiques i els grans blocs ideològics van estar d'acord en una cosa molt important.

I jo faré una breu ressenya, que al final era possible el que els transvasaments existiren, que se poguera transvasar aigua de les conques excedentàries a les deficitàries, inclús se parlava de 1. 800 hectòmetres cúbics/any des de l'Ebre cap a la Comunitat Valenciana. I això és un gran acord, això és una gran base d'acord que jo vull reconéixer, en este cas. , amb vosté que era el president d'aquell govern i amb tota la gent que va participar, però especialment amb vosté, el que s'arribara a eixe acord.

Eixe acord al llarg del temps ha segut impossible. Eixe acord al llarg del temps ha sofrit mutilacions, ha segut retallat i tots coneixem que en la Comunitat Valenciana ha hagut un canvi de criteri important. I jo voldria saber: ¿Vosté creu o se sent desautoritzat. , el canvi de criteri del Partit Socialista en el qual els 1. 800 hectòmetres cúbics que eren possibles en eixos moments, quan se parlà en el Pla hidrològic nacional de transvasar 350 hectòmetres cúbics a la Comunitat Valenciana des de l'Ebre, parlant del famós transvasament de l'Ebre, vosté creu que ha hagut un canvi de criteri coherent i lògic que responga a una cosa sòlida? , ¿o creu que és una desautorització a aquell pacte de l'auia que va ser capaç d'impulsar un govern com el que vosté presidia amb un nivell d'acord i de consens amplíssim? Crec que eixes qüestions afecten de veritat a la Comunitat Valenciana i li afecten jo crec que, pràcticament, de manera transversal a tot el que se puga fer. Són possibilitats per a tot en la Comunitat Valenciana.

Hi ha una qüestió que no ha entrat, però m'agradaria saber la seua opinió personal. El debat que se fa normalment en el Senat, la conferencia de presidents que la convoca el president del Govern d'Espanya, però jo voldria saber la seua opinió, en l'any 2010 no s'ha produït eixa conferència. Jo voldria saber l'opinió de vosté sobre la seua importància i el perquè en el Senat d'Espanya no s'ha produït enguany eixa conferència, o si en el mes que queda -diríem- d'activitat parlamentària fins que s'aproven els pressupostos està previst que se vaja a produir en l'àmbit del Senat eixa compareixença.

Senyor Lerma, des del Grup Parlamentari Popular, ho he dit al principi, mosatros. , jo crec que la satisfacció que vosté siga senador per la Comunitat Valenciana s'ha manifestat sempre. Per part del Grup Parlamentari Popular hi ha un reconeiximent institucional cap a vosté i no podria ser d'una altra manera, perquè les coses funcionen jo crec que, democràticament, com deuen funcionar. Les institucions i les persones que estan al front de les institucions se mereixen el respecte d'estos òrgans.

Estes Corts Valencianes, com vosté ha dit, des de juny o -crec que- juliol de l'any 1995 que vosté no compareixia, que torne després de tots estos anys ací a comparéixer, jo crec que amb la vitalitat i amb la fortalesa que vosté representa políticament, quan la política és com és, a la millor les persones més pròximes no ho veuen igual i els que estan enfront, sí.

Jo sí que li dic que mosatros li reconeixem la labor feta, el treball, inclús, ben fet en moltíssimes ocasions des de la discrepància ideològica, en absolut respecte als posicionaments que vosté tinga en el Senat, com deu ser, i amb decisions i amb votacions que moltes vegades no anem a compartir, com puguen ser decisions al voltant de l'auia, o decisions al voltant del finançament, o decisions pressupostàries que des d'ací entenem que no s'atenen les demandes o les necessitats de la Comunitat Valenciana. Però en cap moment mosatros pensem que això responga a una falta d'amor a la seua terra, de voler a la Comunitat Valenciana o de representar-la amb absoluta dignitat, vull dir, són coses absolutament distintes.

Per tant, jo vaig a acabar perquè el temps s'esgota i sí que vull que tinga clar que vosté, com a molt honorable d'esta comunitat, sempre tindrà el reconeiximent i el respecte d'este grup parlamentari, tinga la missió institucional que tinga, compartint o no posicionaments ideològics, com he dit, o principis ideològics que jo crec que, lògicament, cada organització política representa les seues, absolut respecte al seu treball. I sí que m'agradaria que si poguera sobre les qüestions que he dit aclarir-mos alguna cosa quan corresponga.

Moltíssimes gràcies, senyor president.

El senyor president:

Moltíssimes gràcies, senyor Serra.

En representació de l'Agrupació de Diputats No Adscrits, la seua representant -valga la redundància- senyora Marga Sanz té la paraula.

La senyora Sanz Alonso:

Moltes gràcies, president.

El senyor president:

Ja està?

La senyora Sanz Alonso:

El senyor president:

Moltes gràcies, senyora Sanz.

En representació del Grup Parlamentari Compromís, el seu síndic, il·lustre senyor Enric Morera, té la paraula.

El senyor Morera Català:

Moltes gràcies, senyor president.

Molt honorable expresident de La Generalitat, senyor Joan Lerma, estem molt contents, molt desvanits que vosté estiga ací en les Corts Valencianes i, més encara, perquè ha donat un to molt impositiu de respecte institucional. Estes Corts se caracteritzen, doncs, per la persecució política de l'adversari, i vosté ha imprés un tarannà molt important.

I vosté ha dit una cosa històrica, que açò s'hauria de reproduir amb lletres d'or, vosté mos acaba de dir i mosatros ho hem dit moltes vegades, que són 5. 000 milions d'euros la diferència de la falta de dotació de les nostres competències autonòmiques. Vosté ha parlat ací de 1. 000 euros per cinc milions d'habitants menys del que ens pertoca als valencians. Això és enorme. Això és cruel. Això repercutix en contra del benestar del poble valencià.

I jo per això, davant esta afirmació, que després vosté ha concretat claríssimament en la baixada del nostre PIB en els últims huit anys, li vull preguntar: primera, què ha fet vosté des del Senat per a corregir este dèficit? Perquè jo sí que discrepe d'algunes intervencions que el Senat necessita una reforma a fons per a convertir. , una autèntica cambra de representació territorial, per a passar de ser una cambra de representació només de partits, un

com tenen en Alemanya. I en eixe sentit, vosté faria un gran paper defensant els interessos valencians, i no els interessos de partit.

Perquè jo he mirat i no he vist que en el model de finançament autonòmic a l'anterior del Partit Popular, el Grup Socialista, concretament vosté, -no ho he vist i li pregunte, igual m'he equivocat- haja alçat la seua veu per a denunciar la marginació que patix el poble valencià en matèria de finançament autonòmic.

I el nou model, que sí que constata que vosté ha votat a favor, segons informes de comissions d'experts, diuen claríssimament que això va a suposar una minva encara més dels nostres ingressos. I, concretament, persones que vosté ha de conéixer, com el senyor José Antonio Pérez García, que va formar part en qualitat de director general del seu govern, actual gerent de la Universitat Politècnica de València, diu textualment que se va a minvar encara més els recursos que té el nostre govern per atendre les polítiques pròpies de La Generalitat. Va a tramitar-se l'Estatut d'Extremadura, i en l'Estatut d'Extremadura parla de dos coses, que vosté ha dit claríssimament, la «tramitación acelerada» de la reforma de l'Estatut de 1982 no va incorporar la inversió territorialitzada, que sí que té Andalusia i Catalunya.

Jo li pregunte: ¿vosté és partidari de la reforma de l'Estatut de 2006 per a fer un nou estatut que incloga el que té Catalunya, el que té Andalusia i el que ja li anuncie que té Extremadura? , que són dos coses, senyor Lerma: una, la inversió territorialitzada del govern central i, dos, el deute històric amb Extremadura.

¿Vosté està en disposició d'assumir i de demanar que els valencians recuperem el deute històric amb l'estat, com assenyala l'informe de la comissió d'experts i que xifren -jo crec que s'han quedat curts- en 3. 400 milions d'euros, senyor president, com va fer Extremadura? I segurament vosté votarà a favor perquè n'hi ha un pacte entre PP i PSOE, i el que és bo per a Extremadura hauria de ser bo per a mosatros, ja que estem al 90% del PIB regional en comparació amb la mitjana d'Espanya. Però, no tinc massa temps i li vull fer preguntes ràpides.

Senyor Lerma, ¿és conscient vosté que l'AVE no té estudi d'impacte ambiental? ¿Va a convocar vosté -ací tinc la sentència del Tribunal Suprem, si vol, li la facilitaré-, va a demanar vosté una compareixença urgent al Senat del ministre senyor José Blanco per a que diga com va a rectificar, com va a reparar este greu dèficit, perquè l'AVE siga totalment segur i el que puga passar, quant a inundacions, es puga analitzar amb detall?

I una última pregunta -no tinc massa temps-. Vosté, les Corts Generals i el Grup Socialista va provocar el major retall dels drets socials que ha tingut mai la democràcia d'Espanya. Eixe decret, el Decret 8/2010 es va retallar per a atendre el dèficit públic, un dèficit públic que no van crear ni els pensionistes, ni els treballadors, ni les classes mitjanes, però que el Grup Socialista el va aprovar. I estem parlant d'austeritat i estem parlant de dèficit públic.

En eixe sentit, crec que l'esquerra ha de ser coherent. ¿Vosté considera que seria convenient per a retallar el dèficit públic suprimir o congelar les prerrogatives que li dóna la Llei 6/2002, de la nostra autonomia, per als expresidents de La Generalitat? ¿Considera que per a reduir el dèficit públic les prerrogatives que té el senyor Zaplana, el senyor president de Bancaixa, o Caja Madrid-Bancaixa, el senyor José Luis Olivas, i vosté mateix, s'haurien de congelar? Jo ja sé que vosté no cobra com la senyora Cospedal, que són 150. 000 euros, entre altres coses, perquè és incompatible cobrar dos sous públics.

Però, ahí n'hi han unes prerrogatives que mos consten molts diners. I vosté assenyala que no tenim massa diners, que tenim una situació d'ingressos deficitària, que tenim mil euros menys per qualsevol ciutadà d'altres parts d'Espanya en el nostre finançament. I, per tant, mosatros, de la mateixa manera que li hem retallat el salari als funcionaris o hem reduït les pensions, doncs, en estos moments d'austeritat li pregunte si vosté creu que s'hauria de, com a mínim, suspendre les prerrogatives que contempla esta llei dels presidents de La Generalitat.

Moltes gràcies.

El senyor president:

Moltes gràcies, senyor Morera.

En nom del Grup Parlamentari Socialista, el seu portaveu en esta comissió, el senyor Manuel Mata, té la paraula.

El senyor Mata Gómez:

Gràcies, senyor president.

Moltíssimes gràcies.

Molt honorable senyor president de La Generalitat. El tractament el tindrà de per vida i aixina li ho reconeixem tots els valencians.

Senyor president, moltes gràcies per algunes qüestions que la seua senyoria ha tingut el pudor de no comentar excessivament. Una és que jo crec que estem tots convençuts que vosté encarna l'esperit de la transició -això es parla molt, ara, en els diaris, i els intel·lectuals ho fan, d'allò que era l'esperit de la transició-, i cal recordar que en el seu mandat va aconseguir que tots els valencians se posaren d'acord en un estatut, se posaren d'acord en uns símbols, se posaren d'acord en una bandera. I n'hi ha qui, després, ha intentat manipular els sentiments dels valencians, i, hui, és un exemple de la manipulació que està fent el Partit Popular des que està en el govern.

Gràcies pel seu tarannà, gràcies per la seua tasca en la comissió de pressuposts, perquè tots els anys tenim reiterades reunions amb vosté i el grup parlamentari per a intentar solucionar algunes de les carències d'alguns dels nostres municipis. Estic segur que ningun dirigent de la Generalitat valenciana s'ha posat mai en contacte amb vosté en els últims quinze anys per a demanar-li ajuda o alguna tasca concreta en el Senat. Però, és que, a més, vosté hui ve ací perquè, després de quinze anys que el Partit Popular mai l'haja cridat en una llei de l'any 1995, mai han volgut que vosté vinguera a esta cambra.

I vosté ve per una llei, que és la llei «Pajín», una llei

, l'única llei del parlamentarisme europeu, últimament que se fa amb el nom d'una persona, però no perquè l'haja dissenyada, sinó una llei dissenyada per a permetre que durant mesos i dies se parle d'allò que se li va preguntar a una senadora; què s'espera de les respostes de la senadora, com afusellar mediàticament una senadora. Vosté és l'excusa, vosté és l'excusa, que se vullga dur ací a la senyora Pajín, en el cas de filibusterisme parlamentari més greu de la democràcia espanyola, en la qual s'ha permés per Grup Parlamentari Popular que durant sis mesos, ni la composició de la cambra alta siga la correcta, ni el Grup Socialista tinguera els senadors que li pertocava, vulnerant claríssimament el dret a la igualtat dels ciutadans i el dret a la participació política. I sols quan se va al Tribunal Constitucional a dir que és indigne que no tingam un senador que mos pertoca, s'inventen una llei que preveu una compareixença de senadors, ¡que ja estava en la Llei de designació dels senadors autonòmics! -, i mai s'ha vullgut que vosté vinguera.

Però, com en esta contínua manipulació, al final, a mi me toquen cinc minuts, perquè no és petició institucional de la cambra, sinó que és una petició del Partit Popular, jo tinc únicament cinc minuts per a parlar, i voldria dir-li alguna qüestió molt concreta. A mi m'agradaria parlar d'algunes de les qüestions que se li han plantejat i donar la meua opinió. Però, en tot cas, sí que voldria que me diguera els efectes perversos que va crear un sistema de finançament dissenyat pel govern d'Aznar per a esta comunitat. Malauradament, hi ha un sistema que mos ha destrossat econòmicament durant anys, anys i anys, i ara estem en vies de correcció gràcies a un govern socialista.

En segon lloc, el tema de l'aigua, senyor president. Jo he viscut en èpoques -inclús en el seu govern- en què hi havia restriccions d'aigua en algunes parts de la Comunitat Valenciana. En tot el mandat dels socialistes espanyols entre el 2004 i el 2011, mai hi ha hagut en ningun poble de la Comunitat Valenciana restriccions d'aigua. La comunitat hui té superàvit hídric.

I la meua pregunta és: ¿com és possible que la persona que més mal fa a esta comunitat, reiteradament, en el Senat, que és la senyora De Cospedal, que l'únic transvasament en què estem d'acord tots els valencians -bé, igual alguns s'estimen més recolzar eixa postura, la de la senyora De Cospedal-, que vol tallar-mos l'aigua, però no sols això, sinó que esta comunitat, que ha sigut receptora d'inversions permanent de la gent de Castella-la Manxa, que la gent enviava el seus fills de Conca o Albacete a estudiar ací, que se compraven pisos en esta comunitat, hem creat un nou rival polític en Castella-la Manxa, quan Castella-la Manxa ha exercit de solidaritat, quan tots els divendres que podia el Consell de Ministres aprovava transvasaments extraordinaris des d'un govern socialista, se trobem amb una dona que no té el valor de xafar esta comunitat, que no ve ni als actes del seu partit, i des del Senat té una única obsessió, que és destrossar els ciutadans de la Comunitat Valenciana?

Però, a més, senyor president, jo crec que vosté ha dit una cosa molt rellevant: mai ha vullgut intervindre en temes que dividisquen els valencians en el Congrés. Jo sí que estic preocupat perquè si els dos presidents de La Generalitat mos diuen: u, que hi ha un drama de corrupció en esta comunitat, l'expresident Zaplana, i que està molt preocupat pel que està passant ací -i vosté va tindre la qualitat política de tirar al gran corrupte que tenia en el seu govern quan se va assabentar, després l'han arreplegat uns altres, per tant, cal agrair-li que mai tinguera vosté un cas de corrupció-, però si hem tingut dos expresidents i un està preocupat per la corrupció, i, l'altre, per la situació econòmica, caldria dir que estem davant del pitjor govern de la Generalitat valenciana.

Moltes gràcies, senyor president.

El senyor president:

Gràcies a vosté, senyor Mata.

Per a contestar a les seues senyories, té ara la paraula el senyor Lerma, sense temps.

El senyor Lerma i Blasco, senador:

Moltes gràcies.

També, procurant mantindre el respecte als senyors diputats i a la mesa, procuraré brevetat, encara que els temes plantejats són tots de prou extensió pel que veig, però, bé, això supose que forma part del debat polític habitual d'estes Corts. Per tant, una cosa en què jo normalment no dec entrar, doncs, els la deixe a vostés i jo procuraré contestar al que vostés m'han preguntat.

Bé, en el cas concret del senyor Serra, dir-li que moltes gràcies per la seua intervenció, i, a més, també, perquè és en realitat qui mos ha donat l'oportunitat de comparéixer en la petició. Lamentable me sembla a mi que siga una qüestió de partit exclusivament i no siga una qüestió de tots, perquè tindríem ocasió d'aportar moltes coses, de comparéixer, no solament els senadors, en este cas, designats per les Corts Valencianes, probablement, i ací està la senyora Carmen Alborch i el senyor Agramunt que estarien encantats -m'imagine jo- de poder vindre a debatre amb vostés les coses que ens preocupen en general. Però, en qualsevol cas, almenys el senyor Rodríguez Marín i jo, que som designats per estes Corts, estaríem encantats.

N'hi ha una cosa prèvia que jo crec que tot el món hauria d'entendre des del punt de vista d'un parlament autonòmic, en general, i és que mosatros no hem demanat l'autonomia perquè l'hagen demanat la resta. Mosatros hem demanat l'autonomia per una qüestió fonamental, i és perquè enteníem que l'estat centralista no solucionava els problemes de manera adequada, i, per tant, el reclam de la nostra autonomia, fonamentalment, està en intentar des de la nostra responsabilitat resoldre els nostres problemes. Estar permanentment atacant a Madrid és fer un exercici d'abandó de responsabilitats, en la meua opinió, no és una crítica política. Jo crec que, d'esta manera, si estem sempre diguent que Madrid té la culpa de tot, en realitat, li estem diguent a la gent que estem com abans, que l'autonomia no mos ha servit per a res. I és una forma de menysprear la pròpia nostra activitat.

Mosatros ja sabem que Madrid no mos atenia adequadament, i ja ho sabem, perquè no és una qüestió d'estructura política només, és una qüestió d'estructura social. I n'hi ha molta gent en Espanya, en el seu conjunt, en els diversos territoris espanyols, que pensa que mosatros som riquíssims, que no mos han d'ajudar i que s'han d'emportar el que siga, si se pot. I eixa és la realitat social de l'Espanya (inintel·ligible) .

(inintel·ligible)

Per tant, mosatros hem de saber que assumir la nostra responsabilitat de demanar l'autonomia no és perquè l'haja demanat Catalunya o qui siga, és perquè en València, en esta comunitat, les coses no se resolien adequadament quan no n'hi havia autonomia. I, ara, n'hi han igual o més diners que abans, però, en qualsevol cas, mosatros mos hem d'arreglar. I, ara, tenim l'oportunitat de fer-ho perquè n'hi han impostos descentralitzats, i, per tant, el que nos mos dóna Madrid, mosatros mos ho podem solucionar. I del que es tracta és d'intentar evitar que un estat centralista mos llevara capacitat real d'actuar en el nostre esforç. Eixa és una qüestió en què jo crec que no hem de perdre la perspectiva mai, no des del punt de vista d'atacar els partits o utilitzar políticament la qüestió.

Els que estem en el tema autonòmic des de sempre hem cregut que la nostra militància valenciana obliga a intentar resoldre les conseqüències que un estat inadequat per a representar l'essència d'Espanya no ha sigut capaç de resoldre. I per això, queixar-se servix, fonamentalment -a la millor queda bé electoralment, no ho sé-, però en qualsevol cas servix per a donar compte de l'escassíssima importància que té per al ciutadà la nova estructura que tenim. I a mi me sembla que no deu ser aixina, perquè la nova estructura que tenim és el que ha fet possible que Espanya haja prosperat de la manera que ho ha fet, singularment, en els últims anys, que hàgem pogut conviure en pau i representant millor el que pensen els espanyols, en general, i, els valencians, en particular.

I jo crec que la forma de prestigiar l'autonomia és utilitzant-la per a resoldre els problemes que Madrid no ha resolt o no ha sigut capaç de resoldre mai. I este és l'element clau que mos ha de guiar -crec jo- en el nostre comportament. Si haguérem pensat que Madrid ho anava a solucionar tot si governava un o si governava l'altre, doncs, el que haguérem fet haguera sigut exclusivament votar, però no haguérem demanat l'autogovern. L'autogovern és fonamental per a resoldre coses que no mos resoldrà ningú i nosaltres som capaços de fer.

Jo, a més, crec que cal intentar -aixina ho vaig fer, no va eixir bé pel que es veu, però, en qualsevol cas, aixina ho vaig fer-, intentar unir els valencians, fer un tot d'un conjunt que, òbviament, es dispara, però, en qualsevol cas, posar-se d'acord en els temes fonamentals. I en el cas concret de l'aigua es vàrem posar d'acord, i ens vàrem posar d'acord que necessitàvem recursos.

Les solucions concretes, a continuació, cal discutir-les, òbviament, però, sobretot, jo crec que el més important és que allò del pacte de l'aigua constituïa un element de treball: primer, posar-se d'acord, però posar-se d'acord en demanar és fàcil, el que és difícil és posar-se d'acord en donar també. I, aleshores, allò era un document de treball obvi per a intentar treballar amb el conjunt de la societat espanyola, un document de treball que significara que no n'hi havia un benefici partidista de traure endavant eixa qüestió i que havíem de treballar tots, cada u en el seu àmbit de responsabilitat, per a fer possible un consens. Òbviament, eixe consens no se va aconseguir, perquè els que havíem de demanar estàvem d'acord, però no vàrem ser capaços als que havien de donar, convéncer-los de res.

I això, que tot el món sap, que constituïa -digam- una base d'acord, no vam ser capaços d'estendre'l a la resta. I tant Catalunya com Aragó, com a altres conques en general -com Castella-la Manxa, per exemple-, doncs tenien una oposició permanent, que encara tenen, desgraciadament, perquè açò forma part de la batalla política. I no som capaços de posar-nos d'acord.

Jo crec que cal unir els valencians i cal anar amb altres propostes de col·laboració, diferents a les que anem ara a algunes altres comunitats autònomes a demanar. Ells mos demanen també. Mosatros hem de ser capaços de posar en valor el que donem i de demanar-los el que necessitem. I, probablement, si som capaços d'això, doncs, aconseguirem poder donar més, que, al final, te deixa més realitzat -sempre que, naturalment, no t'arruïne a tu. I això és un element clau, amb el qual hem de comptar.

Jo crec que estava bé. Era un bon document de treball per a poder convéncer la gent. I no ho vam aconseguir a continuació.

I en el cas concret de la conferència de presidents, doncs, és evident que és una convocatòria que se fa pel president del govern. Però se fa, també, de comú acord amb els presidents.

I jo crec que hi ha, igual que també en la comissió general. No estic tampoc fent política de partit, estic dient el que pense, com a president, en este cas, de la comissió general, en la qual vull destacar també que és veritat que fa algunes setmanes hi va haver una petició, del portaveu del Grup Popular, al voltant de la compareixença de el vicepresident tercer del govern per a informar de la seua opinió sobre les ingerències de Catalunya en la Comunitat Valenciana. Però és veritat, també, que eixa petició no se va passar a votació. Va quedar en suspens.

Perquè este president està d'acord que si se parla d'ingerència cal dir quina és. I, aleshores, vorem si el lloc adequat per a contestar és la comissió general o, directament, preguntar-li al vicepresident tercer -que és molt més fàcil i molt més ràpid-. Perquè per a parlar sobre això cal convocar a dèsset comunitats autònomes i dos ciutats autònomes, més a tots els grups parlamentaris. I sembla que és un malbaratament, a la millor, per a discutir d'això i traslladar-los un debat, que només ens afecta a nosaltres, a tota Espanya. I probablement, aconseguiríem que en una convocatòria com esta no anara ningú. I traslladar uns problemes que, segurament, doncs, no tindrien una adequada consideració, en general, i això se pot resoldre en una pregunta al vicepresident, immediatament, d'una setmana per a una altra, la convocatòria de la comissió. Si n'hi haguera una denúncia d'ingerència concreta, doncs, podríem considerar si valia la pena o no. Però està pendent, eixa petició no s'ha reiterat. I està pendent que, quan tingam una pròxima reunió, s'aprove o no, si el Partit Popular considera que deu sostindre, fins ara no ha sigut aixina, no hi ha hagut un rebuig.

Però, en tot cas, jo crec que hem d'intentar ajuntar i no fer debats polítics que mos poden perjudicar. Cal pensar si entendran, la resta de comunitats autònomes, que nosaltres formulem una cosa com esta al vicepresident tercer, amb tants problemes greus que n'hi han, i no siga una qüestió, que, a més, jo crec que estem atribuint-li al vicepresident tercer, o al Govern d'Espanya, una competència que no té, que és la de vetllar perquè les comunitats autònomes se respecten entre si. Són les pròpies comunitats les que han de fer-se respectar. El Govern d'Espanya no té la competència de dir-li a la comunitat què opina ell -què és el que opina, sí-, però d'obligar-los al seu compliment. Això deuria ser, en el cas que se considere oportú, doncs, una protesta de la Generalitat valenciana a la Generalitat de Catalunya, en el seu cas. Però no ha de forçar l'opinió del govern per a eixa qüestió, pense jo. Però, en qualsevol cas, insistisc, està pendent.

I en el cas de la conferència de presidents, passa una cosa similar. Jo crec que portem massa lluny, massa lluny, el debat partidista. La conseqüència, doncs que, moltes vegades, tenim òrgans o instruments per a resoldre qüestions que se deixen, a la millor, de convocar, precisament perquè no s'ha fet bon ús d'ells. Exemple concret: quan se convoca la comissió general, o quan se convoca la conferència de presidents, per al finançament sanitari o per a qualsevol altra cosa, i se porten posicions de partit i n'hi han cinc presidents que defensen la mateixa posició i set presidents que defensen la contrària -m'és igual del partit que siguen, al final-, no estem utilitzant, adequadament, l'instrument que tenim. Les comunitat autònomes han de fer visible el seu interés com a comunitat. Si defensen la mateixa posició tots, com òbviament, totes les comunitat no són igual, doncs, aleshores, estem fent malbé el funcionament correcte de l'estat i d'un organisme que no se torna a reunir més. Perquè, per a escoltar l'opinió del PSOE o l'opinió del PP, n'hi han molts altres fòrums. El que cal escoltar és què necessita cada comunitat en particular.

I jo crec que, en això, hem d'insistir. Nosaltres, almenys, ho fem, en el Senat, en la mesura del possible, però som, moltes vegades, incapaços de despullar-nos d'eixa càrrega partidista que tenim. No cal anar al debat o a la conferència de presidents a criticar el president Zapatero. Cal anar a dir què és el que necessita la comunitat, que és l'única forma de saber. I l'estat dirà si pot o no. I, naturalment, s'ha de criticar, però totes les comunitats no poden criticar el mateix perquè, aleshores, no sabem quines són les necessitats i l'interés de cada comunitat.

I no faig esta reflexió gratuïtament. Jo crec que fem malbé òrgans de participació que són molt importants per al funcionament correcte de l'estat.

I voldria acabar, en el cas del senyor Serra -a més de donar-li les gràcies pel seu to en la seua intervenció, naturalment-, dient-li que. , fent una petició. No és possible, a la millor, que algú crega que els senadors valencians se senten valencians per damunt del partit. Jo li dic que, almenys, en el meu cas, sí que és així. I que m'agradaria tindre, cada vegada que se negocia una qüestió i, en particular, com l'Estatut o el tema del finançament, la posició i els arguments del govern valencià. Perquè jo sí que me compromet a intentar defensar-los si els veig clars i contundents. I eixa és una situació en què estem fallant. Perquè no és que jo sóc d'un altre partit; és que, els que són del mateix partit del govern de La Generalitat, estan -crec- en la mateixa posició: faltats, probablement, d'inspiració.

Aleshores, sí que reitere que m'agradaria -com a senador, valencià que sóc- d'estes Corts, tindre, en la mesura del possible, la informació. La posició, després, del vot, doncs, és, evidentment, personal. No existix el mandat imperatiu. Està prohibit, expressament, per la Constitució. I cadascú vota el que li pareix.

Però si nosaltres tenim un argumentari clar, d'allò que estem defensant, podem sensibilitzar molts senadors i molts diputats, respecte a eixa posició. I, en concret, doncs, tindre, respecte al tema del finançament, una correcta informació me sembla un aspecte fonamental. I és una petició que faig en este moment.

I, en concret, a la senyora representant d'Esquerra Unida i vella amiga, Marga Sanz, li dic que. Bé, jo crec -encara que me costa parlar-li en valencià, perquè sempre li he parlat a ella en castellà; però jo sé que ella ho parla. - dir-li que. Bé, planteja una qüestió diferent en este cas, en la qual jo entraria encantat, naturalment -però vull fer-me no molt llarg-, respecte al tema dels retalls pressupostaris.

(Ininte l·ligible)

(Algú diu: «¡Vaya! »; veus)

(inoïble)

El senyor president:

Senyories, per favor.

El senyor Lerma i Blasco, senador:

(ininte l·ligible)

El senyor president:

Per favor, senyories.

Moltes gràcies.

Si volen intervindre per a fer alguna pregunta o demanar algun aclariment.

Sí, en primer lloc, té la paraula el senyor Serra.

El senyor Serra Cervera:

Moltes gràcies, senyor president.

Molt honorable en Joan Lerma, vosté jo crec que ha donat dades, jo crec que algunes interessants i molt bones per a la reflexió, i jo crec que continua en eixa posició en la qual jo crec que ha fet inclús alguna referència diguent que vosté és un senador territorial, un senador territorial valencià, abans que senador de partit, i jo crec que això l'honra i des del nostre grup parlamentari ho agraïm.

El to, lògicament, nostre, és el que deu ser en una compareixença d'estes, i ho entenem per respecte institucional i perquè sabem a on estem. Altra cosa seria que mosatros férem la utilització que fan altres grups de l'oposició d'este tipus de compareixences, que l'única cosa que fan és desvirtuar-les, perquè és veritat que vénen a petició del grup majoritari, però podrien haver vengut a petició d'algun altre grup en algun altre moment que no s'ha fet, per tant, si s'ha tardat, s'ha tardat, però el que és important és que hui estem ací i hui compareixen els senadors territorials i, possiblement, estem obrint una via a que d'ara en avant, de manera contínua i ordenada i cada vegada a la millor amb la petició més àmplia, doncs, vinguen compareguent els senadors territorials, ¿i qui no mos diu que no arribem a una reforma de la mateixa llei que hem aprovat estes Corts, d'una llei de tots els valencians, i vinguen tots els senadors, siguen territorials o no? Vull dir-te, totes eixes qüestions estan damunt de la taula.

Però jo crec que. , vosté ha parlat i ha dit algunes xifres, i quan parlava que, clar, que falten llits hospitalaris, però se n'han fet moltíssims, jo estava fent una revisió ràpida i dia, si en els últims set anys s'ha fet un hospital a l'any en la Comunitat Valenciana, si en els últims set anys s'ha fet una depuradora al mes, o si en els últims set anys s'ha fet un col·lege a la setmana, doncs, bé, jo estic segur que faltaran moltes infraestructures i hi hauran demandes que tindrem d'anar, des del govern de La Generalitat, donant resposta a elles, però crec que este parlament deu continuar tenint també una actitud reivindicativa enfront de Madrid.

I quan dic una activitat reivindicativa, no és atacar ni enfrontar-se, cal reivindicar, i moltes vegades la reivindicació podrà ser coincidint el color polític o no coincidint el color polític. És molt fàcil que quan no coincidixca el color polític, la mateixa reivindicació sone més, però no deixa de tindre la mateixa força i la mateixa legitimitat. Per tant, jo entenc que l'activitat que se té en estes Corts va en eixa direcció molt clara.

Ha parlat de la unió que hi hagué en el seu moment al voltant de l'acord de l'aigua, i ha dit que no s'aconseguiren els objectius. Mire, des del nostre grup parlamentari, si els objectius són els mateixos, o pareguts, estem disposats a parlar i a acordar i a consensuar, però sabent quines són les necessitats reials, que en molts dels casos no han canviat tant, i a on tenim de saber que si se podien i s'estudiaven transvasar 1. 800 hectòmetres cúbics d'auia a la millora ara en fan falta 350 o 500 o 200, però tenim de parlar, i mosatros sempre hem dit que estem disposats que hi haja un grau d'unitat en este parlament i en la Comunitat Valenciana al voltant d'eixa matèria, com la hi va poder haver en la tercera legislatura, quan vosté era president. Si se va poder fer en eix moment, en este, també se té de poder fer.

Respecte al finançament, és veritat que les xifres són molt dolentes i que són molt interpretatives. Jo sí que crec que hem segut capaços de dotar-mos d'un informe d'experts a on n'hi ha un consens ampli amb totes les formacions polítiques amb representació parlamentària. Aprofitem eixes conclusions, aprofundim en elles. Si hi ha un deute històric en la Comunitat Valenciana, com tots entenem, posem els mecanismes a treballar perquè això siga una realitat i vostés col·laboren cadascú, individualment, des del seu punt on estiguen els demanarem que col·laboren. L'informe és públic, tot el món el té. Els mecanismes de participació estan establerts ja i estan reglats. Juguem tots amb lleialtat cap a esta terra.

Jo vaig a anar acabant. Jo voldria dir-li, i li ho dic, el perfil polític que vosté té no és habitual en l'esquerra valenciana, també li ho dic. Jo crec que vosté, com molt bé ha dit, vosté possiblement hui fa política en majúscules. Tant de bo en el conjunt del socialisme poguérem tindre eixa lleialtat que a la millor els qui estan en la primera línia no ho poden tindre, perquè entenen el que és una altra situació en la primera línia.

Des del nostre grup parlamentari compartim la definició que vosté donà fa uns quants mesos sobre que el canvi propiciat en el socialisme valencià no li semblava positiu. Mosatros no ens vam pronunciar. Mosatros sí que pensem que en la Comunitat Valenciana se pot estar en l'oposició o se pot estar en el govern, però la lleialtat en les institucions s'ha de fer en majúscules. Després estarà el dia a dia.

Jo li agraïxc en nom del grup parlamentari el que vosté estiga en eixa situació. Poden no estar-lo, inclús a la millor tenen crítiques internes en la seua formació o en el seu àmbit ideològic per no estar-ho. Mosatros li ho agraïm. Vosté és una persona que ha presidit la Generalitat valenciana, el primer president. Hui és el primer senador que compareix. He començat donant-li les gràcies per això i acabe de la mateixa manera.

En nom del grup majoritari, amb absolut respecte, reconeixent la seua trajectòria històrica amb els grans encerts que va fer i amb el que altres enteníem també gran desencerts, donant-li les gràcies per estar hui ací i per les aportacions que mos ha pogut fer i les que puga fer en la propera intervenció.

El senyor president:

Moltes gràcies, senyor Serra.

Senyora Sanz.

La senyora Sanz Alonso:

El senyor president:

Senyories, per favor, guarden silenci.

La senyora Sanz Alonso:

El senyor president:

Moltes gràcies, senyora Sanz.

Senyor Morera.

El senyor Morera Català:

Moltes gràcies, senyor president.

Jo vull tornar a agrair la sinceritat i la valentia del president de La Generalitat, senyor Joan Lerma, perquè ha fet unes afirmacions molt clares que van en línia al que el Bloc i el nostre Grup Parlamentari Compromís ha dit sempre, ha dit sempre i ací s'ha constatat. I en eixe sentit vosté ha dit que no coneix que l'AVE de Motilla del Palancar a València no té estudi d'impacte ambiental. Jo tinc ací la sentència del Tribunal Suprem i vosté ha demanat que està disposat a dur una posició com a valencià en la cambra alta. I, en eixe sentit, jo crec que el govern valencià també estarà molt interessat que es complixquen tots els requisits legals per a que eixa gran infraestructura tan necessària i que arriba tan tard s'inaugure amb tots els requisits que contempla la legislació vigent.

I, per tant, jo el convoque a que vosté, ara que coneix esta dada, perquè del govern valencià no hem vist encara una actuació, que faça el que haja de fer per a que es convalide o se faça l'estudi d'impacte ambiental per a que no tinguem el problema d'inundabilitat i de perill a grans parts de l'Horta Sud de València.

Jo no entenc per què la posició era la d'un AVE subterrani i mos hem hagut de conformar amb un AVE amb trinxera. Però, en tot cas, si de la mateixa manera que se demana a un empresari o a un treballador que complisca les seues obligacions fiscals i legals, des de pagar una multa, i això és la democràcia, un govern responsable no pot inaugurar un AVE sense estudi d'impacte ambiental. Esta, la primera.

La segona. Molt ha de córrer el govern valencià, i jo espere que ho faça, el govern del senyor Camps, per a fer inspeccions i per als impostos que ha deixat d'ingressar que redunden en la minva del nostre benestar. Però fins a cinc mil milions d'euros són molts euros. I estic d'acord amb vosté. Des del minut u, el qui li parla, la primera iniciativa que vaig presentar a estes Corts Valencianes va ser demanar una comissió de suport al govern valencià per a defensar un nou model de finançament autonòmic.

Finalment, i després de molts esforços per part de tots, hem aconseguit este informe, un informe d'experts, que jo vull llegir-li la conclusió: «El govern valencià de la Comunitat Valenciana tindrà seriosos problemes de sostenibilitat de l'estat de benestar en el seu territori amb l'actual model de finançament». I l'actual model, el que van aprovar majoritàriament el Congrés dels Diputats amb els vots del Grup Socialista, mos condemna a ser els últims. Tindrem un 8% menys. Això indica molt en el nivell de la política valenciana. I, per tant, és molt d'agrair la seua visió de buscar defensar els interessos valencians per damunt dels interessos partidistes. Encara estem esperant que se convoque la comissió. Jo li puc entregar l'informe. És un informe seriós i solvent que parla de possibilitats i mecanismes per a recuperar el deute històric de l'estat amb el poble valencià.

I jo li pregunte, perquè vosté no m'ha contestat, tenia moltes preguntes, ho entenc, el mateix que ha fet Andalusia i el mateix que li van aportar al senat Extremadura del deute històric del poble extremeny, vosté seria partidari que reformàrem l'Estatut o la reforma de l'Estatut de 2006 per a incloure el deute històric de l'estat amb el poble valencià, que segons este informe és de 3. 400 milions d'euros. No ja parle de 5. 000 a l'any, no parle ja de balances fiscals, que la publicació de les balances fiscals parla de 5. 600; parle del que l'estat ha deixat de finançar les competències pròpies, com molt bé vosté ha dit, segurament perquè en un moment donat l'estat no tenia recursos.

Però el que és bo per a Andalusia i és bo per a Extremadura hauria de ser bo per a una comunitat autònoma pobra. Jo ja entenc que a Madrid ens veuen, amb tots els saraus i

que tenim per ací, amb l'ostentació hortera i d'opulència, que ací lliguem els gossos amb llonganisses i se pense que ací. Escolte, jo ja ho entenc això. I que, clar, després el nivell de la nostra política recriminant en una dèria anticatalanista cap el veí. Bé, el primer que haurien de fer és dir a la senyora Sánchez Camacho que, a banda d'intentar matar persones en un vídeo joc i immigrants il·legals, que no agarre la paella com si fóra catalana. Però, bé, bromes a banda, bromes a banda. Jo li demane, vosté és partidari. Perquè és el que el govern valencià, en boca del seu vicepresident, ha dit que vol reformar l'Estatut per a incloure una clàusula addicional.

El senyor president:

Senyories, per favor, guarden silenci.

El senyor Morera Català:

. una clàusula que és la d'inversió territorialitzada de l'estat a la nostra terra, com té l'estatut de Catalunya, que vosté votaria a favor, i el d'Andalusia, que vosté votaria a favor conjuntament amb els senadors i diputats del Grup Popular i Grup Socialista. El que és bo per a ells, ¿no ha de ser bo per a nosaltres? I vosté seria partidari d'incorporar, i tinc ací els últims pagaments del deute històric a Andalusia de 1. 200 milions d'euros, vosté seria partidari d'ampliar eixa reforma per a incloure la del deute històric d'acord amb el que assenyala l'informe dels experts?

I ja per acabar. Ha tingut vosté un reconeixement molt gran de la dificultat que tenim els valencians i la pèrdua dels nostres instruments financers. M'haguera alegrat que des de les files socialistes i les files del Partit Popular consideraren això com una enorme tragèdia que va reduir els ingressos de La Generalitat i la pèrdua d'eixos instruments financers que ha estat aplaudida pels socialistes d'ací i pels populars d'allà i vosté ha reconegut que això va ser un element negatiu per als ingressos i per a les arques públiques valencianes. I l'últim reconeixement de la falta de 5. 000 llits, amb el que comporta això és un reconeixement de la penúria que tenim els valencians i que el principi d'igualtat consagrat en la Constitució no s'aplica per al poble valencià.

Moltes gràcies.

El senyor president:

Moltes gràcies, senyor Morera.

Senyor Mata.

El senyor Mata Gómez:

A nosotros nos odian ahora casi todos nuestros vecinos que no nos odiaban, señoría, porque a todos les hemos acusado de que nos han robado algo que nos ha impedido el desarrollo. Hemos acusado a los catalanes, hemos acusado a los aragoneses, hemos acusado a los castellano-manchegos, ahora acusamos con la deuda histórica a los andaluces. Es que, señorías, España es algo más que todo esto. Y es algo más, porque tenemos que ser conscientes que la solidaridad es de doble sentido. Si nosotros creemos en el desarrollo de comunidades autónomas que cuando ahorran invierten en esta comunidad, compran pisos en esta comunidad y vienen a veranear a esta comunidad, no podemos satanizar que las regiones más pobres de España, y no hace mucho que se veía Las Hurdes, estemos cuestionando si nuestro nivel de ingresos de aporte solidario de Extremadura tiene que ser parecido.

El senyor president:

Per favor, senyories.

El senyor Mata Gómez:

El senyor president:

Moltes gràcies, senyor Mata.

Senyories, per favor, guarden silenci. Tots els grups han tingut el seu torn per a dir allò que consideraven. Cal respectar les intervencions.

I ara, per a concloure esta compareixença -i ara sí, en temps limitat de cinc minuts-, té la paraula el senador Lerma.

El senyor Lerma i Blasco, senador:

Moltes gràcies, president.

I, efectivament, per no reobrir el debat, que supose que serà el que tem el senyor president.

. Però sí. Però, naturalment, no per debatre, sinó per no allargar més un procés que no seria oportú estar discutint ací, amb els diputats cada qüestió, encara que, òbviament, és de molt d'interés tot allò que vostés han plantejat. I que jo estaria encantat de continuar ací discutint. No cap, en este moment, jo crec, ja la contestació concreta a cada grup.

Però, en qualsevol cas, sí que m'agradaria dir que, en el cas concret del senyor Serra -agrair-li, una vegada més, el to- dir que, des del meu punt de vista, caldria despullar-se una miqueta més de la visió partidista, per a tindre una visió més general per a solucionar els problemes, encara que, naturalment, és la seua obligació atacar a l'oposició, en este cas. Jo crec que, en algunes coses, si no superem eixa posició no solucionarem el problema que tenim.

Dir-li a la senyora Marga Sanz que, naturalment, tindria molt de gust en debatre amb ella les qüestions que ha plantejat. Vull dir-li, de tota manera, una qüestió que sembla un tòpic general. El frau fiscal és molt important, però no és tan elevat com diuen en moltes ocasions. Perquè si fóra aixina, ja ha dit el president de l'agència, una i altra vegada, que seríem el país més ric d'Europa, per davant de Luxemburg, si foren certes les xifres que diuen de defraudació. I que la política fiscal que se fa, naturalment, algú s'escapa. Però l'administració fiscal procura que s'escape poca gent. I, evidentment, jo crec que n'hi han èxits importants, en eixe sentit, encara que se puga qüestionar l'actual distribució, des del punt de vista impositiu.

De fet, una de les coses que més s'ha criticat, probablement, és l'increment de l'IVA. I, probablement, l'increment de l'IVA és el que pot canviar el tema impositiu, de manera que pugam gravar menys l'activitat empresarial -i, per tant, digam, la possibilitat de generar treball- i gravar altres coses. Però, en qualsevol cas, esta és una discussió llarga, en la qual jo no vaig a entrar.

Però dir que el frau fiscal se combat. I, segurament, a molts els pareix insuficient i a altres els pareix molt elevat com se combat el frau fiscal.

Dir que estic molt satisfet pel tema de l'AVE -en el cas del senyor Morera-. I dir que, naturalment, això ajudarà molt a millorar la nostra capacitat de competir, perquè el temps que perden molts valencians, segurament molt ocupats, en els viatges que se fan entre València i Madrid, millorarà substancialment. I això farà que sigam més productius. Tema fonamental.

Deute històric, no se diu. Perquè «deute històric» fa referència a una altra cosa. Fa referència, en concret, a comunitats -i mosatros estem queixant-nos que estem en el 90%-, estem parlant de comunitats, les quals parlen de deute històric en el seu estatut, que estan en el 60 o 70, de la mitjana espanyola, en renda. Són, per desgràcia, molt més pobres que mosatros. I mosatros hem de fer que tots els espanyols tinguen les mateixes oportunitats. I això me sembla bé. Però, en qualsevol cas, sí que cal millorar el tema del finançament.

El senyor Mata ha plantejat una sèrie de qüestions que, probablement, jo ara no és que me penedisc d'haver-ho plantejat. Però sí dir que vull fer, digam, més matisacions. Mil euros per habitant, de pressupost, és una xifra, és un procediment vast de mesurar. No és exactament aixina, però ens entenem, no? Però. , dir, si hem de matisar molt més la qüestió. És a dir, per exemple, n'hi han molt finançament autonòmic que el seu pressupost arreplega la política agrària comuna de Brussel·les, que únicament fan de caixa pagadora i va directament al ciutadà. I això incrementa molt, digam, el seu finançament, encara que el govern autonòmic no pose res. Este és el cas de moltes comunitats autònomes espanyoles, amb les quals podríem comparar-nos.

I n'hi han altres coses més. O siga, n'hi han coses de molta precisió que caldria matisar més. I no era el moment, jo crec. Jo he fet una brotxada.

Però, en qualsevol cas, sí que vull acabar dient -una vegada més- que els agraïsc l'oportunitat que m'estan donant de dirigir-me a tots vostés, plantejant les coses que jo pense que caldria tocar i les quals estaria encantat de recolzar. I, molt especialment, dir que en el capítol que a mi més me preocupa, que és el que he dit inicialment, i que vostés han plantejat també, doncs que no és. El problema que tenim els valencians no és de finançament. El finançament és evident que és un problema. Però el problema que tenim els valencians és que tenim mal l'educació, mal la inversió productiva, perquè tenim una baixa productivitat en comparació amb la mitjana espanyola, i això és el que fa que ens quedem endarrerits en el PIB. I que eixos són els problemes que hem de solucionar. Inversió productiva, que estalvie costos de futur. Millora de l'educació. I una cosa que hem d'assumir, que és realitat, el sector privat no invertix en la Comunitat Valenciana en R+D. No invertix, pràcticament, quasi res. És tot a la inversió pública. I, per desgràcia, mentre fem pedagogia, aixina haurà de ser. I si no invertim en R+D, seguirem sent no productius, suficientment. I continuarem caient en les posicions.

I esta és la meua recomanació. I, naturalment, acompanyada del meu agraïment per l'oportunitat que m'han donat i per la seua consideració.

Moltes gràcies, gràcies president.

(Aplaudiments)

El senyor president:

Moltes gràcies.

Senyories, hem encetat un nou procediment parlamentari, que és la compareixença dels senadors denominats «territorials». Jo considere que l'experiència ha sigut positiva, encara que tot és millorable. I vull recordar, pels comentaris que s'han fet, que esta compareixença, encara que és a petició del Grup Parlamentari Popular, va comptar amb el recolzament -ho dic per a satisfacció dels compareixents- unànime de la Junta de Síndics. I que el mateix article 16, de la Llei 9/2010, també preveu que se puga sol·licitar a títol personal.

Per tant, pense que és un bon començament. I que, en el futur, mos vorem o se voran -qui estiga en un lloc i en altre-. El més important és que s'ha encetat. I vull agrair, novament, la seua compareixença, la seua bona disposició. Reconec que ha sigut un plaer tindre'l entre mosatros.

Moltíssimes gràcies.

El senyor Lerma i Blasco, senador:

Gràcies, president.

El senyor president:

Se suspén la comissió per cinc minuts, senyories.

(Se suspén la reunió durant uns minuts)

El senyor president:

Senyories, es reprén la sessió.

Compareixença del senyor Juan Rodríguez Marín, senador en representació de la Comunitat Valenciana

El senyor president:

Rebem i donem la benvinguda a esta comissió, per primera volta, per a comparéixer -i dic per a comparéixer perquè sí que ha estat en la seua faceta de diputat d'estes Corts en distintes ocasions en la comissió- al senador, en representació de la Comunitat Valenciana, excel·lentíssim senyor Juan Rodríguez Marín, que les seues senyories també coneixen per la seua trajectòria, bona trajectòria que ha tingut de dedicació als treballs que en Les Corts s'han desenrotllat en l'època que ell era diputat autonòmic.

Per tant, benvingut, senyor Rodríguez Marín, esta és la seua casa, senta's a gust. Pensem que ja ha presenciat la compareixença del molt honorable senyor Joan Lerma, que va encetar este procediment parlamentari, que vosté, ara, va a tindre també l'oportunitat d'intervindre. Li agraïm la disposició que també mos va mostrar amb la telefonada, en el seu moment, quan va rebre l'excel·lent president, i, en el posterior escrit que va enviar i que està també passat per registre públic. Moltíssimes gràcies per eixa bona disposició.

El funcionament. Vosté té una intervenció ara sense temps, per a fer la introducció que crega convenient; després intervindran, primer, els representants del grup sol·licitant per temps de deu minuts i la resta per temps de cinc minuts, de menor a major; vosté tornarà a contestar, si ho estima, sense limitació de temps; i, per últim, si ho demanen, excepcionalment, se considera un torn per a demanar aclaracions o preguntes per temps de cinc minuts a cada u dels grups parlamentaris, i la seua senyoria tancarà la compareixença en altre torn, ahí sí, ja limitat, de cinc minuts.

Per tant, benvingut, és un plaer tindre'l ací, i té la paraula.

El senyor Rodríguez Marín, senador:

Senyor president.

Dir que, com el meu valencià no és molt correcte, jo vaig a parlar i vaig a dirigir-me a vostés en castellà, castellà o espanyol, com vullguen.

Primero felicitar, felicitar de verdad a las Cortes Valencianas y a la comisión. Esto es conocido, esta cita, esta comparecencia y esta reunión era algo que he venido demandando privadamente desde hace muchos años, sobre todo desde que vengo a través de las propias Cortes Valencianas, de las que he sido diputado tres legislaturas, han sido doce años de intensa actividad, aquí, en les Corts Valencianes, como diputado. Pero, al mismo tiempo, después, como senador autonómico, saben los que han hablado conmigo que la idea mía es que la coordinación fuera la mayor posible y que, al mismo tiempo, tuviéramos capacidad de sentarnos, cuando menos, en el hemiciclo, no lógicamente para votar, puesto que no somos ni. Pero, claro, en realidad, nosotros venimos precisamente de la cámara autonómica y somos electos por la cámara autonómica para ocupar nuestro escaño en el senado.

(inintel·ligible)

(inintel·ligible)

El senyor president:

Moltes gràcies, senyor Rodríguez Marín.

Per a fixar la posició del grup sol·licitant, el Grup Parlamentari Popular, la il·lustre diputada senyora García Herrero té la paraula.

La senyora García Herrero:

El senyor president:

Moltes gràcies, senyora García Herrero.

El síndic del Grup Parlamentari Compromís, senyor Enric Morera, té la paraula.

El senyor Morera Català:

Moltes gràcies, senyor president.

Senyor senador, bé, n'hi ha una cosa en la qual coincidim i, efectivament. , i és que vosté ha assenyalat -i crec que és una obvietat- que el Senat no és de veritat una cambra de representació territorial.

I, en eixe sentit, vosté i la majoria de diputats actuen més amb criteri i amb clau partidista que no amb clau de defensa dels interessos d'un territori, d'harmonització, i això és una cosa que està fallant. Està fallant perquè és evident que el Consejo General de Política Fiscal y Financiera o les conferències de presidents són instruments necessaris, però jo crec que poc avesats perquè en una sessió o en una reunió puntual se puguen resoldre els problemes territorials o se puguen aproximar posicions que seria molt necessari anar aproximant. I, en eixe sentit, jo crec que el Senat no complix el paper que hauria de complir i, per tant, caldria una reforma constitucional en profunditat o, fins i tot, se podia avançar en algunes reformes per a configurar-lo com el Bundesrat.

Dit això, he mirat i hem estat analitzant alguna de les seues votacions, i jo crec que són votacions que han perjudicat enormement els nostres interessos com a valencians en el Senat. He mirat un conjunt de propostes, però una que m'ha cridat especialment l'atenció ha segut la negativa seua i del Grup Popular perquè la nostra llengua, el valencià, tinga una presència en el Senat, tinga una presència d'ús, de treball en la cambra de representació, perquè respon, des del meu punt de vista, a una visió -la seua- molt uniformitzadora del que és Espanya, del que és este estat. Me recorda a altres èpoques. I amb el seu vot, vosté ha privat que altres diputats que ho puguen fer, vosté no, sembla que vosté no sap. , no utilitza el valencià, perfectament legítim, utilitza l'altra llengua oficial que n'hi ha ací, però els que vullguen utilitzar la nostra llengua en el Senat, vosté amb el seu vot ha estat a punt de privar d'eixa possibilitat. Jo crec que és un error, un greu error, perquè la riquesa extraordinària del plurilingüisme a l'estat espanyol per a avançar cap a majors nivells de coneiximent d'idiomes és una riquesa i no és un impediment.

L'altre dia estigué ací l'

José Joaquin Ibarretxe, ací a la nostra terra, explicant el seu llibre de memòries, i tota la seua intervenció la va fer en valencià. Jo crec que és un gest positiu que l'honora, la va llegir evidentment, no parla valencià, però la va llegir en valencià.

Per tant, la riquesa del plurilingüisme és molt important. I veig que vostés i el Partit Popular tenen una concepció molt arcaica, molt antiga, molt de posar pals a les rodes perquè este estat expresse el plurilingüisme existent a la nostra terra. Passar-ho tot pel monolingüisme del castellà -o l'espanyol, com vosté ha dit- és negar la riquesa i la diversitat que existixen en Espanya.

I vosté hauria d'haver consultat estes Corts, perquè el valencià és un element patrimonial fonamental de tots els valencians ací, en Madrid i en Sebastopol. Perquè el govern valencià sí que va intentar infructuosament, perquè, clar, allí la gent és seriosa i la gent, doncs, sap què és açò de la romanística, sap com funcionen les llengües, intentar que el valencià fóra una llengua de treball en el Parlament Europeu, de la maneta del senyor García Sentandreu, ho hem de dir, el govern valencià de la maneta d'este senyor. És a dir, el que és bo per al Parlament Europeu no ha de ser bo per al Senat espanyol?

Aleshores, jo crec que vosté ahí va cometre un error, un gravíssim error, que respon a una mentalitat caduca, arcaica,

, uniformitzadora del que hauria de ser l'Espanya plural. I, en eixe sentit, jo no puc més que censurar eixa posició del Grup Popular que va en contra del valencià i del seu ús normal al Senat.

I, per altra banda, dir-li que he mirat un poc les seues iniciatives, que són moltes i complides, són molt nombroses, però no n'he vist ninguna quan vostés governaven a Madrid des d'ací, des d'estes Corts, o el període que vosté va compatibilitzar la presència en el Senat i governava el senyor Aznar, quan la comissària europea Loyola Sánchez de Palacio va negar -i el Partit Popular- la inclusió del corredor mediterrani en les xarxes europees prioritàries de la Unió Europea. Va ser un error, que seria bo que vosté ací ho assenyalara com un error i, afortunadament, ara estem tots d'acord amb eixa gran infraestructura necessària per a la nostra economia.

I si s'han prioritzat altres ferrocarrils, doncs, segurament, també se va fer en l'època del Partit Popular, que va prioritzar Màlaga, Valladolid. I Alacant, València i Castelló, doncs, estem com estem, amb eixa concepció radial i obsoleta del model de ferrocarril d'Espanya.

En tot cas, li faig la mateixa pregunta. Ara que vosté sap, si és que no sabia o que sabia. , com a senador territorial de la Comunitat Valenciana, ¿va a defensar els nostres interessos demanant que eixa línia d'alta velocitat tinga tots els requisits i tinga l'estudi d'impacte ambiental? ¿Es coordinarà vosté amb el senyor expresident de La Generalitat i actual senador Joan Lerma per a exigir-li al ministre que complisca amb la legalitat i que eixe AVE vinga amb totes les garanties? Arriba tard, però que com a mínim arribe amb totes les garanties de seguretat. I eixe estudi d'impacte ambiental que, segons la directiva europea tal, tal. s'havia de fer prèviament, que com a mínim se faça una exposició pública i se faça a

, la qual cosa ja és un error, però que com a mínim vosté des del Senat pot actuar per aconseguir que els valencians tingam un AVE amb totes les garanties de seguretat i d'estudi d'impacte ambiental.

Aleshores, crec que seria una bona iniciativa que vostés pogueren treballar conjuntament en el Senat per a defensar estos interessos.

Moltes gràcies.

El senyor president:

Moltes gràcies, senyor Mata. -perdó- senyor Morera.

Ara, sí, senyor Mata, és el seu torn, en nom del Grup Parlamentari Socialista.

El senyor Mata Gómez:

(so per interferència d'un mòbil)

(so per interferència d'un mòbil)

(so per interferència d'un mòbil)

El senyor president:

Gràcies a vosté, senyor Mata.

Per a contestar a les seues senyories, té la paraula el senador Rodríguez Marín.

El senyor Rodríguez Marín, senador:

Es decir, nosotros podemos ser una cámara de denuncia, podemos ser una cámara en la que realmente intentamos hacer reflexionar nuevamente al Congreso, a nuestros compañeros diputados, pero la realidad es que al final. Y, claro, ahí es donde se maravillaría cualquier espectador que estuviera allí. Es decir, produce una sensación extraña que Esquerra Republicana de Catalunya -sobre el papel partido homologado como liberal y compañero mío, incluso, en las invitaciones que nos hacía la Fundación Naumann- resulta que en el Senado vota con nosotros lo que luego en el Congreso vota en contra.

en qualsevol cas,

jo he fet un especial esforç per parlar-lo i que el parlara el millor possible.

esquerra

Claro, ¿de qué me vale a mí ahora mismo decir: «¡Hombre! , es que. , por qué usted le. ? Porque no votaron, y porque así lo decía la norma y porque así, quizá en una altura política superior, pueda ser conveniente. Pero yo ya le digo que es complicado, es complicado. Y sencillamente, la idea mía es. , y crea que en alguna ocasión no lo ha dicho Joan, pero se lo digo yo. Hemos estado sentados tomando un café y hemos dicho: «A ver de qué manera y por qué procedimiento podemos que nos llegue una mejor financiación. » Lógicamente, cómo le voy a decir yo a Lerma: «Y usted no ha votado. » Si usted ha sido precisamente el que en un momento determinado ha tenido que dirigirse a todos los suyos para decir que voten. ¿Qué es lo que vota? Lo que les pide el gobierno, que es el que gobierna. Pero eso es meter el chinarro en el ojo.

Bueno, esto, al final, es un pequeño desliz económico que dice: «Si non è vero è ben trobato. » Así es que con esto, creo que les he contestado a todos ustedes.

El senyor president:

Moltes gràcies, senyor Rodríguez Marín.

Volen demanar algun aclariment o alguna pregunta? Senyora García Herrero.

La senyora García Herrero:

El senyor president:

Gràcies a vosté, senyora García Herrero.

Senyor Morera.

El senyor Morera Català:

Moltes gràcies, senyor president.

La veritat és que l'exposició del senador Juan Rodríguez Marín és tan ampla i ha obert tants temes que ara

jo crec que excedix el tema d'esta compareixença, però no per això deixa de ser interessant.

També m'ha donat la sensació que delega. Bé, les reflexions que fa jo crec que les tenien d'aplicar els dos grans partits majoritaris, que han sigut capaços d'entendre's en el País Basc i pactar, i després sembla que per a altres coses no són capaços de posar-se d'acord.

Jo, en estes Corts, la meua experiència és que jo, per exemple, quan he votat al senyor Serra per a presidir una comissió, quan estava tot cantat i debatut, perquè sabíem que això. , o després he votat al senyor Víctor Jiménez, això ha sigut -segons quina premsa, que també juguen- motiu de controvèrsia i m'han dit que si estava ací, que si. He intentat sempre posar un tarannà conciliador de busca d'aproximacions per a solucionar problemes.

Però em preocupa una cosa, em preocupa les visions reduïdes de les coses. Ha parlat vosté del problema d'Espanya i del monstre que pot eixir. Jo crec que Espanya té problemes amb els separatistes i amb els separadors, els dos extrems. I el no reconéixer la diversitat d'Espanya en la seua integració i en la seua plenitud és un problema greu, perquè recorda èpoques passades. És la meua visió, és la meua visió del tema.

I, clar, també voler reduir-ho a una realitat de dos, PP i PSOE, també és un problema greu, perquè, afortunadament, vosté ha fet una referència als canaris, de l'

. Doncs el mateix que quan governava Aznar, en la primera legislatura, en la primera etapa, que va tindre de buscar suports, com ara està buscant el govern del senyor Zapatero.

Aleshores, o estem tots o podem participar tots i tots estem ahí, o també voler tancar-ho tot tant, se trenca la cosa. Jo crec que una cosa molt forta és una mata de joncs, que és molt flexible i se pot viure bé amb eixe planta, però això són reflexions que van més enllà, que van més enllà de.

Diu vosté que el seu

és «ofrendar nuevas glorias a España». Sí, però es que Espanya no ofrena ninguna glòria al nostre poble. És que és la realitat. I ací s'ha debatut en esta comissió. I si Espanya té ara en estos moments una Constitució, s'incomplix en el principi d'igualtat. Jo ja sé que hi ha diversitat i no s'ha d'aplicar el principi d'igualtat a

, però sempre hem de pagar mosatros? Ara mateix el govern central està rescatant unes concessionàries d'autopista, 80 milions d'euros, i mosatros tenim ací una autopista de peatge. El senyor Blasco què fa? Va tapar la nostra iniciativa per a recuperar el peatge, però ahí està. O en l'AVE, sempre els últims i mal; o en el finançament autonòmic, o en el deute històric.

Perquè vosté sí que ha votat l'estatut d'Andalusia, no? L'estatut d'Andalusia pactat, que reconeixia la realitat nacional andalusa, allí n'hi han unes clàusules del deute històric d'Andalusia. Bé, me pareix correcte, és com. Però el que no me pareix correcte és que eixe deute històric no se mos puga aplicar a mosatros, quan som una comunitat pobra, per davall de la mitjana. I damunt, amb el nou sistema de finançament, encara paguem més o mos costa més.

I ara anirà l'estatut d'Extremadura, i l'estatut d'Extremadura també contempla -i em pareix bé, no critique els extremenys- una inversió pública territorialitzada de l'estat a Extremadura, superior a l'1 del PIB d'Extremadura, tots els anys. Em pareix de categoria. Això ho pagarem mosatros i vosté ho votarà. Aleshores, la pregunta és. Eixa i allò del deute històric de l'estat amb Extremadura. Tinc ací declaracions calentetes en eixe sentit de tots.

És a dir, me fa la impressió que mosatros ofrenant noves glòries a Espanya, mos anem empobrint. I aleshores, el problema no és dels empresaris, ni dels funcionaris, ni. És d'uns polítics que estan allà, que es dediquen a ofrenar, però que no defensen els nostres interessos dins el marc constitucional. Jo només demane això, només demane això. I, clar, ha reconegut el senyor Lerma que van tindre molta pressa en reformar l'Estatut, no un nou estatut, una reforma del de 1982, una reforma. Està en el text estatutari. I, clar, ahí s'oblidaren de coses que altres sí que han posat, altres sí que han fet els deures ben fets.

Aleshores, la pregunta és: ¿creu vosté convenient que reformem la reforma del 2006 per a incloure dos articles, per a començar -jo faria un nou estatut, però, bé. -, la inversió pública dels pressupostos generals de l'estat territorialitzada a la nostra comunitat, com té Andalusia segons la població, com té Catalunya segons el PIB, i incorporar el que té l'estatut d'Andalusia i pròximament el d'Extremadura, que té el reconeixement del deute històric de l'estat amb el poble valencià? Perquè vosté tindrà de votar, segurament, en clau de partit, en clau de senador, eixos estatuts, i el que es bo per als extremenys, que jo m'alegre per ells, perquè equilibren el seu nivell de renda, li pregunte si considera que és bo per al conjunt del poble valencià.

El senyor president:

Moltes gràcies, senyor Morera.

Senyor Mata.

El senyor Mata Gómez:

El senyor president:

Moltes gràcies, senyor Mata.

Per a concloure la compareixença,

per temps de cinc minuts, el senador senyor Rodríguez Marín té la paraula.

El senyor Rodríguez Marín, senador:

(ininte l·ligible)

(ininte l·ligible)

(rialles)

es que eso sería, eso sería, en definitiva, lo que yo pienso y deseo y quiero transmitirles a todos ustedes, a los que les ruego que me disculpen, a lo mejor es mi manera de ser, pero le puedo asegurar que quiero a Valencia como el primero, que quiero al valenciano como el primero y acabaré hablándolo bien

El senyor president:

Moltíssimes gràcies a l'excel·lentíssim senyor don Juan Rodríguez Marín, senador en representació de la Comunitat Valenciana, per la seua compareixença, per la seua sinceritat, per les seues paraules. Ha segut un plaer tindre'l ací.

I també agrair al senyor. , al senador per València, el senyor Agramunt, que ha aguantat estoicament tota la sessió.

Moltíssimes gràcies a tots, senyories.

S'alça la sessió.

(S'alça la reunió a les 13 hores i 54 minuts)

