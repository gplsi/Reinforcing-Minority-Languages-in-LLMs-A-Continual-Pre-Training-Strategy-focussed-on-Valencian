Comissió de Governació i Administració Local realitzada el dia 21 de maig de 2009. Comença la reunió a les 16 hores i 5 minuts. Presideix la diputada senyora Alicia de Miguel García. Reunió número 15.

Proposició no de llei sobre l'obertura d'una oficina local de trànsit a Gandia, presentada pel Grup Parlamentari Esquerra Unida-Bloc-Verds-IR: Compromís (RE número 33. 494, BOC número 145)

La senyora presidenta:

(So d'un telèfon mòbil)

(El senyor secretari passa llista per tal de comprovar si hi ha quòrum)

Vamos a pasar al primer punto del orden del día que es: «Lectura i aprovació, si escau, de l'acta de la reunió anterior. » Si alguien tiene algo que alegar al acta que tienen ustedes es el momento. La damos por aprobada.

Pasamos al siguiente punto del orden del día, en primer lugar, el punto número 3: «Presa en consideració de la Proposició no de llei sobre l'obertura d'una oficina local de trànsit a Gandia, presentada pel Grup Parlamentari Esquerra Unida-Bloc-Verds: Compromís. »

El senyor Morera Català:

Moltes gràcies, senyora presidenta.

El nostre grup parlamentari, més concretament el Bloc, ha dut ací a estes Corts Valencianes una iniciativa que em sembla absolutament raonable. Em sembla que és oportuna. , prendre en consideració l'aprovació de l'obertura d'una oficina local de tràfic a Gandia, perquè en estos moments s'està produint una situació que perjudica, molesta, no és correcta, molts ciutadans de Gandia i de la Safor.

És la necessitat d'anar a fer tots els tràmits que suposa esta oficina local de trànsit a una ciutat pròxima com és Alzira i que hem de considerar que no n'hi ha transport públic suficient per a desplaçar-se des dels pobles de la Safor a l'oficina més pròxima, en este cas, Alzira, per a tramitar tots els. tots els tràmits que comporta la renovació dels documents que han de vore amb els permisos de circulació, etcètera, etcètera.

En eixe sentit, hem constatat que l'Ordre, de 2007, 1. 918, contempla esta possibilitat, és una recomanació, és una disposició jurídica que hem reflectit en l'exposició de motius i que estic segur que les seues senyories hauran tingut l'ocasió de llegir i, per tant, la done per plantejada.

Considere que el volum de població al voltant de la Safor és gran -unes dos-centes mil persones-, i creiem que es mereixeria que estes Corts instaren el Ministeri d'Interior perquè, a través de la seua Direcció General de Trànsit, possibilite l'obertura d'una oficina local de trànsit a Gandia.

He de recordar que esta iniciativa se va presentar en forma de moció a l'Ajuntament de Gandia i va ser aprovada per unanimitat de tots els grups municipals presents a la capital de la Safor, i tot i que jo sóc d'Oliva, hem de reconéixer que Gandia és la capital de la Safor. Tots els grups parlamentaris, l'alcaldia del Partit Socialista del País Valencià -PSOE-, Plataforma de Gandia, que és un grup independent, PP i Bloc votàrem unànimement esta proposta que hem reconvertit en proposta de resolució. I no tinc cap dubte que de l'aprovació de les Corts Valencianes se donarà un impuls i una força perquè el Ministeri de l'Interior tinga en compte esta petició que li formulen les Corts Valencianes.

Per tant, com que considere que la proposta és senzilla i fàcilment entenedora, ho deixe ahí, la done per presentada en l'exposició que he fet i espere que els grups parlamentaris ho tinguen a bé aprovar esta moció que -ho torne a repetir- s'ha aprovat per unanimitat en l'Ajuntament de Gandia.

La senyora presidenta:

La senyora Sanchordi García:

A vore, efectivament, existix una oficina de trànsit al municipi d'Alzira. La decisió que s'ubicara en Alzira va ser en el seu moment de l'aleshores govern del Partit Popular a l'estat i, posteriorment, eixa decisió va ser aplicada pel ja govern socialista. Dit açò, assenyalar que respecte al que és la qüestió de fons que demana la proposició no de llei del Compromís, del Bloc, és important anunciar o assenyalar que l'Ajuntament de Gandia ja ha realitzat gestions per a aconseguir-ho.

De fet, estes gestions se pot dir ja que han donat els seus fruits i aixina, gràcies a les gestions i a les negociacions de l'alcalde de Gandia amb el ministeri, concretament amb la Direcció General de Trànsit, ja s'ha arribat a una sèrie d'acords, s'ha arribat a una sèrie d'acords i, inclús, l'Ajuntament de Gandia i la DGT signaran en el futur un conveni, i gràcies a eixe conveni tindrem el següent.

Per un costat, podem afirmar ja que Gandia i la seua -digam- àrea o el seu entorn metropolità tindrà la possibilitat de, per un costat, poder realitzar els exàmens per a obtindre el carnet de conduir. En este particular cal dir que l'acord a què s'ha arribat amb el ministeri establix que el ministeri va a aportar, va a costejar el que és l'examinador, i les pistes seran construïdes i finançades a càrrec de l'ajuntament.

Per un altre costat, el ministeri, en benefici de la modernització de les administracions públiques i de facilitar les relacions dels ciutadans amb les administracions, el que està tramitant o el que va a instaurar és una gestió

de determinades qüestions de tràfic. Per exemple, fa poc, recorde que en l'anterior comissió un dels punts que van tractar va ser implantar una oficina d'expedició de DNI i se va parlar ja que s'havia ficat damunt la taula el que és la possibilitat del DNI electrònic.

Doncs, en este cas, per temes de tràfic també n'hi haurà una gestió

. En eixe sentit, els ciutadans van a poder realitzar, van a poder gestionar, per exemple, assumptes referits a la renovació del carnet de conduir, a tramitació de multes, etcètera, per Internet, sense necessitat de traslladar-se a València o a cap altra població.

A més, per a facilitar estes gestions per Internet a tots els ciutadans, pot haver-hi alguns que tinguen problemes a accedir de forma particular a Internet, en eixe sentit, i arran del conveni que -com he anunciat abans- més avant firmarà l'ajuntament i el ministeri, el que se va a fer és ubicar-se un funcionari en el mateix Ajuntament de Gandia per a facilitar este accés a Internet per part de tots els ciutadans.

Per tot açò, bé, evidentment, no anem a votar en contra de la proposició no de llei del Bloc, perquè compartim plenament el fons de la qüestió. Ara bé, el sentit del vot, en principi, va a ser l'abstenció, tenint en compte més que res que la qüestió que se demana ha segut ja gestionada i ha segut ja aconseguida per l'ajuntament i va a ser ben prompte una realitat.

Moltes gràcies.

La senyora presidenta:

La senyora presidenta:

Proposició no de llei sobre l'agilitació del compliment de la resolució judicial respecte de les activitats il·legals a la pedrera de Túria, partida Cara-sols, al terme municipal de Riba-roja, presentada pel Grup Parlamentari Esquerra Unida-Bloc-Verds-IR: Compromís (RE número 33. 269, BOC número 141)

La senyora presidenta:

A continuación, vamos a pasar a lo que era en un primer momento el segundo punto del orden del día: «Presa en consideració de la Proposició no de llei sobre l'agilitació del compliment de la resolució judicial respecte de les activitats il·legals a la pedrera de Túria, partida Cara-sols, al terme municipal de Riba-roja, presentada pel Grup Parlamentari Esquerra Unida-Bloc-Verds: Compromís. »

El senyor Morera Català:

Moltes gràcies, senyora presidenta.

És per a mi un honor presentar esta iniciativa coherent, en vista de la incoherència d'altres grups que voten en un lloc una cosa i ací en Les Corts, una altra.

Però esta iniciativa té com a finalitat demanar a La Generalitat que es complisca amb la legalitat. Sembla que és un tema recurrent ja en estes Corts exigir al govern valencià que complisca, no sols amb els seus compromisos de govern, sinó també amb les directrius i les sentències judicials.

En este cas, ens trobem amb una sentència judicial molt clara del Tribunal de Justícia de la Comunitat Valenciana que ha fallat en contra de la Generalitat valenciana i contra l'Ajuntament de Riba-roja, per una denúncia en la qual es fea palesa la manca d'informació sobre les diverses activitats il·legals en una pedrera que està en funcionament en el terme municipal de Riba-roja.

En l'esmentada sentència es cita que es va infringir el dret a la informació de la demandant al no facilitar la situació legal de l'empresa infractora i s'ordena que s'inicie un expedient sancionador contra la pedrera per incompliment de la llei i no tindre la corresponent llicència. És molt preocupant que el TSJ li haja de reconéixer a un govern municipal que ha de complir la legalitat.

Esta resolució judicial remarca que la protesta estava originada per la pols i el soroll que provoca la instal·lació i els camions de càrrega que diàriament treballaven en esta, fins i tot el manteniment de l'activitat durant els caps de setmana.

En la sentència del TSJ, un tribunal que sembla que és prou visitat últimament, dictamina que el 22 de desembre del 2008 l'Ajuntament de Riba-roja, governat pel Partit Popular, infringí la legalitat i, per tant, ordena que s'inicien les actuacions contra l'activitat. Igualment, la sentència obliga al Consell que, en el termini d'un mes, determine quines activitats de la pedrera no tenen llicència ambiental i les clausura. Crec que és molt fort el que estem parlant ací. Molt fort.

En la resolució judicial és fa també. , i és remarca que en la pedrera en funcionament només la planta dosificadora i l'activitat d'extracció, a més, de l'aparcament i del magatzem són legals. Per contra, la fabricació de formigó i el depòsit de materials manquen de llicència ambiental i, fins i tot, la planta de sorra -d'arena-, i les saorres tenen un informe desfavorable.

En 2005, la demandant es va dirigir a La Generalitat, davant la manca d'una resposta per part del consistori de Riba-roja, perquè atenguera les seues demandes i s'adoptaren les mesures escaients per tal de corregir les molèsties denunciades.

El govern autonòmic, ja presidit pel president Camps, m'imagine que la conselleria corresponent demanà un informe sobre la instal·lació al consistori de Riba-roja, que va reconéixer que hi havia diverses activitats de la pedrera que no tenien la preceptiva llicència d'activitat.

Un any després, el Consell tornà a demanar un informe al consistori de Riba-roja sobre la situació i va comprovar que les deficiències s'havien solucionat, però mai es va contestar. Davant esta situació i deduint que la pedrera estava realitzant activitats il·legals, des de la Conselleria de Medi Ambient es va iniciar l'any 2006 un expedient, però que tampoc es va concloure mai, derivant, el Consell, les responsabilitats al municipi per no adoptar la informació necessària.

A la vista d'esta situació anòmala, el Tribunal Superior de Justícia assegura que La Generalitat havia d'haver actuat una volta obert l'expedient, amb la finalitat única: clausurar l'activitat sense llicència, i exigint el seu ajust a la legalitat vigent.

En el mateix sentit, el Seprona que, per desgràcia, no la policia autonòmica, però el Seprona, que és molt eficaç, un servei de la Guàrdia Civil de medi ambient molt eficaç i ens hem de felicitar de la seua professionalitat, ha emés un informe advertint dels vessaments tòxics i perillosos que està realitzant la pedrera.

Entenem que la inactivitat per part de les administracions no és excusa per donar compliment a la legalitat i molt menys quan hi ha una sentència que així ho reclama.

Per tot això, hem presentat esta proposició no de llei, que no tinc cap dubte que el Partit Popular aprovarà, perquè està sempre al costat de la legalitat vigent: instar el Consell que agilitze el compliment de la resolució judicial dictada pel Tribunal Superior de Justícia de la Comunitat Valenciana sobre les activitats il·legals de la pedrera de Riba-roja de Túria, partida dels Cara-sols del terme municipal de Riba-roja. I demanar al Consell que emeta una ordre de paralització de l'activitat mentres no es complixen tots els paràmetres mediambientals i estiguen en vigor totes les autoritzacions administratives per a desenvolupar les activitats il·legals que a hores d'ara estan en funcionament.

I això és el que venim a demanar, una cosa tan senzilla, a estes Corts Valencianes, com que es complixca la legalitat per part del govern valencià. Hauria de ser una cosa molt excepcional, però, per desgràcia, mos estem acostumant a tindre de replantejar este tipus de qüestions ací, a les Corts Valencianes.

Moltes gràcies.

La senyora presidenta:

La senyora Sanchordi García:

La senyora presidenta:

Proposició no de llei sobre la contractació, com a personal laboral fix discontinu, del personal adscrit a les brigades de reforç dins les brigades rurals d'emergència (Tragsa), presentada pel Grup Parlamentari Esquerra Unida-Bloc-Verds-IR: Compromís (RE número 34. 620 i 34. 749, BOC número 146)

La senyora presidenta:

Vamos a pasar a continuación al punto número 4: «Presa en consideració de. no de llei sobre la contractació com a personal laboral fix discontinu del personal adscrit a les brigades de reforç dins de les brigades rurals d'emergència de Tragsa, presentada pel Grup Compromís. »

Té la paraula el senyor diputat per quinze minuts.

Gràcies.

El senyor Morera Català:

Moltes gràcies, senyora presidenta.

Açò és un parlament, jo he vingut a parlar, a debatre, a intercanviar idees, i és el que vaig a fer.

No deixe de manifestar la meua sorpresa per l'actitud i pel vot dels meus col·legues votant en contra de persistir en la il·legalitat i de no fer complir les lleis del Tribunal Superior de Justícia. Em sembla inaudit, crec que no s'havia produït mai en estes Corts Valencianes, però, bé, mos haurem d'acostumar

a esta situació.

La senyora presidenta:

El senyor Morera Català:

Torne a la situació.

Bé, és un tema important que plantegem en esta proposició no de llei i que hem pogut constatar en els mesos passats ací, molt a prop de la nostra seu, quan un conjunt de treballadors de Tragsa, brigadistes de les brigades d'emergència rurals, doncs, s'han manifestat reivindicant els seus drets laborals davant el que ells entenien, i nosaltres, després d'este ERO, hem constatat que així era, del no-compliment de l'acord entre la Conselleria de Governació i els sindicats en relació a la negociació del cinqué conveni col·lectiu.

Miren vostés, la situació del nostre medi ambient, amb el progressiu canvi climàtic, suposa que tenim un greu perill per la situació geoestratègica que ocupem en la zona mediterrània, que els incendis en els nostres boscos van a ser més usuals del que ho són en estos moments, ¿no? Diu la dita valenciana que els incendis s'apaguen en hivern, i això és el que nosaltres també considerem, considerem que el manteniment de les nostres masses forestals i el benestar en els nostres paisatges i els nostres pulmons verds, doncs, requerixen d'un manteniment del col·lectiu de les brigades rurals d'emergència, això sí, ben dotades i amb experiència garantida. És el que, per desgràcia, no se fa suficientment bé ací, al nostre país, i nosaltres creiem que, en l'àmbit de les nostres competències, podem fer les coses molt millor del que s'estan fent.

Per tant, el col·lectiu de treballadors i treballadores que s'encarrega principalment de la prevenció i extinció d'incendis, així com d'altres emergències com inundacions, nevades, temporals, rescat de persones, etcètera, etcètera, mereix una atenció important i prioritària per part del govern valencià.

Per desgràcia, el seu treball és, al llarg de l'any, entre tres i cinc mesos, és molt escàs, i es desenvolupa majoritàriament en el període que va més o menys d'entre juny a octubre, amb la qual cosa tenim tot l'hivern, tota la tardor i gran part de la primavera sense atendre de forma correcta la prevenció i l'actuació en les nostres masses forestals, i, per tant, s'entén, perquè el govern valencià ha optat per un treball temporal i escàs, que no dóna cobertura a l'ocupació completa de la jornada laboral, aspecte que produeix una renovació constant de personal i que no es dote d'una formació suficient per no ser un personal de llarga durada i constant.

Estem, senyories, en precari, i estan en precari els professionals que se dediquen a esta tasca tan important per a la seguretat, per al futur de les nostres masses forestals i fins i tot per a les nostres emergències. És un fet perillós i contraproduent que danya el nostre patrimoni natural, ¡eixe és el nostre gran esdeveniment! El gran esdeveniment seria tindre unes brigades i uns professionals durant tot l'any que s'ocuparen d'una forma correcta, com ho fan, però per desgràcia, només durant tres o cinc mesos, de l'atenció que requerixen els nostres boscos i els nostres paratges.

I vull recordar, en este context, que també en una altra situació com la que patixen els nostres professionals, onze brigadistes de l'incendi de Guadalajara van morir ara fa cinc anys, perquè eren brigades contractades durant tres mesos que no tingueren l'oportunitat de formar-se com és degut. Estaven en precari. Alguns d'ells, de les víctimes, portaven pocs dies de treball.

Senyories, el col·lectiu de brigades rurals d'emergència el formen persones que volen i necessiten poder viure del seu treball i aconseguir ser encara més professionals en la matèria mitjançant la corresponent formació contínua i, si és possible, l'ampliació dels períodes de treball efectiu. Actualment, els acords que s'han adoptat per la Conselleria de Governació amb l'empresa Tragsa sobre matèria de personal atempten contra la continuïtat de prop de tres-cents cinquanta brigadistes de diferents bases repartides en tot l'àmbit i tota la geografia valenciana, de nord a sud, aspecte que, per a deixar sense treball temporal a diferents brigadistes, posa en perill el patrimoni natural del País Valencià, al voler incorporar nou personal que no té experiència i no compta amb la formació escaient. Eixa és la realitat.

A més a més, com ara assenyalaré, es vulnera la legislació laboral firmada anteriorment per la Conselleria de Governació i pels sindicats. Els treballadors i treballadores de les brigades rurals de reforç volen continuar prestant els seus serveis en els municipis on estan adscrits amb la professionalitat i l'eficàcia amb que ho han fet en els darrers anys, fet que ha esta reconegut per la mateixa administració autonòmica.

Tenim bons professionals, ¿per què no volen dotar-los d'estabilitat i de durabilitat en la seua dedicació? Mire l'alcalde afectat per l'incendi de l'Alcalatén, efectivament, en unes condicions difícils. Però jo estic convençut que si haveren tingut unes brigades durant tot l'any actuant en la zona de l'Alcalatén, els efectes d'eixe imponderable natural s'haveren pogut evitar en major mesura, o s'haveren pogut pal·liar els efectes de l'incendi. Per cert, encara no han cobrat les persones afectades per eixe gravíssim incendi al 2007.

Per tant, per poder continuar i assegurar la permanència en el lloc de treball com a personal fix discontinu en Tragsa, els treballadors i treballadores han demanat per activa i per passiva ací mateixa, al costat de l'hemicicle, durant uns mesos, que l'assumpció de personal es faça sobre la base de la legislació vigent i aplicant l'article 12. 3 de l'Estatut de treballadors i no. , com de forma incorrecta, per no utilitzar un altre qualificatiu, s'ha utilitzat l'article 15. Perquè vostés van pactar en un document que tenim ací, que el pas del personal fix a discontinu s'efectuarà d'acord amb l'establert, amb la llei, i és el que no s'ha vullgut fer en estos moments.

¿Estem davant d'una altra il·legalitat, senyora presidenta?

(Rialles i veus)

Doncs, possiblement, sí.

És que estem de setmana d'il·legalitats.

Eixe és el moll de l'os, eixe és el rovell de l'ou. És a dir, s'ha enganyat

els professionals i no se vol aplicar la legislació que pertocaria, com apliquen totes les comunitats autònomes i com està demostrat en el dret laboral que s'hauria d'haver aplicat, d'acord amb el seus propis convenis de la Conselleria de Governació amb els sindicats.

I lamentem que se vullga així, perquè entenem que la

està en una situació molt difícil, n'hi han diners per a segons quines coses, però no n'hi han diners per al que hauria de ser una prioritat de qualsevol govern responsable, l'estabilitat, la professionalitat, el manteniment dels llocs de treball i que es puguera dedicar un treball durant tot l'any al que és el nostre patrimoni natural. Per a uns n'hi ha molts diners, per a altres no. Per a segons quines coses, n'hi un dispendi exagerat, i per als nostres treballadors i per als brigadistes no.

I és per això que reclamem que Les Corts insten el Consell, la Conselleria de Governació, perquè en l'àmbit de les seues competències, en un termini ràpid d'un mes,

es procedixca a fer les modificacions contractuals perquè el personal adscrit a les brigades rurals d'emergència de reforç,

per a la seua contractació com a personal fix discontinu, basant-se en la normativa vigent, aplicant correctament, legalment, l'article 12. 3 del text refós de l'Estatut dels treballadors, mantenint els llocs de treball i potenciant la formació en el període de contractació.

I, evidentment, que d'esta resolució, si així s'aprova, que es done compte a Les Corts quan s'haja aplicat.

És fonamental, és important, creiem que estem fent-li. complint amb el nostre deure d'una oposició responsable, de plantejar mesures de millora davant un govern que nosaltres pensem que està més pendent d'altres coses que no de solucionar els problemes que tenim els valencians i les valencianes. I per això, assenyalem esta proposició no de llei per a millorar davant l'error que ha tingut la Conselleria de Governació.

a reconéixer avanços positius en altres camps de l'actuació de la Conselleria de Governació, però, en este cas, és un error que podem pagar molt greument si no rectifiquem, si no rectifiquem. Estem a temps de rectificar un error i millorar el que hauria de ser l'estabilitat del personal, de les brigades, i estem a temps de salvar el que hauria de ser una política prioritària de qualsevol govern responsable.

I és per això que jo demane encaridament que s'aprove esta proposició no de llei per a millorar la situació que tenim en estos moments i que pot ser catastròfica si se continua endavant amb la proposta que emana de la Conselleria de Governació.

Moltes gràcies.

La senyora presidenta:

La senyora Sanchordi García:

Moltes gràcies, senyora presidenta.

Senyories.

En primer lloc, ressaltar la importància de la qüestió que planteja la proposició no de llei, ja que estem parlant d'estabilitat laboral i de qualitat del servici. Concretament fa referència a les brigades rurals d'emergència, personal que, com ja s'ha comentat, i crec que estem tots d'acord, du a terme una tasca importantíssima de protecció mediambiental, de manteniment de la massa forestals de la Comunitat Valenciana.

Dins d'este col·lectiu, la PNL fa referència concretament a les brigades de reforç dins de les brigades rurals d'emergències. I la PNL el que demana, igual com ho fan els mateixos afectats, és la promoció, la consecució de l'estabilitat i de la continuïtat en el seu lloc de treball, a través de la seua contractació com a personal laboral fix discontinu.

Sobre les brigades rurals d'emergència en general, cal destacar la signatura recent de l'últim conveni. De fet, ha sigut recentment publicat, concretament este dilluns al

Diari Oficial de la Comunitat Valenciana

. En eixe sentit, i després de la signatura d'este conveni, celebrem, celebrem la signatura del conveni, l'acord, per la part de qui els toca, però ho lamentem per la part d'aquells que han sigut exclosos en la consecució del seus drets.

Dins d'este conveni, l'article 23 parla d'estabilitat en l'ocupació, i l'últim paràgraf es referix a les brigades de reforç. El que fa és, a l'hora de contractar-los com a fixos discontinus, remet, com ha comentat el company Morera, a l'article 15 de l'Estatut dels treballadors.

No obstant, la proposició no de llei basa la seua petició en un altre article de l'Estatut del treballadors, com és l'article 12.

La diferència entre un article i l'altre, els dos legals, i els dos del mateix text legislatiu, és bàsicament que quan mos referim a l'article 15 estem deixant fora a quasi tot este personal, estic parlant en concret del personal de reforç, no de les brigades rurals d'emergència en general.

En qualsevol cas, atés que el govern autonòmic té l'obligació d'establir una sèrie de mecanismes de garantia i de continuïtat i d'experiència, i la veritat és que el que el govern autonòmic està fent més que establir mecanismes de continuïtat, el que ha estat fent és establint pedaços continuats, que és molt, molt, distint, pel que fa a les brigades de reforç.

De fet, les últimes decisions per part de la conselleria són inclús pitjors perquè trenquen esta continuïtat. I en eixe sentit, sí que lamentem les decisions de la Conselleria de Governació, perquè entenem que són un retrocés tant en benefici de l'estabilitat, de la continuïtat, de l'experiència, a més de la inseguretat laboral que comporta per als treballadors afectats.

Evidentment, estic parlant, quan me referisc a les últimes decisions, a l'obligació, des de fa poc, de realitzar anualment un examen d'accés. Abans es feia una crida a la gent que ja s'havia presentat l'any anterior. Ara, tot i cada u dels qui vullguen ser personal de reforç, han de passar tots els anys un examen cada any. I a més, en este examen val a dir que en els requisits que se demanen l'experiència i el temps de treball no són precisament els que més compten, com entenem que haurien de ser-ho.

A més, este personal no compta, i deuria, amb una formació addicional adequada que puga complementar la seua professionalitat en l'àmbit de les emergències. Això fa que molts en el seu temps lliure hagen de fer cursos o cursets, digam, per lliure, no davall, digam, el paraigües de l'administració.

Entenem que cal reconduir esta situació en ares de la qualitat del servici, però també de la qualitat i de l'estabilitat laboral, i més, com tots sabem, en els temps que corren.

I per tot això, és evident que anem a votar favorablement esta proposició no de llei.

Moltes gràcies.

La senyora presidenta:

(S'alça la reunió a les 16 hores i 45 minuts)

