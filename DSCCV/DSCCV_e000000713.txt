Comissió no permanent especial d'investigació sobre el procés que ha dut a la intervenció per part del Banc d'Espanya, el passat 21 de juliol, de la Caixa d'Estalvis del Mediterrani (CAM), amb la destitució de tots els gestors, en un procés de reestructuració adreçat a un nou intent de privatització que fins i tot podria desembocar en la desaparició de la societat, realitzada el dia 26 de març de 2014. Comença la reunió a les 12 hores i 32 minuts. Presideix el diputat senyor Rafael Maluenda Verdú. Reunió número 2/XXXIII.

El senyor president:

Senyories, bon dia. S'obri la sessió de la comissió d'investigació sobre el procés de la CAM.

En primer lloc, agraïm la col·laboració del secretari accidental, l'il·lustre diputat senyor Julián López, i li preguem comprove el quòrum.

El senyor secretari:

(El secretari passa llista per tal de comprovar si hi ha quòrum)

El senyor president:

Moltes gràcies, senyor secretari.

Acord de la comissió sobre l'escrit tramés pel governador del Banc d'Espanya (RE número 85. 955)

El senyor president:

Senyories, en l'ordre del dia hi ha un primer punt que diu: acord de la comissió sobre l'escrit tramés pel governador del Banc d'Espanya, registre d'entrada número 85. 955, que les seues senyories, almenys els portaveus en la comissió, coneixen des del moment que es va rebre. I procedix que mos pronunciem respecte d'això.

En la carpeta tenen l'escrit. La presidència vol ressaltar que el contingut i les formes d'este escrit són molt distintes a aquelles que vam rebre en el seu dia, que van meréixer el rebuig unànime d'esta comissió.

Per tant, a la vista del nou escrit en què sol·liciten de forma correcta que la comissió adopte l'acord, si és el cas, que pogueren comparéixer per escrit, contestar preguntes per escrit, doncs les seues senyories tenen la paraula per a manifestar el que creguen oportú.

En primer lloc, l'il·lustre diputat senyor Lluís Torró.

El senyor Torró Gil:

Bé, des del nostre grup polític entenem que evidentment les afirmacions que acaba de fer el president sobre el to de la carta (inintel·ligible) . és molt més amable. Seguix, no obstant això, referint-se -diguérem- als elements centrals a què s'han referit en totes les ocasions anteriors i especialment al dictamen del Consell d'Estat, per a concloure el caràcter no obligatori de les compareixences, una qüestió que nosaltres entenem que és molt discutible i que seguim discutint.

Però entenem que els principals responsables del Banc d'Espanya ja han comparegut i que el que volem és que ens aclarixquen algunes qüestions els que van estar directament implicats en tot el procediment. Ens adherim a eixa proposta de tractar de fer un llistat de preguntes per escrit i posar-les en comú i enviar-les i a vore què ens responen, sempre amb la possibilitat que si hi haguera alguna resposta -i això sí que ens agradaria que es poguera fer constar- que si hi haguera alguna resposta en què mantinguérem algun dubte respecte d'això, que poguérem repreguntar, encara que fóra també per escrit. Nosaltres, en eixa condició, no tenim cap inconvenient en recolzar el plantejament que s'ha fet.

El senyor president:

Moltes gràcies, senyor Torró.

Quant a l'absència de la il·lustre diputada, senyora Mireia Mollà, està coincidint que intervé en la Comissió d'Economia, Pressupostos i Hisenda, però sí que vull deixar constància en el Diari de Sessions que, prèviament a l'inici d'esta comissió, la il·lustre diputada s'ha manifestat davant d'este president i dels portaveus de la comissió en el mateix sentit que el senyor Torró.

Per a manifestar el criteri del Grup Parlamentari Socialista, l'excel·lent senyor Ángel Luna té la paraula.

El senyor Luna González:

El senyor president:

Moltes gràcies, senyor Luna.

Il·lustre diputat senyor Vicent Betoret.

El senyor Betoret Coll:

Moltes gràcies, senyor president.

Efectivament, per a reiterar el que ha comentat el senyor Torró i el senyor Luna, i el mateix senyor president, en el sentit que, com han canviat els termes de l'escrit i la veritat és que se desprén una voluntat de col·laborar en els treballs d'estat comissió, doncs res, simplement que mos posem en marxa el més prompte possible per tal d'intentar esbossar un llistat de preguntes, i remetre-les perquè puguen ser contestades. I efectivament mosatros tampoc tenim cap problema que se puga repreguntar si n'hi ha alguna cosa que no queda clara, perquè si al final la voluntat és intentar que mos donen un poc de llum sobre el que ha pogut passar, és de sentit comú que se puga repreguntar.

Moltes gràcies.

El senyor president:

Moltes gràcies, senyor Betoret.

Doncs bé, amb el matís important que ha fet el senyor Torró, entenem que per unanimitat s'adopta l'acord pertinent per a fer eixe formulari de preguntes i donar-ne trasllat a les persones que volem que manifesten el seu criteri.

La presidència, si els pareix bé, suggerix que vostés mateixa, els quatre portaveus, d'alguna forma s'erigixquen en un tipus de ponència, perquè vostés mateixa es reunixquen quan tinguen ja clar quines preguntes volen formular, i els quatre, de comú acord, que confeccionen el formulari, que una volta traslladat a la mesa de la comissió, l'enviarem al Banc d'Espanya. Si els pareix bé, anem a fer-ho aixina. Ara, això sí, m'agradaria que mos marcàrem una data límit perquè puguérem concloure-ho, almenys el trasllat de les preguntes, abans que acabe el període de sessions. Si els pareix bé, per exemple, el 25 de juny seria una bona data? Doncs vostés mateixa. Quan ja ho tinguen clar, tinguen configurat el llistat, mos el fan arribar i donarem trasllat.

Moltes gràcies.

Acord sobre la sol·licitud d'ampliació del calendari de treball de la comissió

El senyor president:

El segon punt és concordant amb tot el que estem parlant, que els treballs no estan acabats encara, i cal continuar amb l'activitat d'esta comissió, i per tant proposem que s'adopte un acord de sol·licitar l'ampliació del calendari de treball de la comissió.

En este cas, seria per tot el període de sessions proper. Estem d'acord, senyor Torró? Senyor Luna? Senyor Betoret?

Per tant, per unanimitat adoptem l'acord que també té coneiximent la representant del Grup Compromís i ha estat també conforme que aixina se faça.

Moltíssimes gràcies per la seua col·laboració. Senyories, s'alça la sessió.

(Se suspén la reunió a les 12 hores i 40 minuts)

