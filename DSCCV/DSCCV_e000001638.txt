Comissió d'Afers Europeus realitzada el dia 2 de juliol de 2015. Comença la reunió a les 12 hores i 31 minuts. Presideix el vicepresident primer de Les Corts, senyor Enric Morera i Català. Reunió número 1.

Sessió constitutiva de la Comissió d'Afers Europeus

El senyor vicepresident primer de Les Corts:

Bon dia, i amb puntualitat britànica… Mos passem un minut, però bé. Anem a procedir a la constitució de la Comissió d'Afers Europeus, una comissió molt important, tenint en compte tot el que està succeint en la Unió Europea i en la zona euro. I per tant, comunicar-los que la mesa ha rebut diversos escrits dels grups parlamentaris, en què se'ns indica les senyories que participen i són membres d'esta comissió parlamentària.

I ara, senyor secretari, acreditarà si tenim quòrum. Senyor secretari.

(El secretari primer passa llista per tal de comprovar si hi ha quòrum)

Molt bé. Acreditat que tenim quòrum, anem a procedir a l'elecció del president o presidenta de la comissió. Utilitzarem la papereta en blanc i posarem el nom de la persona que vullguen que siga la presidenta de la comissió.

Per tant, anem a passar a la votació. Senyor secretari.

(El secretari primer crida per ordre alfabètic les diputades i els diputats perquè depositen la papereta en l'urna)

(El secretari primer fa l'escrutini)

Molt bé. Realitzada la votació, els comunique que la presidenta de la Comissió d'Afers Europeus serà la il·lustre diputada Eva Alcón.

I seguidament, i d'acord amb l'article 41. 3, passarem a la votació de vicepresident/vicepresidenta i secretari/secretària. Utilitzarem la papereta en blau. I ara seguidament passem a la votació.

Senyor secretari.

(El secretari primer crida per ordre alfabètic les diputades i els diputats perquè depositen la papereta en l'urna)

(El secretari primer fa l'escrutini) (S'interromp la gravació)

Realitzat l'escrutini, proclamem vicepresidenta de la Comissió d'Afers Europeus la il·lustre diputada i exeurodiputada Eva Ortiz i, secretari de la comissió, David de Miguel.

Molt bé, enhorabona i poden prendre possessió de la presidència de la Comissió d'Afers Europeus.

(Les diputades i el diputat elegits ocupen els seus llocs) (S'interromp la gravació)

La senyora presidenta:

(Inoïble) . se'm sent, no? Ah, bé, doncs, si voleu ho repetim. Moltes gràcies. Espere que ens trobem aviat i que tinguem ganes, il·lusió i busquem el consens.

Moltes gràcies. (Aplaudiments)

(S'alça la reunió a les 12 hores i 38 minuts)

