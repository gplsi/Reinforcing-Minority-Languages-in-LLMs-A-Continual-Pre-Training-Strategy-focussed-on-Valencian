Comissió de Coordinació, Organització i Règim de les Institucions de la Generalitat realitzada el dia 7 de novembre de 2006. Comença la reunió a les 16 hores i 43 minuts. Presideix l'Il·lustre Diputat Senyor Rafael Maluenda Verdú. Reunió número 23/i II.

Recepció d'esmenes i nomenament de les ponències que han d'informar sobre els projectes de llei, de la Generalitat, de la cooperació al desenvolupament de la Comunitat Valenciana i de creació del col·legi d'òptics-optometristes de la Comunitat Valenciana (RE números 51. 716 i 52. 001, BOCV números 221 i 223)

El senyor president:

Es reprén la sessió.

Pregue que si hi ha substitucions es comuniquen perquè es prenga nota.

(Els diputats comuniquen les substitucions que hi ha)

El senyor president:

Senyories, hi ha un punt en l'ordre del dia que diu que, si és el cas, s'inclourà la recepció d'esmenes i nomenament de les ponències dels projectes de llei de la Generalitat de cooperació al desenrotllament de la Comunitat Valenciana i de la creació de col·legis d'òptics-optometristes en la Comunitat Valenciana. Ara els uixers repartiran les esmenes i anem a considerar este punt el primer, si no tenen ningun inconvenient les seues senyories.

Per tant, procedix que les seues senyories comuniquen el nom dels ponents en estos dos projectes de llei.

Senyor Ribó.

El senyor Ribó i Canut:

Alfred Botella i suplent Ramon Cardona. I per al col·legi d'òptics, Ramon Cardona titular i, suplent, Alfred Botella.

El senyor president:

Senyor Camarasa.

El senyor Camarasa Albertos:

El senyor president:

El senyor Camarasa Albertos:

El senyor president:

El senyor Camarasa Albertos:

El senyor president:

El senyor Ovejero Adelantado:

El senyor president:

El senyor Ovejero Adelantado:

El senyor president:

Proposició de llei de modificació de la Llei 1/1987, de 31 de març, electoral valenciana (RE número 50. 761, BOCV número 207

El senyor president:

Entonces, continuando con el orden del día, procede ahora el debate de la Proposición de ley de modificació de la Llei 1/1987, de 31 de març, electoral valenciana, atenent la proposició de llei presentada en el seu dia per.

(Inoïble) (El president parla amb el micròfon desconnectat)

Perdó, que no estava gravant-se.

Dia, senyories, que procedix ara entrar al punt de l'ordre del dia, que és debat en comissió de la Proposició de llei del Grup Parlamentari Socialista, de modificació de la Llei 1/1987, de 31 de març, electoral valenciana. A esta iniciativa, comencem per l'esmena número 1, a l'article 1, del Grup Parlamentari Popular.

Per a la seua defensa i per a l'agrupació que crega convenient, té la paraula el senyor Castellano.

El senyor Castellano Gómez:

Gràcies, senyor president.

Per agrupar les esmenes número 1, 3, 4, 16, 28 i 30. Repetisc: 1, 3, 4, 16, 28 i 30. I és una agrupació, perquè la majoria d'estes esmenes són de caràcter tècnic o de millora d'estil dels articles a què van referides, excepte alguna excepció. De fet, l'esmena número 1 té per objecte resoldre un defecte tècnic, donat que la Proposició de llei de reforma de la llei electoral del Grup Parlamentari Socialista es limita a modificar el preàmbul de la llei originària, amb la qual cosa l'única cosa que fa és eliminar el preàmbul de la llei que estem en estos moments reformant. I això comprendran les seues senyories que és, en tot cas, incorrecte, ja que una cosa és justificar per què es pretén modificar la llei i una cosa molt distinta és fer desaparéixer l'exposició de motius o el preàmbul original de la norma. Per tant, nosaltres creem que és una norma de caràcter tècnic i que té tota l'explicació del món pel que acabe de dir i que no hi hauria cap problema en poder acceptar-la.

L'esmena número 3 és perquè en les lleis no se dóna caràcter negatiu al que puguen ser els drets o les obligacions dels ciutadans. I en este sentit volíem substituir per una qüestió d'estil l'expressió on diu que «no manquen del dret de sufragi, de conformitat amb allò previst en el règim electoral general», per que «se dispose del dret de sufragi de conformitat amb el que preveu la Llei de règim electoral». Simplement per no donar-li un caràcter negatiu al que puguen ser, com deia, els drets o no dels ciutadans. I el que s'adapte a la redacció de l'article tres de l'Estatut d'autonomia, quan es refereix a la condició política dels valencians. Jo crec que esta redacció estiguérem tots absolutament d'acord, la votàrem tots per unanimitat i, per tant, crec que el trasllat de la redacció de l'article tres de l'estatut a la llei no crec que hi haja cap inconvenient per part de cap de grup de què això siga així.

En l'esmena número 4, sí que evidentment ahí creem que hi ha un error en el concepte del que està estipulat en la proposició no de llei del Grup Parlamentari Socialista. Perquè esta esmena el que pretén és adequar el contingut del precepte sobre incompatibilitats a allò disposat en l'article 19. 4 del reglament i l'article 160. 3 de la Loreg, que concedix un termini de huit dies, darrere la notificació de la incompatibilitat, per a optar pel l'escó o pel càrrec incompatible. Mosatros entenem que no té explicació que haja de cessar automàticament en este cas un diputat quan la llei i el Reglament de les Corts i la Loreg establixen que tenen huit dies de termini, el càrrec públic en concret o el diputat en concret, per a poder fer cessar la incompatibilitat o poder elegir entre la incompatibilitat i el càrrec de diputat.

Jo crec que això és una cosa absolutament lògica, crec que és un error a l'hora de la redacció de la proposició de llei. Perquè si l'examen i el control del règim d'incompatibilitats s'ha de realitzar en les Corts no té cap sentit que s'ordene al mateix temps el cessament immediat per al diputat que acceptara un càrrec o funció considerats incompatibles, ja que hi ha un termini en este cas de huit dies perquè puga elegir. I en el cas que no corregira la seua incompatibilitat evidentment no pot accedir al càrrec de diputat. Crec que és simplement un error que s'ha fet a l'hora de fer la proposició de llei i que no hi haurà ningun inconvenient, lògicament, perquè a més jo crec que se té tota la raó de món en haver de fer esta esmena.

Les esmenes 16 i 28 són de menor calat. Simplement se parla de la utilització de l'expressió «Conselleria d'Economia, Hisenda i Ocupació». I nosaltres creem que en totes les lleis haurien, tots els grups parlamentaris, de referir-se a les conselleries competents, perquè cada govern pot canviar el nom de les conselleries. Per tant, hui se pot dir Conselleria d'Economia, Hisenda i Ocupació i demà se pot dir d'una altra manera. Jo crec que simplement és per una redacció d'estil i perquè no hi hagen després modificacions de llei perquè canvie de nom una conselleria, que no té massa sentit, el que sempre es faça referència a la conselleria competent. En este cas l'esmena 16 i 28 serien per a eixa qüestió.

I l'esmena 30, per últim, d'este bloc, sí que és una esmena tècnica però que és important, perquè té per objecte determinar la data d'entrada en vigor de la norma. Jo crec que ací hi ha hagut una omissió, estic convençut que involuntària, per part del grup parlamentari redactor d'esta norma, perquè la proposició de llei manca de disposició final. I, evidentment, jo crec que això és una omissió que no se pot tindre en una llei, és a dir, ha d'haver una disposició final. I, en este cas, esta esmena tracta de corregir eixe error i, per tant, jo crec que no n'hi haurà ningun problema, tampoc, en acceptar-la perquè ha d'haver, lògicament, una disposició final que done, lògicament, entrada en vigor de la llei, perquè si no estaríem aprovant una llei en què no li donem entrada en vigor. Per tant, és un tema formal, però important en la tècnica legislativa que s'ha omés en la redacció inicial de la proposició no de llei i que simplement pretenem que lògicament es corregisca.

Moltes gràcies, senyor president.

El senyor president:

Gràcies a vosté, senyor Castellano.

Torn en contra? El senyor Antoni Such té la paraula.

El senyor Such Botella:

Moltes gràcies, senyor president.

Per a manifestar l'oposició del Grup Parlamentari Socialista respecte a les esmenes que planteja el Grup Parlamentari Popular a la modificació de la Llei electoral valenciana en el següent sentit. Nosaltres creguem que l'article 1, i sobretot la proposta que fa el Grup Parlamentari Socialista, està molt millor expressada, està completament modernitzada i reunix tot el que haurien de ser els requisits com al mateix preàmbul. Nosaltres creguem que es fa una aposta, efectivament, per modernitzar la Llei electoral valenciana. Eixa és l'aposta que ha fet el Grup Parlamentari Socialista i així ho exposa també en el que és la proposta de llei.

L'esmena de modificació que planteja el Grup Parlamentari Popular ve a parlar, almenys a donar a entendre, el que és el pas o el tràmit posterior que s'ha de plantejar, que és el tema de decret de convocatòria. Però a la vegada, també, encotilla el que és el decret de convocatòria del govern i ja li fixa alguns criteris al respecte, que nosaltres creiem que no són els correctes.

L'esmena número 3 que planteja és una esmena completament sexista. Considerem que el parlar de valencians i valencianes i llevar, ometre en esta esmena el terme «valencianes» per deixar sols «valencians», considerem que és, al nostre entendre, una actitud, per part del Grup Parlamentari Popular, que reunix o requerix això que tots veiem, que no estan pel tema de la igualtat, no estan pel tema d'un llenguatge no sexista. I, en este sentit, una vegada més, fent gala d'eixa actitud, ometen «valencianes» i es queden més amples que llargs. Jo crec que no és massa correcte i nosaltres, evidentment, no anem a donar suport.

L'articulació que fan en l'esmena número 4, jo crec que és una articulació molt farragosa, és farragosa i prou inintel·ligible al nostre entendre. Creguem que està mal redactada l'esmena del Partit Popular i que, evidentment, el que és l'article que el Grup Parlamentari Socialista planteja és molt més clar i molt més evident.

Respecte a l'esmena número 16, què hem de dir? És a dir, modificar, fer una esmena per llevar «les quantitats esmentades» per «mencionades», em pareix que si el Partit Popular es dedica a treballar en açò, molt bé que ho faça. Però creguem que bé, que reunix tots els requisits lingüístics tant «esmentades» com «mencionades» del Partit Popular. Però, no sé, el filar tan prim a l'hora de fer esmenes al respecte no ens pareix a nosaltres que siga el més important. Si bé és cert que nosaltres posem la conselleria que en estos moments o una altra institució que es faça càrrec. Sí, però això ja ho posem nosaltres en el mateix text. Però, clar, esforçar-se per llevar «esmentades» i posar «mencionades», jo crec que és un esforç prou gran per a l'objecte que té el tema este.

És igual, és igual que la següent esmena, la 28, «per via de constrenyiment», que diguem nosaltres, a «via d'apremi» i fer una esmena per a fer eixa modificació. No sé. «Constrenyir» i «constrenyiment» també és molt correcte. Jo crec que fer l'esforç també per modificar això, per portar sempre el concepte de llengua que el Partit Popular té intentant a través d'esmenes, inclús, rectificar lingüísticament l'oposició perquè no aparega una paraula determinada perquè igual és dolosa eixa paraula, pareix que l'esforç que fan és massa gran en este sentit.

I, per últim, l'esmena número 30, que planteja el Grup Parlamentari Popular, evidentment, al no modificar el Grup Parlamentari Socialista eixa disposició final única en la Llei electoral valenciana, entenem que una vegada faça la modificació queda exactament el mateix que hi havia en la llei.

Però en tot cas, senyor Castellano, li he de dir que si té molta obstinació que posem allò que diu l'esmena, nosaltres li l'acceptarem perquè entre en vigor el dia següent de la seua publicació.

Res més i moltes gràcies.

El senyor president:

Gràcies a vosté, senyor Such.

Per a rèplica, el senyor Castellano.

El senyor Castellano Gómez:

Gràcies, senyor president.

Sorprés per la intervenció del senyor Such, perquè jo creia que no havia de tornar a utilitzar este torn de rèplica, perquè jo crec que les esmenes cauen pel seu propi pes. I este portaveu i el seu grup no volem cap capritx de res. L'únic que no volem és que facen el ridícul estes Corts quan se legisla i que se legisle com toca i com ha de fer una institució seriosa com és esta.

Mire vosté, en la primera esmena és que jo crec que no falta ni discussió. És que ací no estem reformant, ací no estem fent una llei nova electoral, estem reformant i molt puntualment la llei de l'any 1987. Amb la qual cosa vosté no se pot carregar d'una «plumasso» tot el preàmbul, perquè si no és com si estiguera derogant tota la llei de 1987. És que jo crec que no fa falta ni perdre ni mig segon de temps. És que sobren les explicacions. Ara, si vosté la predisposició és d'estar tirats a la muntanya i de no voler parlar ni negociar res, com estan últimament, la veritat és que ni este portaveu ni el seu grup tenen la culpa d'això. És que esta és una esmena que no feia falta ni discutir-la, perquè cau pel seu propi pes. Estem reformant puntualment una llei. No estem anul·lant la llei de 1987. A més molt puntualment en quatre o cinc qüestions, amb la qual cosa és que no feia falta ni discutir esta esmena. Però, bé, açò és el que tenim.

Mire vosté, jo no entrat en el tema del llenguatge sexista o no. Jo simplement he dit que esta llei el que ha de fer és la translació d'un article 3, que aprovàrem per unanimitat, per unanimitat, els tres grups parlamentaris quant a la condició política dels valencians i no m'he plantejat res més. I la part que vosté no ha entrat, perquè sap que tinc tota la raó del món, és dir-li, home, per una qüestió d'estil no donem temes en negatiu en una llei sinó que en volta de dir «que carezcan de. » dir «que dispongan de. ». I crec que això és una cosa que, bé, si vosté vol discutir-lo, jo no vaig a entrar, no vaig a perdre un segon de temps en eixa sèrie de coses.

I ja en l'esmena número 4 sí que m'he de detindre. Vosté diu que està molt ben redactat l'article de vostés. Està tan ben redactat l'article de vosté, que està llevant un dret, en este cas a un càrrec públic, i està tan ben redactat que està incomplint l'article 19. 4 del reglament i està incomplint l'article 160, paràgraf 3, de la Loreg. I vosté diu que està ben redactat i se queda més ample que llarg. M'ho explica vosté en la rèplica que té després, perquè de veritat és

. Perquè, evidentment, s'especifica un temps de huit dies perquè un tinga la incompatibilitat. I si un és incompatible té hui dies per a optar, per poder elegir lliurement, perquè és el que marca la llei, és el que marquen totes les lleis electorals d'Espanya i és el que marquen totes les llei electorals de tot el dret comparat del món. Mire vosté, jo què vol que li diga.

Ara, si vosté simplement, perquè és una esmena del Grup Parlamentari Popular, va a votar-la que no, allà cada u. Però és que és una cosa que, de veritat, me sorprén que estiga jo replicant-li, perquè és que és absolutament clar, evident i palmari el que li estic dient. Mire vosté, hi ha un termini perquè un faça la incompatibilitat o no i puga elegir i optar. I si no elimina la incompatibilitat, no pot ser càrrec públic. Però és que me sorprén esta actitud en temes que jo crec que no mereixerien ni perdre ni dos segons de temps en una comissió parlamentària en una cosa tan clara, tan objectiva i tan evident i tan palmari, com per exemple és esta esmena.

I vosté diu allò de la conselleria competent i que si filem molt prim. Sí, nosaltres ens llegim molt bé els papers no una vegada sinó dos, tres o quatre vegades i treballem les coses, que és el que ha de ser. Perquè els ciutadans estan ací perquè mosatros treballem, que per això cobrem, per a treballar i per a preocupar-se. I ho mirem tot i és molt més millor ficar «la conselleria competent» que haver de modificar una llei perquè després fique la «Conselleria d'Economia, Hisenda i Ocupació» i no fique «la conselleria competent». I vosté dirà: «home, fins i tot això volen esmenar». Sí, perquè creguem que millora el text, mire vosté. I si li sap mal, mire, ho sent molt, i si li sap mal, ho sent molt.

I l'última que diu «home, si vol li l'aprovem». Si vosté me diu que «si vol l'aprovem» quan vosté s'oblida de fer una disposició final i s'oblida de ficar la nova disposició de què entre en vigor la llei, si fins i tot no vol reconéixer ni això, evidentment, senyor president, jo no tinc més res a dir perquè açò és un poc increïble.

Moltes gràcies.

El senyor president:

Gràcies a vosté, senyor Castellano.

Senyor Such.

El senyor Such Botella:

Moltes gràcies, senyor president.

Anem a vore, si tot el seu problema és respecte que la diputada o el diputat cessarà en aquesta condició si acceptar un càrrec, funció o situació constitutiva d'incompatibilitat, ¿vosté quina vulneració està veient en això? Quina vulneració està veient en açò? O siga, que cessarà en el càrrec si el diputat o diputada accepta un càrrec que està taxat com a incompatible. Però, què està dient, senyor Castellano?

La llei no i la llei electoral. I està dient exactament el mateix i vosté si vol ho recorre i vorà com no guanyarà mai un recurs contra açò, perquè atempta o vulnere no sé quina llei. Si és que és molt claret. Li he dit que la seua redacció era una redacció farragosa i difícil d'entendre. Li ho he dit. Però vosté creu que ho fa tot d'una forma impecable, bé, allà vosté.

Mire, si parlant d'arreglar el tema de la conselleria competent i tal, vostés són capaços a través d'eixa mateixa esmena d'agarrar i fer modificacions o sexistes o lingüístiques o del que calga, la veritat és que estan fent vostés, jo crec que un error que nosaltres no podem compartir de ninguna de les maneres a tenor de les seues explicacions.

I li he dit i li reitere, nosaltres no és una llei nova, és una modificació de la llei. I per tant, l'entrada en vigor, l'entrada en vigor que té la llei actualment en vigor, la seua disposició final única és clara i evident. Que ja li he dit que si vosté s'encabota que cal posar açò, no hi ha cap problema, perquè és exactament el mateix que hi ha a la llei i per tant ni és modificació ni és addició, ni és res; és repetir la línia que ja diu la Llei electoral valenciana. I en este sentit ja li he dit que si s'encabota en això li l'aprovarem, perquè és exactament el mateix i nosaltres no l'hem modificada.

El senyor president:

Moltes gràcies, senyor Such.

Bé, debatudes estes esmenes, passem a votar, si no volen. Sí, senyor Ribó

El senyor Ribó i Canut:

Sí. Voldria separar l'esmena número 30 per una banda, votació per un costat, la 28 i la 4 per una altra i la resta per una altra, perquè són votacions diferenciades.

Sí, gràcies.

El senyor president:

Senyor Such, volen alguna separació les seues senyories?

El senyor Such Botella:

Estem d'acord amb la separació que fa el senyor Ribó i mos quadra també.

El senyor president:

Moltíssimes gràcies. Doncs, passem a votar l'esmena número 1, número 3 i número 16. Vots a favor? Perdó, no. 1, 3 i 16. Vots a favor? Gràcies. Vots en contra? Gràcies. 9 vots a favor i 7 vots en contra.

Sí, però no està el representant del Grup Mixt. Queden aprovades estes esmenes.

Ara, atenent la petició del senyor Ribó, passem a votar les esmenes 4 i 28. Vots a favor? Gràcies. Vots en contra? Gràcies. Abstencions? Gràcies. 9 vots a favor, 6 vots en contra i 1 abstenció; queden aprovades estes dos esmenes.

Votem ara l'esmena 30. Vots a favor? Gràcies. Per unanimitat, queden aprovades.

Procedim ara a votar l'article 1. Vots a favor de l'article 1? Gràcies. Vots en contra? Gràcies. Per 9 vots a favor i 7 vots en contra queda aprovat l'article 1.

Votem ara, senyories, l'article 2, que no té esmenes. Vots a favor de l'article 2? Gràcies. Per unanimitat, queda aprovat.

Votem ara l'article 3. Vots a favor de l'article 3 amb l'esmena incorporada -clar està-? Gràcies. Vots en contra? Gràcies. Per 9 vots a favor i 7 en contra queda aprovat l'article 3.

L'article 4 no té esmenes. Vots a favor de l'article 4? Gràcies. Per unanimitat, queda aprovat.

L'article 5, amb l'esmena incorporada número 4, passem a votar-lo. Vots a favor de l'article 5? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 9 a favor. Queda aprovat l'article 5.

Passem ara a l'esmena número 5, que és del Grup Parlamentari Esquerra Unida-Els Verds, Esquerra Valenciana, l'Entesa. Per a la seua defensa, té la paraula el senyor Ribó.

El senyor Ribó i Canut:

Gràcies. Passe a votació l'esmena número 5, així com totes les esmenes d'aquest projecte de llei.

El senyor president:

Totes, senyor Ribó? Algun grup vol exercir el torn en contra?

El senyor Castellano Gómez:

No per a torn en contra, sinó per a separació de les votacions, senyor president.

El senyor president:

Correcte. Doncs podem manifestar el que creguem.

El senyor Castellano Gómez:

El Grup Parlamentari Popular voldria que, de les esmenes d'Esquerra Unida -parle de memòria- però crec que la número 14, l'esmena número 14 se votara per separat.

El senyor president:

Molt bé, moltes gràcies. Senyor Camarasa?

(El senyor Camarasa parla amb el micròfon desconnectat)

El senyor Castellano Gómez:

El senyor Camarasa Albertos:

El senyor president:

El senyor Camarasa Albertos:

El senyor president:

El senyor Camarasa Albertos:

El senyor president:

El senyor Camarasa Albertos:

El senyor president:

(El senyor Camarasa parla amb el micròfon desconnectat)

El senyor president:

Pero, d'Esquerra Unida? No. No, están todas.

El senyor Camarasa Albertos:

El senyor president:

(So d'un telèfon mòbil)

(Se sent una veu que diu: «No tiene ninguna»)

El artículo 6 tiene una enmienda número 5 del Grupo d'Esquerra Unida que ha sido rechazada. Procede por tanto, votar ahora el artículo 6, y para que sus señorías no tengan la mínima duda, eso quiere decir que vamos a votar sí, no o abstención al texto que, en la proposición de ley del Grupo Socialista, figura como artículo 6. ¿Han entendido? ¿Estamos de acuerdo? ¿Votos a favor del artículo 6?

El senyor Castellano Gómez:

Gràcies, senyor president.

En esta esmena número 6, pretenem la supressió de l'article de la proposició de llei del Grup Parlamentari Socialista que establix el llistó electoral en el 3%. I això amb la finalitat de mantindre, ni més ni menys, la redacció que ja consta i que, per tant, és vigent, de l'article 12 de la Llei electoral que fixa el llistó electoral en el 5%.

Jo no vaig a perdre temps en esta comissió, perquè ho fet moltes vegades en el ple i ho reiteraré les vegades que facen falta, que nosaltres apostem per l'estabilitat; apostem per la governabilitat; creem que esta qüestió, per part del Grup Parlamentari Socialista, obeïx simplement a una estratègia electoral -que és legítima, per altra banda, jo no vaig a criticar, evidentment, no vaig a criticar.

Perquè a més saben que per a rebaixar el llistó al 3% fa falta una majoria qualificada de dos terços i, evidentment, per a este percentatge són necessaris els vots del Partit Popular.

Jo crec que el que pretén el Grup Parlamentari Socialista és ficar-se una medalla sense ningun cost polític i sense ningun tipus de risc, perquè ja ho podien haver assumit a Madrid, que sí tenien majoria per a poder fer-ho i no ho feren en el seu moment. Per tant, no anem a entrar en eixa qüestió.

Ara, jo crec que és fàcil fer demagògia en estes qüestions i que el més complicat en política és mantindre la responsabilitat i la serietat; i ser conseqüent i congruent amb allò que u fa, al llarg de tota la seua història com a partit i allò que u ha votat i ha aprovat.

Nosaltres sí que volem ser seriosos i congruents i coherents i, per tant, no anem a deixar-nos portar per interessos oportunistes i conjunturals d'un determinat moment polític i apostar per l'estabilitat. Perquè ja hem dit mil vegades que la qualitat democràtica no està ni en el dos, ni en l'un, ni el tres, ni el set, ni en el deu per cent. Està en la voluntat lliure i democràtica que els ciutadans vullguen fer.

Ara bé, com a vostés no els convé esta qüestió, com no els agrada, s'han tret ara la teoria que esta esmena no se pot acceptar perquè és contrària a l'esperit de llei. I dic «esperit» de la llei i ho torne a dir, perquè el que procediria és una esmena a la totalitat.

Jo els he de confessar que porte des de l'any 1991 en esta casa i havia vist barbaritats amb

, però com esta ninguna, ninguna, fins a la data, i m'explicaré.

I, saben vostés per què m'explicaré? Perquè crida molt l'atenció que vostés, que pretenen fixar el llistó o establir un llistó per a garantir, segons diuen, una major democràcia, pretenen vetar el dret més elemental que pot tindre qualsevol grup parlamentari, que és el de presentar esmenes. I l'única cosa que volen establir és vetos a l'exercici de la democràcia.

la teoria que esta esmena és contrària a l'esperit d'una llei per a impedir la seua tramitació, quan no n'hi ha cap referència a l'esperit de la llei ni a l'exposició de motius, ni res. I quan, a més, només se dedica un article de tots, de tota la reforma, que en té diversos, a la seua reforma, amb la qual cosa jo crec que és un poquet insostenible, insostenible.

Jo me pregunte què haurien vostés aplegat a dir si en algun moment se'ns acudix al Grup Parlamentari Popular, rebutjar-los alguna esmena al·ludint que és contrària a l'esperit de les lleis que, com a projecte de llei presenta el Consell o com a proposició de llei presenta el Grup Parlamentari Popular.

Bé, jo crec que els qualificatius haurien sigut els tebis i els generosos, i els respectuosos, de

parlamentari, d'abús antidemocràtic. Bé, ahí els deixe a vostés que són més especialistes en tot allò de l'insult i la desqualificació. No sé ni què és el que haurien dit.

Però clar, la qüestió. estes qüestions no radiquen en el percentatge mínim que existix en la Llei electoral, sinó, com dia, en la voluntat dels ciutadans per a donar suport suficient per a obtindre un escó o no. Ací hi ha hagut formacions parlamentàries que en altres legislatures han tingut escons i grups parlamentaris i que ara no tenen; per què? Doncs perquè lliurement, els ciutadans així no ho entenen.

I no podem comparar tampoc sistemes electorals, perquè nosaltres tenim un sistema electoral

, que, entre altres coses, establix que amb independència del número de electors i d'habitants que tinga cada província, té 20 diputats fixos per cada circumscripció provincial. Per tant, jo crec que comparar allò que és incomparable és discriminatori, injust i, a més, està absolutament fora de lloc.

Bé, però jo voldria entrar, ja no en la qüestió del cinc i tres per cent que hem explicat en mil ocasions, sinó voldria entrar en el tema de l'argumentari del famós

118/99, en què el Grup Parlamentari Socialista ens ha obsequiat per a donar-li colorit al debat d'esta llei.

Anem a vore. Les esmenes que se presenten. -perquè nosaltres filem fi evidentment, senyor Such, llegim, estudiem i comparem i mirem jurisprudència perquè és la nostra obligació, per això ens paguen els ciutadans- les dos esmenes que fan referència a l'

118/99 eren addició, que no és el cas ni molt menys que ens ocupa, relatiu al llistó electoral. I a més, vostés volen ara fer un recurs contra una cosa que s'aprovà per dos terços amb majoria qualificada, votada per vostés mateix, pel Partit Socialista, alguna cosa. ara volen dir que això s'ha de recórrer, quan l'article 12 de la Llei electoral està votat pel Partit Popular i pel Partit Socialista amb un llistó del 5%.

I volen recórrer allò que vostés. no me sorprén, perquè acaben de votar-se contra un article que acaben de redactar vostés; no me sorprén.

118/99 que se basa en la doctrina establida en l'

-per si no ho sabia- 275/1993 del Tribunal Constitucional, parlava d'una llei de mesures fiscals i administratives que responien a un mateix fil conductor i que res té que vore amb una modificació parcial de reforma d'una llei electoral.

Però mire, és que en eixe cas s'havien presentat un total de 23 esmenes a la proposta de la proposició de llei amb una nova exposició de motius, amb una redacció de cinc apartats a l'únic article que tenia eixa llei, a l'únic article que tenia eixa llei, l'addició de 17 apartats més, una nova disposició derogatòria. És a dir, el que realment se pretenia era una esmena a la totalitat no, era una llei totalment distinta a la que hi havia. Per això, per això, el tribunal entén que no podia instrumentalitzar-se les esmenes parcials per a obviar un tràmit d'esmena a la totalitat, perquè si en un article se'n presenten 23, si li donen 17 apartats, se li donen disposicions transitòries i disposicions finals. Ara, vosté voler comparar això en açò, jo crec que no és que ratlle el ridícul, és que ratlla el que és kafkià, perquè no té absolutament res a vore. És voler, és voler mesclar les xurres amb merines, es voler mesclar les xurres amb les merines, és dir, no té absolutament res a vore.

Mire vosté, i parla de l'esperit de la llei. L'esperit de la llei, en el seu preàmbul, que té 11 paràgrafs o 12 paràgrafs, fins al paràgraf 7 de l'exposició de motius no parla del llistó electoral perquè és una cosa més, sense importància. I vostés sí que diuen que açò és per adequar la llei electoral a les exigències del nou estatut. Per tant, no sols és que no especifiquen l'esperit de la llei en el que és, en el que és l'exposició de motius, que en algun cas havia de marcar-la, sinó que a més, quan hi haja una llei que presente el Consell o el Grup Parlamentari Popular, qualsevol esmena que a mosatros mos vinga en gana direm que afecta l'esperit de la llei, i per tant ningun grup parlamentari podrà presentar ninguna esmena a ningun projecte de llei.

Bé, jo crec que això és una cosa que u que ho faça i que no li entre vergonya és que és una cosa que jo crec que és un poquet increïble fins i tot d'entendre. Jo crec que és no admetre de manera arbitrària, obstruir el dret parlamentari bàsic, i més en una cosa tan desgavellada com és esta proposta i esta analogia que vostés volen fer, que no se pot fer, ni jo crec que. ja no ni imprudent ni insensatament, és que no se pot fer de ninguna de les maneres. Me pareix que és una cosa que és un símptoma molt, molt, molt preocupant, molt preocupant del Grup Parlamentari Socialista.

Mire vosté, per a preservar drets i eludir el risc d'inadmissió d'esmenes parcials tot els grups haurien de recórrer, segons la seua teoria, a presentar una esmena a la totalitat amb text alternatiu, la qual cosa seria absolutament absurd. És que això és el que vosté està dient. Això és el que vosté està dient. És que, com li dia abans, és que

. És que vosté està dient que en tots els projectes de llei, totes les proposicions de llei s'ha de presentar una esmena a la totalitat amb text alternatiu. És que és una cosa absolutament increïble.

El llistó electoral vosté diu que és l'esperit de la llei. O és que no és el nombre de diputats, de 99, que és l'únic que exigix el manament estatutari? O és el tema de la paritat? O és el tema del finançament? O és el tema de les incompatibilitats? O és el tema? Per l'amor de Déu! Vosté m'agarra un

d'un article primer que resulta que li fan 17 addicionals, que li fan 23 esmenes a un article i que li canvien absolutament tot. I vosté vol comparar.

Sap l'únic que vol vosté i pretenen vostés amb açò? Una cortina de fum per a no vore el ridícul d'haver de votar-se a una proposició de llei que han presentat vostés. Eixe és l'únic objectiu d'açò. I volen marejar ací a tot el món, volen fer perdre ací el temps a tot el món per a evitar no fer el ridícul i vore's en el que haurà d'eixir, en l

'Anuari de Dret Parlamentari

, que els lletrats d'estes Corts bé treballen i servix per a la biblioteca, per a la bibliografia parlamentària, i és molt positiu, i és molt eficaç, i jo sé que és molt, perquè això serà digne de vore. I és l'únic que volen evitar, és l'únic que volen evitar. Amb la qual cosa encara me pareix més greu la seua posició.

I miren vostés, i miren vostés, la llei se compon de 14 articles, però tant sols un se referix a l'esperit de la llei. Jo no sé això de l'esperit de la llei que és? Perquè vostés no ho concreten ni en l'exposició de motius ni absolutament en res.

En conclusió, senyor Such, una vegada més, jo crec que el que vostés demostren és el seu exemple del tarannà democràtic que tenen. Quan una cosa que no els agrada de les decisions que prenen legítimament i reglamentàriament les Corts, recorren a l'obstruccionisme, ja siga amenaçant amb recursos, que, per cert, poden anar al que vullguen, amb tots els respectes, inclús al de la Rota Romana, no tenim ningun problema, ningun problema, eh, permetent-me la llicència de. tal; o ja siga abandonant les comissions o les ponències, perquè com no m'agrada, no jugue. Com els xiquets. Com no m'agrada, no jugue.

Jo crec que és un exemple la falta de respecte a les institucions. ¿I vosté s'imagina quantes esmenes haguérem pogut rebutjar de tots els grups parlamentaris en estes Corts seguint el criteri que vostés mos indiquen? Vaja, senzillament, en una paraula, absolutament «ridícul».

Moltes gràcies, senyor president.

El senyor president:

Gràcies a vosté, senyor Castellano.

Per a torn en contra, té la paraula el senyor Such.

El senyor Such Botella:

Gràcies, senyor president.

Bé, senyor Castellano, sí que està preocupat vosté per açò, perquè li ha dedicat tot el temps al tema del recurs, no sé si aconsellat pels seus lletrats o per qui siga que havia de fer constància d'este al·legat en el

obligatòriament, de cara a poder defensar-se o almenys plantejar el que siga davant el recurs. Supose que serà per esta dada jurídica i no per intentar convéncer a ningú.

Mire vosté, el que vostés feren el dia que votaren a favor de la presa en consideració de Llei electoral valenciana va ser un acte de pilleria. I vostés mateixa ho van reconéixer. I damunt rient anaven dient «i ara els obligarem a votar en contra». El que feren vostés és una estafa, una estafa a la ciutadania, perquè vostés tenien després una proposició de llei, que havia de vore's després, que sols tenia un article i que vostés el tenen ahí suspés. Vostés feren una estafa en tota regla perquè votaren una cosa en la qual no creien, en la qual no creien. I per primera vegada votaren a favor d'un article que parlava de la rebaixa electoral del 3%. Digueren «farem la pilleria i quan tinguem la majoria ho canviarem». Però mire per on, senyor Castellano, vosté fins al moment no és membre del Tribunal Constitucional. No ho és. Alguna dia si s'esforça molt igual ho serà, senyor Castellano. Per tant, vosté no pot coartar la possibilitat, en el dret que nosaltres tenim, de si creem que s'ha vulnerat la llei o si s'ha fet un engany manifest a la ciutadania que nosaltres anem on considerem oportú, senyor Castellano. I ni és kafkià, ni és ridícul, ni són eixes paraules grandiloqüents que a vosté li agrada molt per a desqualificar sempre al contrari. No senyor, no senyor. Cadascú està en el seu dret. Vostés feren una estafa, feren una pilleria en les Corts, feren una pilleria en les Corts, votaren a favor d'una cosa que no creien, i ara es veuen obligats a fer este al·legat. Sí! Es veuen obligats a fer este al·legat!

I li he de dir, mire, hi ha centenars i centenars d'escrits i de papers respecte les discussions estatutàries, legals, reglamentàries, el que vullga, respecte a este tema. Que este tema era el fonamental en allò que ha sigut discussió Estatut d'autonomia, declaracions. Hi ha, bé, documentalment muntonades, muntonades de documents que acrediten que el tema de la rebaixa electoral era el tema important i el que ha portat molta més discussió.

I mire vosté, mire vosté, senyor Castellano, no pot enganyar la gent, no pot enganyar almenys els qui estem ací. Almenys, almenys a mi no m'enganya, perquè jo conec de primera mà el que va passar a Madrid. I vosté ara diu, i no es posa roig, que «haver-ho canviat a Madrid». Hola! I no es posa roig vosté! No es posa roig! No es posa roig! Sí, sí, ho ha dit vosté ací! A mi no em canviaria haver-ho abaixat al 3%. I no es posa roig de totes les amenaces que el seu partit va a fer que anava a retirar este estatut, del president de les Corts cridant a Madrid, vore els passos per a retirar l'estatut i de totes les paraules que va fer el seu partit dient que com s'abaixava açò se n'anava i es tornava a vore. I no es posa roig vosté, senyor Castellano! I ve ací i ho diu amb una naturalitat, amb una tranquil·litat! Diu, bé, «haver-ho llevat» i vostés hagueren recolzat i hagueren votat este estatut en el 3%.

A qui vol enganyar? A qui vol enganyar, senyor Castellano? A qui vol enganyar? Jo crec que no enganya a ningú, ni a vosté mateixa. Ho diu per dir-ho i s'ha acabat la broma.

Mire, per respecte a milers de valencians que tenen dret a expressar el seu vot i a poder participar en estes Corts nosaltres baixem al 3%. Creguem que és un dret. I vosté diu «és una estratègia electoral».

I vosté dir que no què és? Què és? Un favor que li fan a la gent? Què és? Explique-m'ho! Explique-m'ho què és això que vosté diu, que per als altres és estratègia electoral i mosatros som els defensors ací de no sé què? Va! Explique-ho, explique-ho això també. ¿Per què vostés volen evitar que més de 200. 000 valencians que votaren l'altra vegada no puguen entrar en estes Corts, per què? Tenen por, senyor Castellano? És que tenen por a perdre? És que vostés creuen que una major participació va en contra dels seus interessos? Explique-ho i conte-ho ací públicament també. Perquè ací sempre, ací les regles del joc les fixen vostés, permanentment les fixen vostés, en la seua majoria. Fixen les regles del joc i a qui li agrade que jugue i al que no li agrade que vaja, «anem a comissió, els qui compareixen són els meus, els teus no poden comparéixer perquè jo no vull, perquè jo no vull». Anem a una comissió d'investigació, eixos documents no poden vore's «perquè jo no vull». «Eixos compareixents no poden comparéixer perquè jo no vull». Eixa és la teoria de vostés, senyor Castellano, permanentment en estes Corts.

I l'última que demanem: una ampliació del termini per a estudiar el reglament, i ja mos diuen que no, que el reglament cal fer-lo de pressa i corrents perquè hi ha un calendari que l'1 de gener ha d'entrar en vigor. Per l'amor de Déu! Això també? «Perquè jo ho dic, perquè jo ho dic».

I com vostés s'han acostumat a això, vostés en estos moments estan en la dreta més extrema de la intolerància permanent i de la imposició al que vostés diuen. I mire si és imposició i intolerància que són capaços de fer discursos que no són de deveres, com el que jo li he explicat, que no són reals, o almenys són mitja mentira, mitja mentira, eh, mitja mentira. Això d'haver abaixat vostés en Madrid al 3%, és que m'ha assentat fins i tot malament, de deveres, m'ha assentat malament. M'ha assentat, m'ha assentat realment malament.

Ja feren molt, eh! Ja feren molt, feren molt, eh, llevant-ho de l'Estatut d'autonomia, feren molt. Que jo m'enrecorde dels seus companys, els seus companys allí, a Madrid aquella nit, m'enrecorde perfectament perquè jo estava allí, a Madrid, i estaven els seus companys del PP i sé el que passava. O siga que ja n'hi ha prou i no diga «no entren per ahí», perquè ahí no diu vosté la veritat.

Nosaltres seguim apostant pel que és la rebaixa del sostre electoral, del 5 al 3%. Creem que és fonamental i a més a més anem a. ja tenim preparat el recurs a la Mesa de les Corts, perquè creguem que va ser una estafa el seu acte, va ser una estafa, creem que és un acte de pilleria que tenint mitjans, mitjans parlamentaris i possibilitats per a poder modificar això no ho han fet. Perquè l'única pretensió seua, com a gran adalil jurista de vore com enganya a no sé qui, la seua pretensió era burlar-se del Grup Parlamentari Socialista.

Doncs mire, anem a burlar-nos tots, però anem al Tribunal Constitucional. I com vosté no és per ara membre del Constitucional, vosté no és qui dicta la sentència, senyor Castellano, perquè si vosté ho fóra ja la tindria dictada. Però anem al Tribunal Constitucional perquè anem a emparar-nos en centenars de documents que realment el tema de la rebaixa electoral és fonamental, que vostés han fet un acte d'estafa política d'una forma clara en el tema d'aprovar la llei, d'aprovar la proposició de llei del Grup Parlamentari Socialista per a modificar-la després, ho han fet conscientment. I que vostés, fent ara esmena de supressió, eh, de supressió, vostés estan generant una incongruència respecte a la seua votació, eh, no a la meua, a la seua votació. La incongruència és seua, que votaren una cosa i ara canvien la posició de votació, ara la canvien. Vostés ací són incongruents entre el que votaren. Vostés tenien l'opció de fer-ho d'una altra forma, de fer una esmena a la totalitat i no la feren. Volgueren fer una estafa i ara li he de dir que, lamentant-ho molt, ens vorem en el Tribunal Constitucional perquè el Tribunal Constitucional diga si el que vostés han fet com a dret parlamentari i conforme a llei és correcte o no.

El senyor president:

Moltes gràcies, senyor Such.

Per a rèplica, senyor Castellano.

El senyor Castellano Gómez:

Gràcies, senyor president.

M'encanta, senyor Such, perquè el veig vigorós hui, però sense arguments, com quasi sempre. Perquè, clar, ha hagut de recórrer a tots, inclús al reglament. Que ara també li contestaré a tot, si m'ho permet la presidència -ja que vosté m'ho ha dit-, per a demostrar-li sense alterar-me i sense assenyalar en el dit que no sols no té raó, sinó que a més no sap per on eixir perquè sap que han ficat la

I vosté primer me diu que és una estafa presentar esmenes per a millorar una llei. Vostés vénen estafant a estes Corts i a esta comunitat des de tota la vida. Perquè des de l'any 1995 que estem governant mosatros estan presentant esmenes a totes les lleis. Però no es dóna compte que cosa més ridícula no se pot dir sense ficar-se roig, senyor Such? No se dóna compte? No es dóna compte? Com que és una estafa esmenar una llei? Vaja! És que. , vaja, és que és una cosa que, si no és perquè estic sentint-ho, no m'ho creuria.

Jo no li he fet cap al·legat. Jo li he desmuntat jurídicament, i després decidirà evidentment el Tribunal Constitucional que siga competent. Faltaria més! Li he desmuntat jurídicament i li he explicat, perquè m'he llegit l'

118/1996, per si no sap la data, de 10 de maig, i l'

275/1993 del Tribunal Constitucional, perquè me l'he llegit dos o tres vegades, i no té absolutament res a vore, no té absolutament res a vore. I vostés sols volen tirar una cortina de fum, davant una ficada de pota absolutament impresentable, però impresentable amb

, perquè no arriba ser impresentable sense hac. Imagine's vosté, imagine's vosté la ficada de pota que han fet.

I mire vosté si està equivocat, i si el peix mor per la seua boca, que mosatros estem disposats a favor en les modificacions de millora que són clares en esta llei. On està l'estafa? On està l'estafa, senyor Such? És que no se sosté el que vosté diu, és que no se sosté. És que no té ningun tipus d'explicació el que vosté diu.

I vosté diu que jo sense posar-me roig dic allò del 3%? Mire, jo li ho puc dir amb tota l'autoritat moral del món. I sap per què li ho puc dir? Perquè el meu partit no ha fet ninguna variació mai sobre el llistó electoral del 5%. Vostés han defés a capa i espasa i a mort, en l'etapa del senyor Lerma, el 5%. I l'han seguit defenent en el Senat i en el Congrés dels Diputats, i ahí està el

. El senyor Rubalcaba, el senyor Pla -sap qui és el senyor Pla? , sap qui és, no? - i el senyor Lerma, en una intervenció, que jo crec que fou molt meritòria en el Senat, i que defengué a capa i espasa el 5%.

Però li vaig a dir més, per si no ho sabia. Perquè vosté estaria a Madrid, però jo estava en les reunions, en representació del meu partit. En unes reunions que, per cert, per cert, no hi havia ningun representant del Grup Parlamentari Socialista i no hi havia ningun representant del Pspv-Psoe de la Comunitat Valenciana, i sí que hi havia un representant del Partit Popular de la Comunitat Valenciana, que era jo. I estaven el senyor Perales, el senyor Císcar i el senyor Jáuregui. I tingué la generositat i la gentilesa, el grup parlamentari i el Partit Popular de la Comunitat Valenciana, de donar-li una eixida al senyor Pla, com el secretari autonòmic de relacions institucionals del Partit Socialista de comunitats autònomes demanava. I vostés no tenien ningun problema d'haver reduït al 3% el llistó electoral perquè tenien la majoria per a fer-ho.

És més, va ser criticat durament per Esquerra Unida i pels partits nacionalistes en la comissió constitucional i en el ple. Però què està vosté dient ací? És que això està escrit. Això no és que ho diu el senyor Castellano. Això està escrit negre sobre blanc en el

de la comissió constitucional i del ple. I està escrit en les reunions. I si no sent, evidentment, no sabrà mai la història com s'escriu, no sabrà mai la història com s'escriu.

Per tant, no sols és que no volgueren. perquè una cosa és l'estratègia electoral, la demagògia i la boca xicoteta i, una altra cosa, és que a la millor haguérem dit tots de fer el 3% i s'hagueren tirat vostés arrere els primers. I no me faça que diga més coses, que ja ratllarien la imprudència que haguera de contar jo en la comissió parlamentària, i normalment me tinc com a poc imprudent. I, per tant, no vaig a passar d'ahí, no vaig a passar d'ahí.

Mire vosté, me parla del reglament, que no se fa una pròrroga per al reglament. Portem dos ponències, portem tota la legislatura parlant. bé, tota la legislatura. Acabe de faltar a la veritat. Portem ja deu o onze anys parlant del reglament, com portàvem de l'estatut. Hi ha esborranys. Bé, jo no sé si en tinc sis, set o huit damunt la taula. L'últim text del reglament el tenen vostés més de quatre mesos damunt de la taula, més de quatre mesos damunt de la taula, amb una carta personal del portaveu del Grup Parlamentari Popular al Grup Parlamentari Socialista. I li ho pot preguntar, que el tindrà ben a prop. I resulta que vostés en quatre mesos no tenen temps ni per a treballar ni per a vore'l. Resulta que abandonen la ponència. I vosté ara ací ve a fer el teatre de tirar-se les mans al cap, que per què no ampliem. . quan ja eren per al dia 7 les esmenes. I per no publicar-ho la Mesa, amb una proposta nostra, quan parlàrem amb els dos grups i ho ampliàrem al dia 14 i ve i diu ara que no se pot ampliar més?

Però vosté sí que no pot enganyar a ningú, perquè damunt no té ni informació de les coses. Jo li pregaria que, almenys, quan vinga a fer un debat d'estes característiques, com a mínim, com a mínim, estiga informat, i que l'informe qui l'haja d'informar, que evidentment jo no l'he d'informar.

I vostés tenen damunt de la taula més de quatre mesos un text del reglament, i no és del que toca. Però miren vostés, és que mosatros no hem abandonat la ponència. Si és que mosatros no hem abandonat la ponència. I la tenen quatre o cinc mesos. I en cinc mesos. I si vostés se creuen que l'estratègia -que me pareix molt legítima, i jo la criticaré políticament perquè estic en el meu dret de criticar-la. O és que perquè siga el grup parlamentari no tinc dret a criticar-la? - d'estar esmenant, esmenant, sistemàticament i indiscriminadament tots i cada un del projectes de llei i dels proposicions de lleis, totes, fins a dos, tres i quatre vegades que demanen projectes, quan molts d'eixos projectes estaven presentats en el mes de juny i juliol, abans de l'estiu, vencien en setembre i en octubre, i encara després de quatre mesos, han hagut de demanar pròrroga. Això és el que falta de treballar. I ara vosté ve ací a fer una perorata, una catilinària, de per què no se vol. Home, per l'amor de Deu! , per l'amor de Deu! Que ací som seriosos. O, almenys, hem de ser seriosos. O, almenys, hem de ser seriosos.

I a mi pareix molt bé que vosté vullga evitar a costa que el seu partit faça un ridícul espantós i d'antologia en una proposició de llei que han presentat vostés.

Mire vosté, molt bé. Si és que no és el meu problema. Jo l'he esmenat perquè tinc el dret parlamentari a esmenar-lo, reglamentàriament, legalment i constitucionalment. I a més, jo estic encantat que vosté defense els seus interessos on vullga, en el Tribunal Constitucional, que per això està, i en les instàncies judicials que vosté crega convenient. Jo li he donat raons polítiques i jurídiques del que estic dient. Vosté no me n'ha donat cap. I ha hagut de parlar-me del reglament, ha hagut de parlar-me del llistó electoral, ha hagut de parlar-me de no sé què, perquè no ha sigut capaç de donar-ne ninguna llei.

I, evidentment, si vosté vol donar cortines de fum o vosté se creu que ací el grup parlamentari majoritari va a ballar al so de la música que vostés diuen, estan molt equivocats. Perquè per més que intenten intimidar-mos, per més que intenten insultar-mos, per més que intenten desqualificar-mos, per més que intenten obstruir els projectes de llei, per més que intenten vetar els projectes que fa este Consell, li he de dir que ni mos van a intimidar i que anem a fer el que hem de fer, que és defendre el nostre programa electoral, defendre els ciutadans i defendre esta comunitat.

Moltes gràcies, senyor president.

El senyor president:

Moltes gràcies, senyor Castellano.

Senyor Such.

El senyor Such Botella:

Moltes gràcies, senyor president.

Mire, senyor Castellano, vosté sempre amb la desqualificació per davant als altres: «que no estan informats, que no són treballadors, que vosté és el més treballador, el més seriós i el més rigorós». Bé, eixa és la perorata, la que sempre fa vosté per a vore si s'autoconfirma i se reafirma i l'aplaudixen en els seus al·legats.

Però no seré jo qui li diga si vosté es treballador o no o és rigorós o no. Jo l'única cosa que sé és que a les proves vaig a remetre'm. Nosaltres hem presentat una proposició de llei de modificació de la llei electoral valenciana, amb no sé quants articles, i vostés n'han fet una d'un article. Si vostés són tan treballadors. ara resulta que volen aprofitar-se del treball que fan els altres, de la serietat que fan els altres, de la rigorositat que fan els altres.

El senyor president:

Senyories, per favor.

El senyor Such Botella:

. volen aprofitar-se fent les esmenes. El treballador, el treballador, el gran treballador, l'informat, el que sempre està informat, el rigorós, el sabut. I els altres, com no són ni treballadors, ni rigorosos ni sabuts, resulta que fan una proposició de llei completa i vostés d'un article. I ja està. Eixe és l'esquema, eixe és l'esquema. I hem d'aguantar tot l'al·legat que vosté fa ací, de desqualificacions personals, que no estic informat, que no sé què. I l'hem d'aguantar! Doncs l'aguantem. Sap per què? Perquè nosaltres, nosaltres estem convençuts que el que estem fent estem fent-ho bé, estem fent-ho i treballant per a la nostra gent, per a la gent d'esta comunitat, que aspira a poder estar representada en estes Corts i que vostés d'esta forma estan negant-los la possibilitat. Eixe és l'esquema.

Vostés tenen por a perdre si es canvia al 3%. Vostés volen limitar la possibilitat que la gent puga tindre representació parlamentària. Vostés estan còmodes en un esquema en què som la comunitat que més obstacles i entrebancs posa als ciutadans per a poder accedir a les Corts Valencianes. I en eixe esquema vostés estan còmodes. Els restrictius són vostés, els qui eviten que la gent puga parlar lliurement i puga incorporar-se a les Corts són vostés, no nosaltres. I com nosaltres en això estem tranquils i satisfets, mosatros per això hem presentat la rebaixa del sostre electoral.

Vostés no diuen res més. L'únic que diuen és que els altres no estan informats, que són incoherents, que són no sé què. I amb l'insult personal ho acaben tot. No obstant això, el fons polític és que vostés volen evitar que la gent puga tindre una major representativitat en estes Corts. El fons polític és que vostés no volen que millore la qualitat de la nostra democràcia en esta comunitat. El fons polític és que vostés volen evitar que ací hi haja més representació, hi haja més veus i que es puga escoltar a més part de la societat.

Eixe és el fons polític que vostés volen evitar amb este tipus d'al·legats de, permanentment, permanentment, desqualificació personal, d'aquell que sempre és un inútil, o aquell que sempre és un indocumentat o no informat, o poc rigorós, sempre amb les seues paraules, que ja les coneixem, senyor Castellano, perquè açò sempre ho diu vosté dels altres.

(So d'un mòbil)

I jo li pregue que vosté es mire a si mateix. Cada u ens hem de mirar a nosaltres mateixos i no permanentment estar desqualificant l'adversari amb eixe tipus de rum-rum que vosté.

eixe tipus de rum-rum, que vosté és molt aficionat, és molt aficionat a fer de forma.

El senyor president:

Senyories, per favor.

El senyor Such Botella:

Mire, torna a dir: «Haver-ho modificat en Madrid». Ho torna a dir i es queda també més ample que llarg, es queda més ample que llarg.

Mire vosté, mire vosté, el senyor Camps estava volant, estava venint de París, estava volant, i el varen cridar per a dir-li que este estatut s'havia de retirar. Sí senyor. El varen cridar per a dir-li que este estatut s'havia de retirar. I a mosatros van vindre a dir-mos que l'estatut anava a retirar-se, senyor Castellano.

I si amb açò no té prou ja, si amb açò no té prou ja, més val que s'ho faça mirar, senyor Castellano.

El senyor president:

Moltes gràcies, senyor Such.

Jo vull recordar a les seues senyories que el que estem debatent és la modificació de la llei electoral, no de l'Estatut d'autonomia.

Clar, clar, clar.

Bé. Finalitzat el debat de l'esmena número 6, anem a procedir a la votació de l'esmena, que és a l'article 7. Esmena número 6 a l'article 7. Vots a favor de l'esmena número 6? Gràcies. Vots en contra? Moltes gràcies. 7 vots en contra i 9 a favor, queda aprovada l'esmena número 6, per la qual se suprimix l'article 7 de la proposició de llei.

Però la presidència, que vol col·laborar amb les seues senyories, vol comunicar que perquè no se senta amb indefensió, el reglament permet, l'article 115, que puguen presentar vots particulars. En el cas del Grup Socialista, seria un vot particular per a recuperar el text. En el cas d'Esquerra Unida, seria presentar un vot particular i manteniment de l'esmena, per si prosperara el vot particular, que poguera defensar l'esmena.

Bé. He dit astò, i perdonen, però. perquè ningú després diga que hi ha indefensió.

Procedix ara passar a l'esmena número 8, a l'article 8, del Grup Parlamentari Popular.

Per a la seu defensa, té la paraula el senyor Castellano.

El senyor Castellano Gómez:

Moltes gràcies, senyor president.

Amb tota la humilitat possible, perquè evidentment el qui parla sempre va d'humil, jo quan dic que no hi ha informació, crec que no estic desqualificant ni insultant a ningú. Simplement estic constatant un fet evident i objectiu que no pot discutir-lo ningú. Si no té informació el qui parla, no té informació. Això no és culpa meua. I això no és. Jo dic que mosatros sí que ho hem treballat, no he dit si els altres ho han treballat o no, ni me fique tampoc. Per tant, ni insult ni desqualificació a ningú.

Ara, quan no se té res a dir, s'ha d'agarrar a les

i les

generals, perquè no se tenen arguments i sempre s'ha d'anar. Però, bé, en fi, no anem a entrar en eixes qüestions.

Mosatros presentàrem sols un article perquè el mandat estatutari sols exigix el canvi del nombre de diputats, no exigix res més. Per tant, no feia falta, en eixe cas, només que qüestions tècniques per a fer ninguna modificació de la llei electoral.

I miren, esta esmena. mosatros volem complir coherentment el que se firma entre dos partits polítics. I firmà el president de la Generalitat, el molt honorable senyor Camps, i el secretari general del Grup Parlamentari Socialista, el senyor Pla, firmaren un acord institucional, un diumenge de matí en el Palau de la Generalitat, en què deia que en la llei electoral s'havien de fer dos modificacions, a saber: una, el nombre de diputats i, dos, que se donara una solució, aprofitant les noves tecnologies, als períodes de permisos de paternitat i també malalties de llarga durada, que han omés vostés en la seua proposició de llei i que mosatros presentem una esmena per a introduir-ho.

Simplement presentem una esmena perquè se vote o que s'afegisca a la llei el que està firmat unànimement, voluntàriament i lliurement pel Partit Socialista, sense desqualificar i sense insultar i sense fer res. Perquè ací al final, ja no sé si és que haurem de parlar en llatí, perquè, bé.

Per tant, mosatros entenem que esta esmena cal millorar-la, este article, com que a part dels permisos parentals, en igualtat d'hòmens i dones que puguen demanar-lo, les malalties de llarga duració, perquè estava ja pactat i estava aixina parlat. I creem que el sistema que vostés fan en la proposició de llei és un sistema farragós, és un sistema que pot dur inseguretat jurídica, és un sistema que no és, al nostre entendre, el més adequat. Perquè, clar, que un diputat temporalment se substituïsca correguent la llista, jo crec que en el nostre dret electoral i parlamentari pot tindre les seues inseguretats jurídiques i pot tindre les seues qüestions. Jo crec que en este cas els diputats no es troben en una situació equiparable a la dels treballadors per compte d'altri o als funcionaris públics, sinó que esta substitució afecta l'exercici de representació que els diputats ostenten respecte als ciutadans que són els únics que els elegixen.

Per tant, els diputats reben un poder delegat derivat de l'elecció dels ciutadans. I difícilment cap entendre en el nostre ordenament, i d'acord amb la teoria general del dret, que puguen delegar a la seua vegada en altres el poder que reberen a través de les urnes o a través dels electors. Però, ahí se susciten alguns dubtes.

Dia, senyor president, que ahí se susciten molts dubtes, dubtes com, per exemple, què ocorre amb els drets econòmics del parlamentari que se substituïx, dubtes en quines prerrogatives corresponen al diputat o a la diputada substituïts i quins als substituïts, fins on arriba la inviolabilitat, tant d'uns com d'altres, pels actes realitzats en l'exercici del seu càrrec. És a dir, jo crec que és una solució que comporta massa riscos jurídics i massa dubtes en estos moments en el nostre sistema electoral i parlamentari, i dins de la teoria general de dret que tenim mosatros especificada en el nostre país en base a les normes electorals.

Mosatros el que diem és que en el segle XXI aprofitem les noves tecnologies que, per altra banda, era un acord que teníem tancat, parlat i que estàvem d'acord, tant del Partit Popular com del Partit Socialista, que aprofitàrem les noves tecnologies, no sols per als permisos paternals tant de l'home com de la dona, sinó també per alguns diputats que puguen tindre una malaltia de llarga durada, com desgraciadament ha passat en esta legislatura i com desgraciadament, doncs, també fa poc de temps hem tingut i ho hem sofrit ací en esta cambra.

Per tant, entenc que hui n'hi ha sistemes de les noves tecnologies que sense cap tipus de risc jurídic, sense cap tipus d'intentar forçar la interpretació de ninguna norma o de saber si és legal o no legal, es pot fer perfectament.

I ampliem, no sols als permisos paternals, tant de l'home com de la dona, sinó també a les malalties de llarga durada, entre altres coses perquè aixina estava ja firmat i subscrit per unanimitat entre el Partit Popular i el Partit Socialista.

Per tant, jo entenc que esta és una esmena no sols molt raonable, sinó que està basada literalment en un acord firmat pel Partit Popular i pel Partit Socialista, que millora el text presentat pel Grup Parlamentari Socialista en ampliar també a les malalties de llarga durada i que, sense cap tipus de risc legal i jurídic, aprofitant les noves tecnologies, dóna solució -jo crec- viable i possibilista al tema que s'està plantejant.

Moltes gràcies, senyor president.

El senyor president:

Gràcies a vosté, senyor Castellano.

Torn en contra? Senyories, no hi ha torn en contra.

Passem a votar l'esmena número 8 a l'article 8. Vots a favor d'esta esmena? Gràcies. Per unanimitat dels presents queda aprovada.

Senyor Ribó, la presidència no té inconvenient, si la seua senyoria vol, que se repetisca la votació. Era a l'esmena 8, de l'article 8. No hi ha hagut torn en contra. Si la seua senyoria vol que tornem a votar, no hi ha cap inconvenient. El que vosté diga.

Bé, doncs, donem per bona la votació realitzada. S'aprova per unanimitat esta esmena.

Passem ara a l'esmena número 9, a l'article 9. Per a la seua defensa, té la paraula el senyor Castellano.

El senyor Castellano Gómez:

Molt breument, senyor president.

Respecte a l'esmena número 9, establir, en primer lloc, que mosatros sempre hem mantingut també amb coherència, des del Partit Popular, que no s'han de posar portes al camp i que, evidentment, la igualtat entre els hòmens i les dones ha de ser una igualtat sincera, que es creguen absolutament tots i no forçar qüestions que entenem que, a més, no tenen bones solucions. Ací se parla d'un percentatge del 60 al 40%, en el qual mosatros mos preguntem: per què hem de fer la posició cremallera a les llistes electorals? Poden anar d'un, de dos o de tres, tres dones seguides, com és el cas d'Esquerra Unida com he vist este cap de setmana, i me pareix absolutament molt bé. I ho pot fer el Grup Parlamentari Socialista, el Grup Parlamentari Popular o el partit que crega convenient.

Jo crec que al Grup Parlamentari Popular no li ha de dir la llei ni el nombre d'hòmens ni de dones que ha de tindre en les llistes, se parla del 60 al 40. Mosatros tenim quasi el 44% de dones en estos moments ja en el Grup Parlamentari Popular. En eixe sentit, ja se passaríem un 4% del que vostés volen establir en esta llei. Bé, jo crec que ni establir l'alternança ni establir per llei estes qüestions. , perquè jo crec que a les persones no se les ha de mirar per la seua condició sexual, sinó que se les ha de mirar per la seua capacitat i per la seua integritat com a persones.

En eixe sentit, jo crec que no cal tindre cap desconfiança ni en hòmens ni en dones, sinó que la vertadera igualtat d'oportunitats cal aplicar-la els partits polítics a l'hora de fer les llistes, que crec que és el que evidentment correspon.

L'esmena 11 suprimia l'article 27. 2 paràgraf

, respecte a l'apartat 5 de l'article anterior. I volguera també, si aixina ho permet la presidència, acumular la resta de les esmenes que li queden al grup parlamentari.

El senyor president:

Senyor Castellano, permeta'm una observació.

El senyor Castellano Gómez:

Diga'm vosté.

El senyor president:

L'esmena 11 és de l'article 26. O siga, el que modifica és l'article 26 de la llei. Clar! Esmena 11, però que modifica l'article 26 de la llei, no l'article 27.

El senyor Castellano Gómez:

L'article 27, paràgraf segon i no el 26, com consta en el butlletí oficial.

El senyor president:

És un error.

El senyor Castellano Gómez:

Efectivament, és l'article 27. 2.

sinó el 27. 2.

Gràcies a la presidència per.

El senyor president:

El senyor Castellano Gómez:

Moltíssimes gràcies, senyor president.

Després, en la resta de qüestions.

El senyor president:

Té raó, senyor Castellano.

El senyor Castellano Gómez:

Moltes gràcies, senyor president.

La resta d'esmenes es referien al tema de la conversió de pessetes en euros. Jo crec que no n'hi haurà cap problema perquè, evidentment, en l'any 1987 no teníem la moneda única de l'euro, i la tenim ara. Per tant, jo crec que no hi ha cap problema en fer la convertibilitat matemàtica sense cap tipus de problema de les pessetes a l'euro, que és evidentment la moneda que tenim actualment.

I dir també que, a pesar que el Grup Parlamentari Socialista presentà una esmena, en la qual se reduïa el 50% l'aportació actual que teníem per compensació econòmica, per vots i per escons en la llei de 1987, sí és cert -i aixina també consta- que es féu una altra esmena rectificant eixe error. Per tant, no n'hi ha més comentari a fer al respecte.

Mosatros sí que, amb l'esmena que presentem, volem mantindre el que estava ja previst en la llei anterior, augmentant -i coincidíem ahí en les xifres-, una vegada rectificat ja per part del Grup Parlamentari Socialista el text que havien presentat, mantindre la distinció entre els partits que tenien representació parlamentària i aquells partits que obtenint més del 3% no tenien representació parlamentària, perquè també tingueren una subvenció electoral, tal com consta en estos moments en la llei electoral i que, per tant, el que fem és que es mantinga amb eixe mateix criteri.

Moltíssimes gràcies, senyor president.

El senyor president:

Gràcies a vosté, senyor Castellano.

Torn en contra, senyor Such.

El senyor Such Botella:

Gràcies, senyor president.

Per començar pel final, pel que s'ha plantejat, efectivament, el Grup Parlamentari Socialista va fer una correcció d'errades en el sentit d'ubicar 60 cèntims d'euro per cada vot aconseguit per la candidatura que haguera obtingut, almenys, el 3%.

Bé, nosaltres el que hem fet ha sigut unir els dos apartats, el

de la mateixa llei, perquè un diu: «30 cèntims d'euro per vot aconseguit per cada candidatura que obtinga escó», i «30 cèntims d'euro per cada vot aconseguit per la candidatura que haguera obtingut, almenys, el 3%». Com nosaltres en la nostra proposició de llei ho rebaixem al 3%, no té cap sentit fer eixa diferenciació i ajuntem els dos apartats en un mateix unificant el que és el tema econòmic i, evidentment, anava en relació amb el que era la nostra aposta de rebaixar el sostre electoral.

En eixe sentit, com anem a mantindre-ho i anem a fer també vot particular d'açò, anem a votar en contra d'esta esmena.

I, mire, del tema de la igualtat s'ha parlat molt. També ha sigut un dels principis bàsics que nosaltres incorporàrem, senyor Castellano, en aquell document que va signar Joan Ignasi Pla i el senyor Camps, que vosté no ha tingut en compte en este apartat de la igualtat perquè ha suprimit completament l'article que nosaltres hem posat, quant al que fa referència del 40 i 60 i de l'obligatorietat de les candidatures alternant hòmens i dones.

Mire, açò és una aposta que fem, almenys fa el meu partit -i jo sé que també és compartida per altres partits- de la integració plena de les dones a la política. És una aposta. Que vosté creu que no cal fer-la perquè el seu partit és ja suficientment generós en la participació i la senyora vicepresidenta diu que sí, que és molt generós en això? Doncs, ens pareix bé. Però, com sabem que no és cert en molts llocs, nosaltres volem garantir que això siga una realitat, i que siga efectiu. I no hi ha més que per llei, per a garantir que la igualtat entre hòmens i dones, almenys, es puga incrementar i es puga mantindre. Perquè, al final -i açò és una obvietat, per cert, tan real com la vida- és que el poder l'ostenten els hòmens i les dones no. Eixa és la veritat. En la majoria dels àmbits el poder l'ostenten els hòmens i no les dones. I com això és una realitat com la copa d'un pi, i això jo crec que és incontestable, hem de fer el possible per a la integració real i efectiva de la dona a la política.

I eixe és l'objectiu nostre. Que vostés no el compartixen? Doncs, ens pareix molt bé. Nosaltres sí que compartim eixe criteri i així ho hem plasmat en la proposició de llei. I, a més a més, li he dir que esta esmena que vostés plantegen de supressió, també serà de les esmenes que nosaltres recorrerem i que portarem també al Tribunal Constitucional, en cas que la Mesa de les Corts no tinga a bé acceptar el recurs que el Grup Parlamentari Socialista va a plantejar-li.

Que a vostés no els preocupa el tema este perquè creuen que ja ho fan? Molt bé! Jo estic convençut que no, estic convençut que no, que seria millor que tots ens posàrem uns límits i tots apostàrem per la vertadera igualtat entre hòmens i dones. Estic convençut que eixa és la millor manera, almenys per a intentar equilibrar el desequilibri entre la participació d'hòmens i dones en la vida política, que ja hui realment encara existeix. Eixe és l'objecte. Vostés consideren que això no fa falta? Doncs, em pareix molt correcte i cada un és conscient de les qüestions que fa.

El senyor president:

Moltes gràcies, senyor Such.

Hi ha torn de rèplica?

Senyor Castellano.

El senyor Castellano Gómez:

Molt breument, senyor president.

Han tingut molt en compte el que està establert -que li ho recorde de memòria perquè m'ho sé de memòria-, el text que se firmà. I seria que es feren totes les mesures que foren favorables o tendents a la igualtat dels hòmens i les dones. Eixe és el text que n'hi ha i vosté podrà comprovar-ho perfectament, més o menys literalment.

Amb la qual cosa, jo crec que -i li ho dic, a més molt sincerament, perquè en açò jo sé que és molt fàcil la demagògia, però jo crec que cal ser conseqüent en tot-, jo crec que la integritat i la capacitat no es té per ser home o dona, se té per ser persona. I, per tant, com se té per ser persona, jo crec que això és el que cal vore.

Jo simplement el que li he dit, senyor Such, és que mosatros amb el 60 i el 40% estaríem discriminant les dones perquè mosatros ja tenim el 44% actualment. Per tant, estaríem deixant de perdre un 4%. Les dones crec que no mos ho permetrien.

I mire vosté, mire vosté, molt gràficament. Ací, en esta comissió, el meu grup parlamentari ara som 5 hòmens i 5 dones; el seu grup són 2 dones i 4 hòmens.

Res més i moltes gràcies, senyor president.

El senyor president:

Gràcies a vosté, senyor Castellano.

Per a rèplica, senyor Such.

El senyor Such Botella:

Moltes gràcies, senyor president.

Mire vosté el nombre de conselleres que té el govern Camps! Mire vosté a vore. S'ho fa mirar i aleshores diu si està equilibrat entre hòmens i dones, o no està equilibrat, o si hi ha una aposta real i efectiva per la integració de la dona a nivell de govern. Mire vosté quantes subsecretàries n'hi ha en el Govern! Mire vosté quantes secretàries autonòmiques n'hi ha! Podem traure el compte i vosté vorà la integració real i efectiva de la dona en la vida política.

Vosté mire ara els presidents dels consell d'administració, els directors o gerents de les empreses públiques. Vosté mire tot això. Vosté mire tot això. Quan ahí estiga equilibrat, vosté aleshores me parla que això és una realitat; mentres no, no me diga eixes coses perquè no és cert. I li ho he dit amb un to normal abans. És a dir, que vostés consideren que això és així? Doncs, molt bé, però les dades no són així.

Jo crec que ningú, ningú que siga un observador normal sap que ja és una realitat la igualtat entre hòmens i dones. No és de veres. Ningú! Només que vosté! Pareix que és el màxim observador en això, creu que sí, i, en eixe sentit, doncs, està d'acord amb això. No, no, però agarre's el Govern, els nous càrrecs que n'hi ha, les empreses públiques, agarre-s'ho tot, diputacions. i vorà, i vorà. Aleshores, trau el compte i vorà que la integració a la dona realment.

El senyor president:

Senyories, per favor! Respecten l'orador, per favor.

El senyor president:

. realment és molt efectiva.

El senyor president:

Per favor, senyories.

El senyor Such Botella:

Mire, amb total seriositat, senyor Castellano, jo crec que és una aposta de futur, una aposta de progrés que, evidentment, no li demane a vosté que compartisca.

El senyor president:

Per favor, senyories.

El senyor Such Botella:

. perquè vosté i el seu partit no estan pel progrés, estan per una altra cosa. No li demane que ho compartisca. No li demane que ho compartisca.

El senyor president:

Senyories, per favor.

Continue senyor Such.

El senyor Such Botella:

Vostés estan per una altra cosa, no estan pel progrés. Les polítiques progressistes en matèria d'igualtat, en matèria d'integració de la dona desgraciadament no han sigut el fort del seu partit, ni de la seua ideologia conservadora, no ha sigut el fort. Sí que ha sigut, almenys una bandera des d'una opció d'esquerres, des d'una opció progressista de treballar, efectivament, per la igualtat entre hòmens i dones en la vida pública.

Gràcies.

El senyor president:

Moltes gràcies, senyor Such.

Senyories, passem a votar. Ja hem finalitzat la defensa de totes les esmenes. L'article huit no cal votar-lo, perquè l'esmena que s'ha aprovat substituïx el text íntegrament. Però sí que correspon ara votar l'esmena número 9 a l'article 9, que suprimix el punt 5 d'este article. Vots a favor de l'esmena número 9? Gràcies. Vots en contra? 9 vots a favor i 7 en contra, queda aprovada l'esmena número 9 a l'article 9.

L'esmena 10 ha estat votada.

A l'article 10, votem l'esmena 11. Vots a favor de l'esmena 11? Gràcies. Vots en contra? Gràcies. Per 9 vots a favor i 7 en contra, queda aprovada l'esmena 11.

I ara sí que procedix votar l'article 10. Vots a favor de l'article 10? Vots en contra? Gràcies. Per 9 vots a favor i 7 vots en contra, queda aprovat l'article 10.

Procedim a votar l'article 11. Vots a favor de l'article 11? L'article 11 vull recordar a les seues senyories que és la iniciativa original del Grup Parlamentari Socialista.

Vots a favor de l'article 11? Gràcies. Vots en contra? 15 vots a favor i 1 en contra, queda aprovat l'article 11.

L'article 12, amb l'esmena incorporada, número 16, del Grup Parlamentari Popular, passem a votar-lo. Vots a favor de l'article 12? Gràcies. Vots en contra? Gràcies. 7 vots en contra i 9 a favor.

Repetisc, senyories. Per 9 vots a favor i 7 en contra queda aprovat l'article 12 amb l'esmena incorporada número 16 del PP, conforme ha dit el senyor Such.

A l'article 13 hem votat anteriorment l'esmena número 18.

Perdó, perdó. S'ha defensat l'esmena número 18, que és l'última. Procedix votar l'esmena número 18. Vots a favor de l'esmena número 18?

Perdó. Fem mig minut de recés.

(Se supén la reunió durant uns minuts)

El senyor president:

Es reprén la sessió, senyories.

Vots a favor de l'esmena número 18, defensada pel senyor Castellano? Gràcies. Vots en contra? Gràcies. Per 9 vots a favor i 7 en contra, s'aprova l'esmena 18.

Anem a votar, a més a més, perquè no tinc a la vista l'article, anem a votar l'article 13. Vots a favor de l'article 13? Gràcies. Vots en contra? Gràcies. Per 9 vots a favor i 7 en contra s'aprova l'article 13.

A l'article 14 ha estat incorporada l'esmena del Grup Parlamentari Popular número 28. Vots a favor de l'article 14? Gràcies. Vots en contra? Gràcies. 7 vots en contra i 9 a favor, queda aprovat l'article 14.

I la nova disposició final ja ha estat votada. Per tant, finalitzat el debat de l'informe de la ponència.

Senyories, la presidència vol advertir i recordar a les seues senyories que el reglament establix un termini de 48 hores. Jo entenc que si no hi ha inconvenient que finalitze el dijous a l'acabar el ple a migdia, perquè presenten els vots particulars i mantinguen aquelles esmenes que havent estat defensades en comissió no hagen prosperat. I la presidència vol considerar que les esmenes del Grup Parlamentari d'Esquerra Unida, encara que no s'hagen defensat, s'han de considerar com a tal, des del moment que s'ha presentat i les ha votat. D'acord? Bé.

Designació del membre de la comissió que ha de presentar, davant del ple, el dictamen de la comissió de la Proposició de llei de modificació de la Llei 1/1987, de 31 de març, electoral valenciana (RE número 50. 761, BOCV número 207)

El senyor president:

Senyor Ovejero.

El senyor Ovejero Adelantado:

El senyor president:

Senyor Ribó.

El senyor Ribó i Canut:

No tinc cap opinió formada.

El senyor president:

Moltes gràcies. Però no té inconvenient, només que no té opinió.

Senyor Camarasa o senyor Such.

El senyor Such Botella:

El senyor president:

Moltes gràcies, senyor Such.

(S'alça la reunió a les 18 hores i 11 minuts)

