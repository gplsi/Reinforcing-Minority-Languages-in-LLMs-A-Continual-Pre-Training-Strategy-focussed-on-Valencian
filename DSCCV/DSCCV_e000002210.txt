Comissió de Governació i Administració Local realitzada el dia 25 de febrer de 2009. Comença la reunió a les 16 hores i 7 minuts. Presideix la diputada senyora Alicia de Miguel García. Reunió número 12.

Proposició no de llei sobre la regulació per la llei de l'activitat de casal faller com una activitat específica de caràcter lúdic, presentada pel Grup Parlamentari Esquerra Unida-Bloc-Verds-IR: Compromís (RE número 28. 332, BOC número 127)

La senyora presidenta:

(El senyor secretari passa llista per tal de comprovar si hi ha quòrum)

La senyora presidenta:

Bien, por lo tanto, vamos a comenzar el primer punto del orden del día: «Lectura i aprovació, si escau, de l'acta de l'anterior reunió. »

¿Se dóna per aprovada? Moltes gràcies.

La senyora presidenta:

Passem al segon punt de l'ordre del dia: presa en consideració de la proposició no de llei sobre la regulació per la llei de l'activitat del casal faller com una activitat específica de caràcter lúdic, presentada pel Grup Parlamentari Esquerra Unida-Bloc-Verds: Compromís.

Té la paraula el senyor Enric Morera per quinze minuts.

El senyor Morera Català:

Moltes gràcies. ¿Quinze? Massa i tot.

Podem cantar l'himne faller i tot.

Bé, crec que el tema que plantege en la comissió és important, substantiu, i més en vespres falleres en què ens trobem. No afecta esta problemàtica només als casals fallers, però és en el casals de falles, concretament,

en la Falla Sant Antoni d'Aldaia, on més prompte s'ha experimentat, doncs, una insuficient regulació jurídica que pateixen els casals festers, i, concretament, els de falles. Però es podia ampliar a altres.

La problemàtica naix de la deficient regulació jurídica que va fer el Consell, aprovada per estes Corts, de la Llei 4/2003, en què se desenvolupen i se regulen les normatives per als espectacles públics i activitats recreatives.

¿Quin ha estat el problema d'esta deficient regulació o esta falta de regulació en un punt concret? Doncs, que s'assimila a sala de festes el que són locals fallers, i els obliga esta llei, donada esta deficient regulació, que adapten les seues instal·lacions com si es tractaren d'una sala de festes o com si es tractaren d'una discoteca.

Efectivament, els locals fallers realitzen moltes activitats, però no totes elles requeririen l'adaptació i no tots els locals fallers requeririen, doncs, ser considerats com una sala de festes. En eixe sentit, el que nosaltres demanem en esta proposta és el que està demanant el sector faller, que s'ha mobilitzat davant una ordre judicial -cautelar, això sí- que demanava el tancament d'un casal faller.

Hi ha una decisió judicial, concretament una interlocutòria del Jutjat Contenciós Administratiu número 9 de València en què s'ordena cautelarment el tancament d'un casal faller ubicat al municipi d'Aldaia. Això és l'inici d'un conjunt d'actuacions que, en compliment d'esta legislació, doncs, els jutjats tenen de dictar, donada la deficient regulació que emana d'esta llei.

Això ha provocat una reacció forta del moviment faller, i ens preguntem en què estaria pensant el nostre govern, el govern valencià, per a crear tal situació de desemparament i tal inseguretat jurídica en un sector important del que representa la vida sociocultural, lúdica i festiva dels nostres pobles i ciutats com són els locals fallers. Ha creat una inseguretat jurídica enorme. I el que nosaltres venim ací a proposar és que se repare eixa deficiència. ¿

(Ininte­l·ligible)

. què? Doncs, una cosa molt senzilla, és que no requerirà massa cosa, i ens preocupa que el govern valencià no siga àgil en esta actuació, i és que s'incloga en el nomenclàtor de la Llei 4/2003, d'espectacles públics, activitats recreatives i establiments públics, un apartat específic que regule l'activitat dels casals, en els que es duen a terme activitats socioculturals no lucratives. I se demana per part del sector que esta normativa se faça el més ràpidament possible, el més flexible i que aborde, en especial, tres aspectes bàsics: les eixides d'emergència, l'accessibilitat per a discapacitats i la insonorització.

Doncs, bé, ens trobem a vespres de festes falleres. De fet, el passat diumenge tingueren lloc ja una mascletada, una mascletada important, ja en la plaça de l'Ajuntament de la ciutat de València, i el govern valencià no dóna mostres d'actuar d'una forma ràpida per a arreglar este tema.

Sabem, i nosaltres hem assistit a través de la comissió creada a l'efecte en la Federació Valenciana de Municipis i Províncies, que allí, en presència de la Conselleria de Governació, que s'han fet algunes reunions, però el que està clar és que esta preocupació s'incrementa, les actuacions judicials continuen, i davant una petició d'alguns veïns perquè se complixca la normativa i no comptar amb el nomenclàtor específic per al que són casals fallers en les tres possibles articulacions que planteja. , que s'han plantejat damunt la taula, com no se diferencia, doncs, evidentment, els jutges estan obligats a complir la llei i això crea una gran inseguretat.

¿Què és el que proposem nosaltres? És que Les Corts, és a dir, esta comissió parlamentària, insten

la Conselleria de Governació perquè propicie un canvi normatiu. Fins i tot, no costaria diners. ¿Un canvi normatiu en quin sentit? En que la normativa de desenrotllament reglamentari se modifique a fi que l'activitat de casal faller es preveja com una activitat de caràcter lúdic i no siga assimilada a l'activitat pròpia d'una discoteca o sala de festes. , o d'ambientació musical, perquè això obliga. , si s'hi assimila, com marca esta llei, obliga a unes reformes estructurals excessives, costosíssimes, segurament innecessàries, si eixos casals fallers no es destinen a saló de festes ni de discoteca, i, per tant, la nostra proposició, la proposta del Bloc ve a millorar, a corregir, una situació que és molt negativa.

A mi m'agradaria que els grups, doncs arribàrem a un consens, sé que s'estan fent alguns esforços de reunió amb les entitats falleres preocupades per esta normativa, i que nosaltres venim amb la voluntat de solucionar un problema creat per la falta de diligència en l'elaboració d'unes normatives específiques. Crec que la solució és senzilla, és fàcil i seria una bona notícia que a vespres de les festes falleres, doncs, que esta decisió, esta proposta emanada de Les Corts, se puguera llançar com un avís, com una mostra que les Corts Valencianes es preocupen dels problemes dels ciutadans, i en este en concret d'un col·lectiu tan important com el col·lectiu faller.

Nosaltres estem oberts que transaccionem, si n'hi ha voluntat, un text, i estem fins i tot disposats a incorporar alguna de les propostes que s'han fet des de la Conselleria de Governació en definició de la tipologia dels casals fallers, un que siga fallers gestors, un altre és un casal faller no obert a la concurrència pública o els casals oberts a la concurrència pública. En cadascú dels casos se tindran de fer una sèrie de requisits, però el que volem és que el nomenclàtor diferencie el que és casal faller, en la tipologia que pugam

(ininte­l·ligible)

. , i el que és sala de festes. Això no es va fer en els seu temps i ha tingut de ser la justícia la que ens donara el toc d'alerta i el moviment dels casals fallers agrupats, que ens indiquen que això s'ha d'arreglar.

S'han fet diverses reunions, jo crec que seria positiu i important, en vespres que estem d'entrar en el mes de març, doncs, que des de les Corts Valencianes se puguera proposa al govern valencià la rectificació o l'especificació del nomenclàtor en la Llei 4/2003.

I això és tot. Crec que és una proposta senzilla i positiva.

La senyora presidenta:

Moltes gràcies, senyor diputat.

La senyora Sanchordi García:

Moltes gràcies, senyora presidenta.

Doncs, sí, efectivament, el Grup Parlamentari Socialista hem presentat una esmena, evidentment, tractant de completar o de millorar la proposició no de llei original. L'esmena que hem presentat pivota o gira entorn de dos aspectes que considerem molt importants com són la regulació del tema dels casals festers i el consens, consens entre tots els afectats, veïns, festers, però també consens, si és possible, de totes les forces polítiques de les distintes administracions. En concret, ara, ací, hui, dels grups parlamentaris amb representació ací, en les Corts Valencianes.

Si bé és cert que la polèmica ha segut sobretot pública -o inclús publicada, caldria dir- els últims anys, amb casos com el de Gandia, València, Aldaia, també és cert que és molt més antiga i que cal abordar ja una solució, solució a esta deficient o insuficient, diria jo, regulació entorn dels casals fallers, casals que són locals que desenrotllen des de tasques purament administratives fins a actes com reunions, sopars, celebracions i inclús revetlles, i alguns d'estos actes i alguns d'estos casals, inclús tot l'any, no només en el període pur i dur de festes.

Entenem que cal apel·lar a la tradició fallera, la tradició festera, a les senyes d'identitat de la Comunitat Valenciana, per a normalitzar legislativa i administrativament esta situació que s'està donant, però el que no se pot fer és apel·lar a l'autoregulació, com tampoc se fa amb altres establiments o en altres activitats.

Respecte a la concreció d'esta regulació, entenem que cal abordar-la amb tranquil·litat, amb flexibilitat, «sin prisa, pero sin pausa», com se diu. I, en eixe sentit, mos congratulem de l'actuació inicial per part de la Conselleria de Governació a l'hora de reunir-se amb tots o amb part dels afectats, veïns, falles, alguns alcaldes, etcètera, de cara a començar a treballar conjuntament.

També mos sembla coherent dins d'esta implicació que està tenint la conselleria. , mos sembla coherent la proposta que s'ha fet, proposta inicial, proposta de treball, referida, com ha comentat ja el senyor Morera, a fer una possible classificació dels locals festers sobre la base de tres tipus que, bé, tampoc vaig a estendre'm massa en el tema, però, bàsicament, seria: el casal gestor, aquell que bàsicament fa funcions administratives, aquells casals que no estan oberts a la lliure concurrència, i els que sí que estan oberts a la pública concurrència, cada u dels quals vindria a estar afectat o no per determinada normativa vigent. A partir d'ahí, cada u d'estos casals triaria a quina figurar vol acollir-se i tindria, per tant, determinats drets i determinades obligacions clarament tipificades.

Entenem també necessari que encara que la polèmica salta pel tema de les falles, dels casals fallers seria o és també oportú estendre esta regulació a diferents locals festers de la Comunitat Valenciana, no només les falles, sinó també moros i cristians, fogueres, passant per les gaiates de Castelló o inclús Setmana Santa, tots i cada u d'ells formen part de les nostres tradicions, formen part del nostre patrimoni històric i cultural i, per descomptat, cal també buscar un equilibri entre el dret a l'oci i el dret al descans, sense perdre de vista, com he dit, la protecció de les festes pròpies.

I també, per un altra costat, cal protegir i recolzar els nostres ajuntaments, ajuntaments que estan sent, degut a esta insuficient regulació, uns dels subjectes afectats en este cas per les denúncies dels veïns. En eixe sentit, tal com dia adés, «sin prisa, pero sin pausa», cal continuar, com ja s'ha encetat, amb la busca d'una solució estable. Se tractaria de tindre una solució amb vocació de permanència d'esta situació i de les activitats dels casals festers.

N'hi ha una segona part en l'esmena que hem presentat, en la qual demanem també amb antelació i en previsió d'esta nova normativa, que el Consell establixca una línia d'ajudes per als col·lectius festers, per tal de facilitar la seua adaptació a la normativa que corresponga.

Simplement ja per acabar, assenyalar que no volem paternalisme, no volem autoregulació, sinó el que volem és una solució reglada, tipificada i, per descomptat, consensuada.

Moltes gràcies.

La senyora presidenta:

Moltes gràcies, senyora Sanchordi.

A continuació, té la paraula el grup parlamentari autor de la proposició no de llei, per a l'acceptació o no de l'esmena que ha presentat la senyora Sanchordi.

Senyor Enric Morera, té la paraula per deu minuts.

Gràcies.

El senyor Morera Català:

Moltes gràcies, senyora presidenta.

Compartim amb el Grup Socialista i la diputada Sanchordi el plantejament que ha fet, per tant, pensem que és molt coincident.

Pel que fa el primer punt, doncs, bé, es tractaria, a la millor, de transaccionar un poc la redacció, perquè crec que vénen a dir el mateix, i sí que introduïx una aportació significativa, i que jo accepte, que és com el d'establir línies d'ajudes dels col·lectius festers. És un concepte també important, no només per als col·lectius de casals fallers, sinó per a altre tipus de locals d'ambientació festiva. I eixa és una apreciació interessant.

I, el segon, és que s'establisquen una sèrie d'ajudes per a l'adaptació legal i possibilitar la reforma d'estos centres, no? I, en eixe sentit, jo crec que esta esmena, -torne a repetir- si podem transaccionar el primer punt, perquè, bé, crec que vénen a dir el mateix, i incorporar el segon punt en la seua totalitat, doncs jo l'acceptaria, eh? , acceptaria una redacció transaccionada d'esta esmena.

La senyora presidenta:

Moltes gràcies.

Té la paraula la senyora Sanchordi. Té un minut per a dir si accepta o no la transacció.

La senyora Sanchordi García:

Seria qüestió si no de transaccionar, en tot cas, de fer un descans per canviar la redacció. Jo, simplement, en un minut explique un poc per què el canvi de redacció, a vore si no fa falta fer un descans.

En la proposició no de llei del Grup Compromís és simplement. bé, no tan simplement, el que demana és que no tinga la consideració de sala polivalent

. Però és l'única que n'hi ha. És a dir, demanar només això, és demanar que no n'hi haja res. I, en segon cas, també parla que se consideren locals lúdics. És a dir, el concepte de lúdic tampoc està reglat com a tal.

A partir d'ahí, mosatros l'únic que fem és parlar de la necessitat d'un canvi normatiu, sense entrar concretament en quina ha de ser la figura, perquè ni mos correspon a mosatros,

ni està encara consensuada en el sector. És una forma de parlar que fa falta un canvi normatiu que s'adeqüe a la singularitat i particularitats dels casals festers.

El senyor Morera Català:

D'acord, l'accepte.

La senyora presidenta:

La senyor Marcos Puig:

Yo le animo a usted a volver a repasar el

(so d'un telèfon mòbil)

(so per interferència d'un mòbil)

La senyora presidenta:

El senyor Morera Català:

La senyora presidenta:

El senyor Morera Català:

M'ha sorprés la posició del Grup Popular i la seua vehemència en l'exposició, un poquet alterada. Perquè la realitat que no es pot amagar, és que això que vostés es preocupen tant. i no demanar el nostre

per a la incompetència total. Perquè el problema que estem parlant ací, és el seu problema. I és que la seua incapacitat al regular una llei, la Llei 4/2003 sobre activitats festives i recreatives és el que ha provocat el tancament d'alguns casals fallers.

¡I el que hem vingut ací és a salvar-los, a ajudar-los! Perquè la incompetència d'un govern en un tema que diuen estimar tant és tan evident, que ha tingut de. -anava a dir- ha tingut de moure fitxa un conseller, després que s'hagen tancat alguns casals fallers per ordre judicial.

¡Quina vergonya! , que un govern que diu que es preocupa tant per la festa i les nostres tradicions siga el que ha provocat amb una llei incompetent la clausura d'uns casals fallers. Vostés passaran a la història del poble valencià com el govern que va propiciar una llei que va suposar el tancament de casals fallers. ¡És aixina!

I ara vénen a rectificar, quan ja s'han produït els tancaments. ¡Ací ho tinc! ¡És de veritat!

I després d'una assemblea multitudinària de representants de les més de 120 falles, el govern valencià i el senyor Serafín Castellano. ¿En què estaria pensant el senyor Serafín Castellano? On estava? Segurament tenia altres preocupacions. No estava, ni se l'esperava.

¡No sabem què estaria fent! ¡On estaria! ¡Quina preocupació tindria! Però, per descomptat, per les falles no s'estava preocupant. Perquè es van reunir, i allí no n'hi havia ningun representant del govern valencià. I, sap per què es van reunir? Perquè per la seua llei incompetent s'han tancat casals fallers.

Podia fer-ho en vers i tot. Mira, estem en el centenari de Bernat i Baldoví, podíem fer-ho aixina. ¡És aixina! ¡Donar suport a un govern incompetent! ¡No mos demane vosté tant! Si estem ací per fer una proposta de millora d'una llei absurda. Me diu de la sala polivalent, ¡però si és precisament per això pel que han tancat casals fallers! No s'ha enterat vosté del tema.

¡Si no hi ha una especificació del que són casals de festes i casals fallers, senyora diputada! ¡Quina incompetència! , que vostés que els agrada tant la festa i són els adalils i tal, no es preocuparen d'això. El Bloc no estava en aquell moment en estes Corts, si no, li ho hagueren assenyalat. Perquè hem vingut ací per a millorar i per a arreglar coses que es fan mal.

Diu que «es una iniciativa del gobierno valenciano». ¡Tampoc és aixina, senyora diputada! El govern valencià ha reaccionat tard i mal a una reivindicació dels afectats, els fallers, en gran mesura. ¡Tard i mal! Perquè primer va ser la Federació Valenciana de Municipis i Províncies.

I, sap què passa? Sap per què he portat esta iniciativa ací, després de la pregunta? Perquè la pregunta va ser insatisfactòria. Tenim un govern que no es preocupa per les nostres falles, ni per les nostres festes, i per arreglar els empastres jurídics que vostés han creat. Eixa és la realitat. I davant això, hem hagut de portar una proposta ací per a vore si vostés rectifiquen. Perquè vostés només l'encerten quan rectifiquen. I els estem ajudant i mos tira. i mos diu no sé què!

Un poquet més d'atenció, un poquet més de rigor, un poquet més de. no tant joc floral, que això està molt bé per a les falles i per a les presentacions falleres, però no per a estes Corts. A estes Corts es ve a treballar pels nostres interessos i a portar propostes de millora.

Per tant, li dic, que no poden descarregar vostés la responsabilitat del seu empastre als ajuntaments, que és el que pretenen. I, per això, estes Corts, si vosté accepta, li diran al govern valencià, al conseller de Governació que es pose les piles, que treballe, que presente la proposta i que no deixe la responsabilitat als ajuntaments. Que els ajuntaments prou tenen d'aguantar una normativa infumable que va aprovar el seu govern.

La senyora presidenta:

La senyor Marcos Puig:

La senyora presidenta:

(Se sent una veu que diu: «Puc replicar, una. , una. ? »)

La senyora Sanchordi García:

La senyora presidenta:

La senyora Sanchordi García:

(La senyora Sanchordi parla amb el micròfon desconnectat)

La senyora presidenta:

La senyora Sanchordi García:

La senyora presidenta:

La senyora Marcos Puig:

La senyora presidenta:

La senyora Marcos Puig:

La senyora presidenta:

Pasamos al siguiente punto del orden del día. Y les comunico que el siguiente punto del orden del día. ¡se ha solicitado su aplazamiento!

(El senyor Morera parla amb el micròfon desconnectat) (S'interromp la gravació)

(Se suspén la reunió durant uns minuts)

La senyora presidenta:

Vamos a reanudar la Comissió de Governació.

Projecte de llei de modificació de la Llei 1/2004, de 24 de maig, de La Generalitat, d'ajuda a les víctimes del terrorisme (RE número 23. 003, BOC número 109)

La senyora presidenta:

La senyora Mollà Herrera:

Gràcies, senyora presidenta.

Voldríem passar directament a votació les esmenes del meu grup parlamentari.

(S'interromp la gravació)

La senyora presidenta:

La senyora Quinzá Alegre:

La senyora presidenta:

Designació del membre de la comissió que ha de presentar, davant del Ple, el dictamen del Projecte de llei de modificació de la Llei 1/2004, de 24 de maig, de La Generalitat, d'ajuda a les víctimes del terrorisme

La senyora presidenta:

La senyora Andrés Barea:

La senyora presidenta:

La senyora Quinzá Alegre:

La senyora presidenta:

La senyora Mollà Herrera:

Ens sembla molt bé, també, al Grup Parlamentari Compromís.

La senyora presidenta:

Moltes gràcies.

(S'alça la reunió a les 16 hores i 50 minuts)

