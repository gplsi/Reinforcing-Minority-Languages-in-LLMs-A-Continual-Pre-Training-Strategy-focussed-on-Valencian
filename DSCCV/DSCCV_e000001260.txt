Comissió d'Agricultura, Ramaderia i Pesca realitzada el dia 10 d'abril de 2008. Comença la reunió a les 16 hores i 35 minuts. Presideix el diputat senyor Josep Maria Pañella Alcàcer. Reunió número 5.

Proposicions no de llei sobre la presentació d'un informe detallat sobre l'estat de la catalogació, delimitació i amollonament de les vies ramaderes valencianes, i sobre l'elaboració d'un pla per a recuperar i protegir les principals rutes transhumants, presentades pel Grup Parlamentari Esquerra Unida-Bloc-Verds-IR: Compromís (RE números 13. 104 i 13. 367, BOC número 56)

El senyor president:

(Inoïble per raons tècniques)

. la sessió.

Senyora secretària. , verificarà que hi ha quòrum.

La senyora secretària:

Moltes gràcies, senyor president.

(La senyora secretària passa llista per tal de comprovar si hi ha quòrum)

El senyor president:

Bé, verificat el quòrum, iniciem la sessió.

I primer volem fer un aclariment sobre el que és l'ordre del dia. El primer punt: lectura i aprovació de l'acta; serà aixina. El segon punt.

(Una diputada parla sense micròfon: «Senyor president. Jo tenia una observació, senyor president, és que tinc un dubte: crec que a la reunió del dia 5 de desembre vaig assistir. La relació. » Un altre diputat comenta: «Sí, por favor, ponga el micro, si no. »)

La senyora Crespo Domínguez:

Senyor president, conforme li dia, que tinc un dubte: pense que vaig assistir a la reunió del 5 de desembre del 2007, i en la relació d'assistents el meu nom no ix. Per tant, si no és massa demanar i es poguera fer la verificació, li ho agrairia.

Moltes gràcies.

El senyor president:

Prenc nota i se farà.

Bé, estàvem explicant l'ordre del dia. Dia: el punt segon, hui ha hagut un problema, i en el punt segon de la versió en valencià, és. preguntes 79-81; en la versió en castellà el punt segon no és eixe, no va aparéixer, però se va ometre i, per tant, tampoc hi ha problema. Ho hem parlat i ajornaríem este punt segon per a la propera comissió.

El punt tercer i el 5 tenen molts aspectes en comú i, a més a més, estan presentats per la mateixa persona; els acumularem i farem el debat conjunt del punt 3 i 5.

El punt 4 quedarà ajornat també per a la propera reunió, per a la propera comissió. I a continuació seria el punt 6 i 7, els que se tractarien, quedant 8 i 9, també, ajornats per a la propera comissió.

Aixina donaríem més agilitat a la comissió d'avui, i podria seguir en la propera. en els punts. Hem parlat amb totes les persones que han presentat. Consideraven que cap d'ells tenia la urgència per a fer-lo avui; per tant, es pot fer perfectament de comú acord. Si algú vol fer alguna manifestació al respecte; si no, el donarem per.

Moltes gràcies, senyors diputats.

Bé, doncs, el primer punt és la lectura i aprovació, si s'escau, de l'acta de la reunió anterior. Si no hi ha res a dir, contem que està aprovada per unanimitat.

El senyor president:

Passem al punt següent que és la presa en consideració de la proposició no de llei sobre la presentació de l'informe detallat sobre l'estat de catalogació, delimitació i amollonament de les vies ramaderes valencianes, i la presa en consideració de la proposició no de llei sobre l'elaboració d'un pla per a recuperar i protegir les principals rutes transhumants, ambdues presentades pel Grup Parlamentari Esquera Unida-Bloc-Verds-IR: Compromís.

Senyora Albiol.

La senyora Albiol Guzmán:

Gràcies, bona vesprada.

Bé, com anem a defensar les dos juntes, bé, intentaré primer explicar un poquet la que és més general i després explicar més la que és més concreta, sobre la zona de Castelló.

La transhumància ha estat un fenomen històric de gran importància al nostre país, que va dinamitzar l'economia primària i va transformar la fisonomia dels nostres pobles i comarques, mantenint durant segles camins, canyades, vies pecuàries. , que han recorregut el nostre territori. En la major part del territori espanyol aquest fenomen ha anat desapareixent perquè s'han millorat les carreteres i les vies de comunicació; i , ara, normalment, se transporta el ramat amb camions. Però a les nostres comarques, per la relativa proximitat que hi ha entre la serra i el litoral, doncs, s'ha ajudat a mantindre d'una manera discreta, això sí, però encara continua existint aquest fenomen.

Nosaltres pensem que s'ha de protegir aquestos camins enfront de la transformació del territori. En estos moments, doncs, estan en perill perquè tenim un creixement urbanístic molt accelerat, s'està construint molt, se construïxen noves carreteres, nous vials, se fan accessos nous, s'està asfaltant. i, per tant, bé, estan en perill.

Nosaltres pensem que n'hi han dos raons fonamentals per tal de protegir-les. Primera, perquè mantinguen el seu valor dins del sector econòmic tradicional; però, sobretot, pensem que mereixen ser posades en valor, com a autèntics corredors verds que suposen una magnífica oferta de turisme rural i alternatiu. Són vies que comuniquen els pobles d'interior, que permeten passejar per ells, vore el nostre paisatge; permeten que disfrutem de l'arquitectura rústica disseminada pels termes, dels masos, dels corrals. , de tot el que significa també el turisme rural, no?

Nosaltres pensem que és el moment de rescatar aquestes vies, de condicionar-les, de senyalitzar-les, de posar-les en valor. I pensem que tot açò serviria per a ajudar un sector tradicional que es nega a desaparéixer, que està fent un gran esforç per a mantindre el seu treball, i, sobretot, un atractiu turístic per a les nostres comarques i també per a potenciar, com no? , el senderisme.

Per tant, una de les primeres propostes és que cal presentar. , pensem que des del Consell s'hauria de presentar, prompte, un informe detallat sobre l'estat de la catalogació i delimitació de les vies ramaderes valencianes, i, sobretot, també una explicació de per què no s'ha fet fins ara, de per què no s'ha conclòs aquest treball.

També pensem que s'ha de presentar el catàleg d'aquestes vies, segons obliga la llei valenciana d'espais naturals protegits. I també s'ha de presentar, pensem, un informe detallat de totes les modificacions del traçat original de les vies ramaderes; totes les modificacions que s'han efectuat des de l'entrada en vigor de la Llei d'espais naturals protegits. I, bé, pensem que tot açò s'ha de fer en el termini més breu possible i, sobretot, abans de la tramitació del Projecte de llei sobre vies ramaderes que, bé, ja sabem que s'està fent.

Fins ací seria la primera part de la proposició, seria general, per tractar de recuperar aquestes vies. I ara vaig a passar a explicar un poc l'altra proposició, que és més concreta, sobre la zona de Castelló, de l'interior de Castelló.

Històricament els ramats de la serres de l'interior de Castelló i de les serres orientals de Terol han vingut emprant els mateixos recorreguts per a accedir a les pastures del litoral, quan l'hivern deixava sense aliment, no? , i havien d'anar a les terres més càlides. Aquesta pràctica -com parlàvem abans- en la majoria ha desaparegut, però encara queda una part mínima.

Hi han cinc rutes principals, reconegudes. Una és la del Llosar; una altra és la central, que replega ramats del terme Mosquerola i va des de Vistabella fins a Cabanes; una altra és la de Penyagolosa; una altra és la de Cortes de Arenoso i, una altra, és la ruta de Barracas, que va cap al Sud.

Aleshores estem en la mateixa situació que abans, pensem que s'ha de recuperar aquestes vies i que s'han de protegir. I per això el que proposem és que el Consell elabore un pla per a recuperar, posar en valor, senyalitzar i protegir les cinc principals rutes transhumants que recorren les comarques de Castelló, habilitant-les com a corredors verds i donar-los un ús complementari, tant per a la ramaderia tradicional com per al senderisme; prou paregut del que estàvem parlant abans, però, concretament, per a les cinc rutes de Castelló i de Terol. I, després, pensem que també s'han d'establir mecanismes de col·laboració amb el govern autonòmic d'Aragó, perquè. com les vies són compartides, per tal de rehabilitar-les i de recuperar-les.

Res més.

El senyor president:

Bé, pel Grup Socialista, el senyor Toni Lozano.

El senyor Lozano i Pastor:

Gràcies, senyor president.

Sí, només dir que per part del Partit Socialista anem a recolzar esta proposició no de llei, estes dos proposicions no de llei, perquè entenem que n'hi han una sèrie de valors en tot el que són estes rutes, que, en definitiva, si en l'actualitat tenen un valor més residual, ja que han canviat les activitats econòmiques i, per tant, els usos, també és veritat que sí tenim un problema greu de desenvolupament rural i d'abandó de l'interior, açò, de la mateixa forma que els arbres monumentals i qualsevol tipus d'activitat, tant de caràcter històric com de caràcter cultural, són els que ajuden a poder mantindre eixe món rural que en un moment determinat, sobretot, les canyades, les veredes, els assagadors. , són una font importantíssima de desenvolupament i, sobretot, d'ingressos que, al final, fan que les persones que viuen en l'interior puguen viure amb dignitat.

Per tot açò, i per un muntó de qüestions, pensem que és important i que deuríem, perquè a més la llei aixina ho diu, que en la mida que són intocables o inalienables, seria bo que mosatros les mantinguérem, les catalogàrem, ajudàrem -com dia molt bé la proposta que fa la senyora. , companya d'Esquerra Unida-, que acompanyen i, sobretot, que faça possible que eixe desenvolupament millore el món rural. Per tot açò anem a votar que sí.

Gràcies.

El senyor president:

Moltes gràcies, senyor Giner.

El senyor Giner Giner:

Moltes gràcies, senyor president.

Senyories.

Compartim en gran part la inquietud i el transfons que les dos propostes, que presenta en nom del Grup Compromís la senyora diputada, contenen. I en eixe sentit fer-li saber a vosté, al seu grup, aixina com al Grup Socialista, que és ben cert que la Comunitat Valenciana té una xarxa de vies pecuàries importantíssima.

Estem parlant de l'orde de 16 quilòmetres de vies pecuàries, de les quals no menys de 2. 100 tenen interés natural. Conseqüentment estem parlant d'un element que, he vist clarament, tots compartim, cal preservar, que cal cuidar, que cal. , en tot cas, inventariar i a partir d'ahí defensar.

En esta nova utilitat, que ningú pot negar que s'està donant a les vies pecuàries, ja no és tan sols la transhumància, el problema de les ramaderies -molt bé apuntava la senyora diputada-, que hui, doncs n'hi han altres activitats que poden i, de fet, usen estes vies pecuàries, com puguen ser activitats recreatives, mediambientals, que podíem ficar com a exemple -el mateix que ficava la senyora diputada- el senderisme o per a cavalcar. i tantes que fan que les vies pecuàries, en la pràctica, siguen el que jurídicament són. Jurídicament són béns de domini públic a l'exercir unes funcions públiques d'afecció a eixe ús públic i al foment d'eixa riquesa, del trànsit pecuari i de les comunicacions agràries, que no és res menyspreable la importància que té eixa comunicació. Per tant, tenen, a més d'eixe valor de vertebració del nostre territori, un alt valor mediambiental.

En l'actualitat, saben vostés que les vies pecuàries estan regulades per una llei estatal, la 3/1995, de 23 de març. Però, el govern valencià i el nostre grup parlamentari entenc que és necessari desenrotllar eixa llei, eixe marc estatal, perquè les peculiaritats pròpies de la nostra comunitat es vegen plasmades en eixa nova llei i perquè s'ordene si falla el pertinent inventari i catàleg de les vies i es done resposta a les necessitats peculiars que tenen en la nostra comunitat.

En eixe sentit, el text legislatiu que es pretén arreplegar com una norma autonòmica, i que, per tant, correspondrà a la Generalitat valenciana, respon a una necessitat de conservació de defensa de les vies pecuàries, atribuint-li el dret i el deure d'investigar la situació dels terrenys que pertanyen a les vies, els

, els amollonaments, que plantejava en la seua proposta, la desafecció. , qualsevol altra qüestió que afecte les vies pecuàries.

Conseqüentment dir-los que en este moment està en procés de redacció eixe projecte de llei que ha de tindre entrada en estes Corts perquè es puga debatre i que desenrotlle adequadament totes les qüestions que afecten les vies pecuàries.

Es pretén regular d'una manera més completa, a la que es fa en eixa legislació estatal, i regular d'una manera que s'arreplegue, definitivament, els traçats actuals i que puga controlar-se d'una manera més que evident les possibles modificacions, que és una cosa que es desprenia, preocupava al grup proponent, les modificacions a les quals es vegen sotmeses, establint els mecanismes jurídics i procedimentals adequats perquè això siga aixina.

La Conselleria de Medi Ambient té pràcticament conclòs -li he de dir, senyoria-, té pràcticament conclòs l'inventari de vies pecuàries de la Comunitat Valenciana. S'està finalitzant l'inventari de les vies pecuàries d'Alacant i la de València; eixes dos ja estan i falta molt poquet per a acabar les de Castelló. Este inventari està integrat per totes les vies pecuàries classificades dels municipis de la Comunitat Valenciana en els quals n'hi han, en tots els municipis, lògicament, en els quals n'hi han vies pecuàries i al qual pot accedir qualsevol ciutadà, ja, a través de la web, mitjançant la web de la Conselleria de Medi Ambient, Aigua, Urbanisme i Vivenda.

Els diferents tipus de vies pecuàries que formen l'inventari són. , estan ahí plasmades d'acord amb una classificació que establix la mateixa legislació estatal, ja ho saben vostés: canyades, cordes, veredes, etcètera. L'inventari, a més de la digitalització de les vies pecuàries, conté una base de dades associades a cada via pecuària en la qual apareixen totes les qüestions, des del nom a qualsevol altra qüestió que afecte cada una de les vies pecuàries; conseqüentment tenen ahí una amplíssima informació respecte a la situació d'eixes vies pecuàries.

La conselleria seguix treballant amb l'impuls per deslindar i amollonar -que era una de les qüestions que plantejava vosté, en eixe mateix procés de catalogació-, al mateix temps que s'està elaborant -com li dia- el projecte de la llei autonòmica. Estes actuacions, conseqüentment, estan fent-se d'una manera paral·lela, les dos.

Respecte a les modificacions, n'hi ha una sèrie de procediments per a fer eixes modificacions del traçat, perquè era una altra de les qüestions que pareixia preocupar-li en la seua iniciativa; estan iniciats d'ofici, sempre a instància de part i es basen en una llei de procediment administratiu, en la llei 30/1992, de 25 de novembre, que té tots els visos de legalitat, que a més exigix una sèrie de publicacions, com en el mateix diari oficial de la Generalitat valenciana, en la qual la publicitat i el coneixement està més que garantit.

I, per una altra banda, i per entrar, en concret, en la segon proposició no de llei que plantejava sa senyoria, dir-li que, efectivament, compartim que les vies pecuàries són uns instruments importants de vertebració en el nostre territori, que és necessari contemplar-los en els instruments de planejament, que hem de salvaguardar de cara al futur, que tenen moltes funcions socials. Però, a més, he de dir-li que des de la conselleria, des de La Generalitat, en el Pla d'acció territorial del paisatge de la nostra comunitat, que actualment se troba en fase d'elaboració, s'està informant i considerant les vies pecuàries com a connexions funcionals i ecològiques naturals que entren a formar part del sistema d'espais oberts, considerant este com un conjunt integrat i continu d'espais en general lliures d'edificació, d'interés sempre mediambiental, cultural, visual, recreatiu, amb connexions ecològiques i amb funcions que relacionen unes vies amb altres.

Recuperar les rutes transhumants, independentment que haja minvat l'activitat ramadera, és una cosa que seguix sent necessari i vital perquè es complementa en totes eixes altres activitats a les quals em referia anteriorment en la meua intervenció.

I dir-li que no sols el Grup de Compromís considera que les vies, o pot considerar que les vies pecuàries mereixen ser ficades en valor com autèntics corredors verds. Mosatros compartim, i per això des de La Generalitat s'està actuant en eixe sentit, en l'elaboració de les distintes lleis, com dels distints inventaris. Des del Consell es creu que les vies pecuàries tenen una consideració d'autèntics corredors ecològics essencials per a la migració, per a la distribució geogràfica i l'intercanvi genètic de les espècies silvestres connecten a més diferents espais naturals, constituïxen, en definitiva, com els dia anteriorment, un eix vertebrador de la relació entre les persones i la naturalesa i la pròpia ordenació mediambiental del territori.

Aixina que la conselleria està portant a cap tota una sèrie d'accions de cara a salvaguardar totes estes qüestions a les quals feia referència, incrementant, millorant l'inventari de vies pecuàries de la Comunitat Valenciana, elaborant catàlegs de vies pecuàries d'interés natural, que està ben avançat.

I dir-li, respecte a una altra de les preocupacions que tenia, que mostrava la seua proposició no de llei, que respecte a la petició que feia vosté, que el govern valencià es ficara en contacte amb la comunitat, amb el govern d'Aragó, dir-li que des de la conselleria ja s'ha ficat en contacte i estan col·laborant amb el departament de Medi Ambient del govern d'Aragó amb la finalitat d'estudiar la continuïtat de determinades vies pecuàries dels municipis d'esta comunitat que limiten, com pot ser el cas de Castelló o també en el cas de la província de València.

Amb això es pretén estudiar la continuïtat de determinades vies pecuàries al llarg de termes municipals de diferents comunitats autònomes, i establir d'eixa forma la importància a l'hora de portar a cap les actuacions en cadascuna d'eixes vies pecuàries. A més està previst portar a cap una sèrie d'actuacions amb l'objectiu de recuperar i condicionar determinades vies pecuàries per als usos previstos en la llei, donant prioritat a les que tenen un interés natural mitjançant repoblacions, millora d'accessos, senyalètica temàtica de les vies pecuàries d'interés natural, panells informatius o didàctics.

En definitiva, jo no sé. , estic donant-li resposta als punts que vosté ha plantejat en la seua proposició no de llei. No sé si estarà d'acord o no. Jo li he manifestat que substancialment n'hi ha un acord, però he d'acabar dient-li que precisament, per eixos motius, perquè ja s'està elaborant l'oportuna llei, l'inventari i els catàlegs dels amollonaments i totes les qüestions de què vosté es preocupava, entre altres, el contacte amb el govern d'Aragó, considerem necessari que siga aprovada esta proposició i el nostre vot serà en contra.

Moltes gràcies, senyor president.

El senyor president:

Bé, després de la lluïda exposició del senyor Giner, senyora Albiol.

La senyora Albiol Guzmán:

Sí, gràcies.

Bé, als companys del Grup Socialista agrair-los que recolzen la proposició, perquè està demostrant que sí que es preocupen per recuperar aquestes vies ramaderes.

I bé, al Grup Popular, jo ja m'imaginava que després d'haver dit 50 vegades que compartien la iniciativa, que compartien, que compartien, ja m'imaginava que el vot anava a ser en contra, la qual cosa és un poquet esquizofrènica, no? , perquè si es compartix tota la proposició, es compartix l'exposició de motius, es compartix el que s'ha de votar, es compartix l'esperit de la proposició i es compartix tot, clar, després el vot en contra, la veritat és que és completament incoherent. Una de dos. , vull dir, si una cosa es compartix es vota a favor, i si no es compartix es vota en contra.

Per tant, jo no sé si compartixen o no que s'han de recuperar les vies ramaderes per a recuperar-les per al turisme rural i per al sector ramader. Ara bé, el que estic segura que compartixen és la destrucció del territori, que porten vostés ja dotze anys practicant en el País Valencià de manera sistemàtica, i per això no recolzarà la iniciativa. És que és mesclar, no? Podrien dir directament la veritat, i és que el que passa és que és possible que algunes d'estes vies ramaderes molesten al desenvolupament urbanístic que vostés tenen pensat fer en el País Valencià.

I quant a la nova llei, jo m'he estat mirant algunes coses de la nova llei. Esta nova llei, per exemple, diu que si alguna de les vies té més de 20 metres d'ample, però els afecta algun PAI, doncs bé, que se reduiran les vies; o que si 'hi ha algun PAI i n'hi ha alguna via ramadera, aleshores se pot modificar el traçat de la via perquè el PAI es puga desenvolupar amb total normalitat. Aquest és el tipus de llei que volen plantejar-nos. Per tant, no ens conte que compartixen el projecte i que no van a votar-lo a favor perquè ja n'hi ha una llei que s'està fent, quan realment la llei farà pràcticament tot el contrari del que demanen les nostres proposicions. De fet, dubtem molt que aquest govern, amb la trajectòria que té de destrucció del territori, puga fer una llei de protecció de les vies pecuàries amb garanties.

I quant al catàleg. Ens consta que el catàleg ja està fet, el va fer Tracsa. El problema és que la Conselleria de Territori no el vol publicar, i no el vol publicar per no pertorbar els interessos de determinades empreses constructores que, bé, que a la millor este catàleg els molestaria massa.

Res més.

El senyor Giner Giner:

Senyor president.

El senyor president:

Senyor Giner.

El senyor Giner Giner:

Moltes gràcies, senyor president.

Estimada diputada, es pot compartir perfectament, com jo li he dit que compartim, i es compartix des dels fets. Jo li he fet un relat, que segons pareix per la seua reacció i la dels seus companys i nostres companys del Grup Socialista, segons pareix exhaustiva, de les distintes raons que teníem com a grup parlamentari per a dir-li fefaentment que compartim, perquè compartim els principis que es desprenien de la seua proposició. Compartir això no significa que hàgem d'aprovar una proposició que ve a demanar alguna cosa que ja està fent-se. Jo crec que això no és tan difícil de comprendre, no és tan difícil d'entendre que mosatros votarem en contra de la seua proposició no de llei perquè entenem que des del govern s'està fent tant els catàlegs, com els inventaris, com l'esborrany de la llei que ha d'entrar ací, i en eixe moment, quan entre l'esborrany ací, discutirem dels aspectes que calga en referència al contingut de la llei que desenrotllarà la d'àmbit estatal, com li dia.

Per tant, es pot compartir, es pot compartir en gran part el seu discurs. Per suposat la segona part de la seua intervenció no és compartible, i li diré per què. Perquè en el Regne de València ocorre que vosté planteja sempre una premissa falsa. Vosté diu, «s'està destruint». Ací tot s'està destruint, sent eixa premissa falsa i a partir d'ahí construïx un discurs que, partint d'una premissa falsa, és fals també, fals en termes polítics.

Per això, vosté, d'alguna manera, aprofitant que el Pisuerga passa per Valladolid, mos solta la seua soflama político-ideològica, i

. Però com ja mos estem acostumant a eixa mecànica, tampoc n'hi ha gran cosa a afegir.

Però, mire vosté, és evident que jo li ho he dit. Jo sóc de poble, sóc alcalde d'un poble, conec la problemàtica de les vies pecuàries, l'he viscut, i sé que és important. I mire si jo ho compartiré amb vosté. No dic que més, però menys tampoc. I el meu grup exactament igual que jo. No és que compartisca més que el seu, però igual que el seu sí, perquè forma part de la vida quotidiana, dels problemes quotidians que tenim a les nostres terres. I, per tant, eixa qüestió mos és especialment sensible, mos és especialment sensible. I li dic que, des d'eixa preocupació i amb eixos objectius que vosté, des de la filosofia que es desprenia de les seues proposicions no de llei tenia, mosatros seguirem, podrem treballar al costat de vosté.

És més, mire, vaig a fer-li una confessió. He estat temptat abans de la sessió -després d'escoltar-la se me n'han anat les ganes-, però abans de la sessió he estat temptat de plantejar-li la possibilitat d'arribar a una esmena transaccional, que li oferisc que puguem plantejar-ho a la millor en una transacció. Fent abstracció d'altres històries, perquè vosté en esta segona intervenció ha fet una referència a dir que

(inintel·ligible)

. l'inventari. Però si li he dit jo. Vosté és jove i supose que serà. , no es ningun pecat. , tant de bo fóra jo jove tant com vostè, rabiosament jove com és vosté, però els anys van passant, també li passaran a vosté. Però vull dir-li amb això que ha fet vosté una referència, vosté coneix bé les noves tecnologies, entra en la pàgina web, i vorà, i vorà l'inventari. Vull dir, que això no és que siga accessible per a una xicoteta minoria, és accessible per a tot el món. Però des d'eixa bona voluntat que jo li l'he manifestat, que li l'he manifestat de cor, des d'eixe compartir les preocupacions que animen les seues proposicions no de llei, si vol vosté, de cara a una futura Comissió d'Agricultura, parlem i busquem una fórmula consensuada que plasme les preocupacions fonamentals, perquè hem estat com a grup temptats de plantejar-li eixa esmena transaccional, i al final li l'he plantejat, fixe's el que és la vida. Si vosté vol, en una futura comissió, presentem una moció consensuada. Si som capaços d'arribar a un acord en eixe sentit.

Moltes gràcies, senyor president.

El senyor president:

Gràcies, senyor Giner.

Bé, arribat a este punt, ens queda fer efectiva la votació. Per tant. , si estan acumulades.

. acumular-les i tampoc hi ha hagut diferenciació, en una votació poden anar les dos. Com a mínim, si ningú demana el contrari, ho fem així. D'acord.

Passem a votar les dues proposicions no de llei en una sola votació. D'acord? A favor? En contra? Molt bé, doncs queda desestimada per 8 vots en contra i 7 a favor.

Proposició no de llei sobre la creació d'una comissió de treball per a estudiar les possibilitats d'obtenció d'una marca de qualitat per a la clemenules, preferiblement una denominació d'origen, presentada pel Grup Parlamentari Esquerra Unida-Bloc-Verds-IR: Compromís (RE número 13. 369, BOC número 56)

El senyor president:

Passem ara al que era en l'ordre del dia el punt sis, que era: presa en consideració de la Proposició no de llei sobre la creació d'una comissió de treball per estudiar les possibilitats d'obtenció d'una marca de qualitat per a la clemenules, preferiblement una denominació d'origen, presentada pel Grup Parlamentari d'Esquerra Unida-Bloc-Verds-IR: Compromís.

La senyora Albiol té la paraula.

La senyora Albiol Guzmán:

Gràcies.

Fa anys que s'està patint una crisi agrícola, en general, i citrícola, en particular, al País Valencià, una crisi que.

Com deia, fa anys que s'està patint una crisi agrícola i citrícola al País Valencià, donat que el Consell ha abandonat els sectors primaris. De fet, a l'any 2006 es van produir mil baixes de seguretat social de llauradors i de llauradores. L'envelliment del sector és també molt preocupant, com tots sabem. Segons l'última enquesta d'explotació, els titulars d'explotacions agràries al País Valencià menors de trenta-cinc anys han passat de ser el 6% al 3,83% en l'actualitat, és a dir, una baixada pràcticament de dos punts i mig. Per tant, la crisi jo crec que és evident i que no es pot negar.

I a més, en aquests moments, més del 50% dels productes alimentaris que consumim les famílies del País Valencià són importats. Açò ha accelerat encara més la crisi.

Nosaltres sempre hem criticat l'abandó del sectors primaris per part del Partit Popular. Pensem que el fet que l'economia del País Valencià depenga pràcticament en exclusiva de la construcció és molt perillós, no només a nivell econòmic, que és possible que prompte comencem a vore les conseqüències, sinó també a nivell d'ordenació del territori.

Nosaltres pensem que ja que des del Consell s'ha decidit, pràcticament, morir als sectors primaris de l'economia, i abans ho hem comprovat en les proposicions no llei que han votat en contra, nosaltres pensem i sentim que almenys tenim l'obligació de fer propostes en positiu per tal de poder eixir de la crisi. Evidentment, no tenim totes les solucions en les nostres mans en estos moments però, almenys, hem de fer les propostes; d'ahí, aquesta proposició on s'insta la Conselleria d'Agricultura, Pesca i Alimentació a la creació d'una comissió de treball per estudiar les possibilitats d'obtenció d'una marca de qualitat per a la clemenules, una marca que preferiblement siga la denominació d'origen.

Sabem que evidentment açò no és la solució definitiva per als llauradors i llauradores del País Valencià, però si açò ix endavant poguera ser una solució per a una part del sector per a una zona determinada. La denominació d'origen és un distintiu que atorga la Unió Europea als aliments i begudes d'una zona geogràfica determinada a fi de protegir la qualitat dels aliments, és una marca que s'empra per a distingir certs aliments tradicionals que se produïxen en una zona geogràfica determinada, i els productors que s'acullen a aquesta denominació d'origen es comprometen a mantindre la qualitat més alta possible.

Nosaltres pensem que tot açò és fonamental per a la clemenules i, a més, és que segons les dades divulgades per la mateixa Conselleria d'Agricultura el 57% la producció citrícola de Castelló és de la varietat de clemenules. És a dir, més de la meitat dels cítrics que es produïxen a les comarques del nord son clemenules. Estem parlant d'una quantitat molt elevada. Amb aquestes dades també es posa de manifest que. l'especialització dels citricultors castellonencs en el cultiu de la varietat de la clemenules.

A més, cal tindre en compte que el terme de Nules i. els del voltant, els de la comarca, tenen unes característiques específiques i singulars: una climatologia, una situació geogràfica, la qualitat de les seues terres junt al treball, a la dedicació dels llauradors i llauradores que han fet possible, a través dels anys, que la varietat citrícola clemenules es conega arreu del món, i és un producte derivat de tots eixos elements, de les condicions geogràfiques i dels treballadors i les treballadores.

Nosaltres pensem que el fet que. que seria molt important per al sector taronger, sobretot, de la zona de Castelló que s'analitzara en una comissió la possibilitat d'aconseguir aquesta denominació d'origen clemenules, pensem que es reforçaria la seua presència en els mercats, tant nacionals com internacionals, i seria molt positiu per als treballadors i treballadores de la taronja.

Pensem que la conselleria ha de col·laborar al màxim a potenciar el sector agrícola valencià enfront de la crisi estructural que està patint el sector i, per això, l'impuls dels distintius geogràfics i marques de qualitat ajudarien molt a obrir-se a un espai en el mercat i, per això, l'administració autonòmica pensem que ha de jugar un paper molt important com a motor d'aquestes iniciatives donat que els ajuntaments no tenen la capacitat per a poder fer aquestes coses.

Nosaltres el que estem. el que estem demanant simplement és una comissió que s'encarregue d'estudiar aquestes coses, que, a més, tinga contacte amb els ajuntaments implicats, amb els sindicats d'agricultors per a que entre tots es puga vore quins mecanismes s'han de preparar per a poder demanar aquesta denominació d'origen de la clemenules.

Res més.

El senyor president:

Gràcies, senyora diputada.

Senyor Lozano.

El senyor Lozano i Pastor:

Gràcies, president.

El Grup Socialista va a recolzar esta proposició que, en definitiva, parla de la creació d'una comissió de treball, ací fica que també. participant l'Ajuntament de Nules, per estudiar les possibilitats d'obtenció d'una marca de qualitat per a la clemenules. Parla preferiblement d'una denominació d'origen, lògicament, hauria de ser la taula o la comissió de treball la que delimitara bàsicament quin tipus de varietat o quin nom se li donava a eixa varietat, que està claríssim que hauria de ser, com molt bé diu la proposició, clemenules.

Però conscients que no és suficient que estiga l'ajuntament seria bo que la conselleria, en el cas que aprovaren esta proposició, ampliara a les organitzacions agràries -crec que vosté també ha fet menció en la seua intervenció- i a les mateixes cooperatives que són les més interessades.

(So per interferència d'un telèfon mòbil)

És veritat que ací a la Comunitat Valenciana en els últims anys no s'ha fet cap reconversió varietal i, ni tan sols s'ha fet una programació de les varietats necessàries per al mercat, i en l'any 2000 estaven catalogades com que n'hi havien deu milions de clemenules o de clementines fines -tipus de clemenules- plantades en la Comunitat Valenciana, la qual cosa ha produït que ara tingam, després de sis, set i huit anys en què eixos arbres estan en funcionament, una muntanya d'eixa varietat que d'alguna forma haurem de vore com les traguem. I és evident que seguent una de les varietats de la millor qualitat en sabor i presentació que tenen en la mida que ni tan sols tenen ja pinyols i, per tant,

(so per interferència d'un telèfon mòbil)

és molt preferida per al consum, lògicament, és una varietat que perfectament podria acollir-se a algun tipus de denominació d'origen o de qualitat a fi que en el mercat estiguera més ben considerada.

Per tant, mosatros anem a votar que sí perquè considerem que la creació d'una comissió de treball, que sempre és bo,

(so per interferència d'un telèfon mòbil)

significa participació de la societat civil, significa participació del sector; que és bo que eixa varietat, pel que abans he parlat, necessita d'eixa ajuda perquè el mercat puga traure eixos milions de tones que ara a vegades se mos entravessen i, lògicament, com amb més celeritat se faça este procés millor perquè les campanyes s'estan produint una darrere de l'altra, i este any tindrem un poc de sort perquè hi han hagut grans baixes de producció però, a poquet que passe el de l'any passat, segurament l'any que ve podríem tindre un problema greu.

Per tant, recolzar esta proposició i intentar que s'accelere al màxim. Esperaria també que el Partit Popular poguera recolzar-la perquè crec que és bo i, en eixe sentit,

(so per interferència d'un telèfon mòbil)

que d'ací unànimement eixir eixa creació d'eixa comissió.

Gràcies.

El senyor president:

Moltes gràcies, senyor Lozano.

Senyora Botella, per favor.

La senyora Botella Arbona:

Bona vesprada a tots els. a tots els diputats i diputades.

I, en primer lloc, jo vaig a aclarir per a que ni la senyora Albiol ni el senyor Lozano creguen que la introducció és per a després dir «no». Mosatros no anem a recolzar esta postura, però sí vull dir-li a la senyora Albiol i al senyor Lozano, especialment a la senyora Albiol, que agraïsc moltíssim esta preocupació perquè me pareix que és de primer rang de cara a tots.

Miren vostés, jo vinc d'un poble també, com ha dit abans el meu company, ell és un senyor. una persona de Vallada, jo sóc una persona de Carcaixent, al meu poble li diuen el bressol de la taronja. Fixe's fins a quin punt mosatros podem tindre la preocupació del que fa trenta anys era un recurs fantàstic per a la població i per als ciutadans i per als pobles, i hui han caigut en una cosa que és dramàtica. Però la proposta que vostés fan i estic ben segura que amb la millor de les voluntats, mosatros no la compartim. Entenem que el donar-li a eixa denominació d'origen com a clemenules. , i no tinc res que dir d'eixa taronja, és una varietat de la clementina extraordinària, però si eixa taronja per circumstàncies va nàixer, va créixer i se va produir en el terme del poble de Nules, jo puc dir-li que igual naix, creix. i no hi ha cap de diferenciació en Vila-real, en Burriana, en Carcaixent o en Gandia.

Puc dir-li que tenim eixes mateixes taronges. No sé si ha segut el senyor Lozano que ha dit que n'hi ha una grandíssima varietat, però si anem a circumscriure això a un territori determinat, a una població pensem que seria un error. Probablement jo ho he comprés mal, que és possible, però el que entenem mosatros és que si fem de les taronges o qualsevol altre tipus de producte que li donem eixa denominació d'origen, entenem el nostre grup que n'hi ha una denominació, n'hi ha un reglament exhaustiu, si vostés. i segurament el senyor Lozano el coneixerà ben a fons, i parlem del que és la IGP, la indicació geogràfica de protecció. Aleshores, este tipus de taronja com qualsevol altre producte pot estar inclòs com que ja de fet. està dins d'eixe terme, el poble de Nules, com altres pobles, i tenen una sèrie de condicionants molt importants per a que complint totes les condicions, totes les exigències, puguen entrar dins d'eixa denominació d'IGP.

Entenem que això pot donar-li un recolzament, unes ajudes i -fixe's- jo he sentit abans al meu company i, probablement, un poc mestre, perquè he tingut quatre anys de treball amb ell en la Diputació de València, i ell ha fet una proposta de cara al seu grup i als seus grups, amb tot el respecte tant al Grup Socialista com al Grup de Compromís. Per a mosatros és una grandíssima preocupació el tema de les taronges, és una cosa que abans mos donava recursos i ara no ho tenim, i n'hi han pobles encara més afectats que uns altres.

A mi sí que m'agradaria tocar este tema més avant, però no d'una forma puntual i tan menuda com pot ser el denominar o no una determinada. o un determinat tipus de taronja, en este cas, la clemenules, sinó vore un poc amb més grandària el problema. la problemàtica greu que tots mos trobem endavant. O siga, que hui per hui el que entén el nostre grup, senyora Albiol, ja li ho dic amb tot el respecte i l'alegria que per a mi representa en una persona com vosté, que jo no sé la seua. el seu

en el tema. doncs, que estiga preocupada per una qüestió agrícola, una qüestió de. fonament primari que a mi me pareix molt, molt important.

Per això, des d'ací, jo hui he de dir-li que no, perquè m'atinc a allò que pensa. que pensem en el meu grup, però sí que deixe sobre la taula una proposta per a vore de quina manera, de quina forma. perquè la complicació és molt seriosa; totes les persones que vivim en un territori -el senyor Signes està mirant-me- tenim greus problemes a l'abast d'este assumpte. Sí que m'agradaria poder-ho estudiar, perquè si entre tots som el suficientment intel·ligents, forts o tenim una inventiva que a la millor a cada un se mos ocorre, doncs,

allò que arribe en benefici d'estes comarques castigades per eixa agricultura que hui no té eixa eixida que tenia en altres moments.

Lamente, senyora Albiol, dir-li en este moment que no podem recolzar la seua postura però crec. perquè no és la solució completa, la solució definitiva; creem que pot, més bé, perjudicar perquè no n'hi ha ningun tipus d'analítica, ningun tipus de selecció on se puga dir, «esta taronja, esta clemenules ha nascut, s'ha criat o s'ha fet en el terme de Nules. O està feta -com li he dit abans- mire, inclús en Andalusia, que també pot ser. »

Lamentablement, no coincidim, però sí m'agradaria, si vostés ho consideren i ho. però seriosament el poder parlar d'esta qüestió més endavant, d'esta qüestió global.

Moltes gràcies, senyor president.

El senyor president:

Moltes gràcies, senyora Botella.

Senyora Albiol.

La senyora Albiol Guzmán:

Gràcies.

Moltes gràcies al Partit Socialista per recolzar la moció. A més, el company ha donat una explicació que ens ha instruït, com no podia ser d'una altra manera. I quant a la postura del Partit Popular, jo crec que aquesta és una mostra inequívoca de la poca importància que se li dóna des de la conselleria i des del Partit Popular als vertaders problemes dels agricultors que travessen, jo pense que, una de les pitjors crisis de la història.

Jo crec que amb actuacions com estes el que demostren és que no estan ací en representació de la ciutadania o dels seus pobles, sinó que estan en representació d'uns interessos determinats i del Partit Popular, perquè si no, no entenc el motiu de votar en contra d'aquesta proposició. En ningun moment s'ha dit que aquesta denominació d'origen hauria de ser únicament per a les taronges produïdes en el terme de Nules. Estem parlant d'una varietat de taronges i que es podrien acollir aquells que produïsquen aquesta varietat de taronges dels. arreu del País Valencià, evidentment. ¡I clar que no és la solució definitiva! No vaig a plantejar jo ara ací en deu minuts la solució definitiva a la crisi estructural que patix l'agricultura valenciana. Caldrà parlar molt més per a la solució definitiva, però era un pas en la solució, era un pas, era una proposta, una iniciativa, que ja que portem dotze anys sense fer ninguna iniciativa ni ninguna proposta, no estava de més que s'aprovara avui ací en la Comissió d'Agricultura alguna proposta.

I, mire, és que jo crec que vosté no ha entés encara la proposició. No estem. avui no anàvem a votar ací si se decidia que la clemenules tenia la denominació d'origen, no anàvem a votar-la. El que anàvem a fer era que es constituïra una comissió de treball per a vore quina marca de qualitat es podia donar a aquesta varietat. Ni tan sols, ni tan sols estem proposant que únicament es puga contemplar la denominació d'origen. Estem dient que esta comissió es reunisca i decidisca quina és la marca de qualitat que millor li convé a esta varietat de taronges. Nosaltres diem que preferiblement la denominació d'origen, per tot el que comporta, però si ha de ser una altra perquè esta comissió de treball ho diu, doncs que siga una altra, la que ells consideren.

El que no es possible és que vosté ací en deu minuts haja fet ja el treball d'aquesta comissió i haja decidit vosté que, «no, mira, és que no pot ser perquè com això no té. no és la zona geogràfica que convé i. » Doncs, ja ha fet vosté el treball de la comissió i ha decidit que no pot tindre la denominació d'origen. És que no anàvem a votar la denominació d'origen, és que anàvem a votar que una comissió de treball ho parlara i ho estudiara, simplement.

Res més.

El senyor president:

Senyora Botella, abans que conteste, el senyor Lozano m'ha demanat la paraula. Si vol contestar individualment o si vol esperar-se i fer la contestació.

(La senyora Botella Arbona parla amb el micròfon desconnectat)

Senyor Lozano, té vosté la paraula.

El senyor Lozano i Pastor:

Gràcies, president.

No és per falta de descortesia, senyora Botella, senzillament és que com volia dir-li una cosa, aixina vosté té la capacitat o possibilitat de rebatre el que jo dic.

Jo li dia que segurament. jo crec que vosté ho havia entès mal, ja ho ha dit també la senyora Marina, no estàvem parlant mai d'una situació geogràfica lligada només a Nules. I, sobretot, també quan vosté diu que parlar seriosament. ací sempre parlem seriosament.

(So per interferència d'un telèfon mòbil)

I hem parlat moltíssim d'agricultura en estos huit últims anys, i he dit abans que deu milions de plantons ficats de clemenules són conseqüència que no hi ha hagut una planificació de les produccions.

En l'any 2000, a la senyora Ramón-Llin -any 2000, senyora Ramón-Llin- li vaig dir que, per favor, començàrem a planificar les necessitats de varietals en funció de les necessitats de mercats. La contestació, i està en acta, jo era un comuniste que planificava l'economia. En aquell moment li vaig dir a la senyora Ramón-Llin, que també és empresària, que el primer que fem qualsevol empresari és planificar què volem a l'any següent per a la nostra empresa o comunitat.

En eixe sentit, li vaig dir que canviara el nom, que, per favor, que li diguera el nom que vullguera. Controlem les varietats, a tal fi, perquè els viveristes, a més, he parlat amb ells, que ho podien fer, ficaren eixes varietats en funció de les necessitats del mercat. Però si en un moment determinat des de l'administració estem subvencionant, com s'ha fet, des del govern valencià, subvencionant plantons, que ja se sabia que anaven a ser majoritaris i, per tant, que anàvem a tindre muntonades d'eixe tipus de taronja, cas de la marisol (2004), doncs, lògicament, ara tenim els problemes que ara tenim, i és que tenim una muntanya de clementines, quan realment no ne fan falta tantes.

Per tant, era una qüestió i una decisió política que no depenia dels diners. Molt al contrari, ens havérem pogut estalviar molts diners, i ara tindríem, en compte d'estos

, doncs, tindríem segurament una altra situació. Que ¿per què mosatros estem donant suport a la senyora Marina quan planteja una comissió? És que jo crec que no he dit absolutament res de l'altre món: plantegem una comissió a on. , després hem afegit que se puguera ampliar a cooperatives i organitzacions agràries, per a vore l'abast territorial que eixa denominació d'origen o marca de qualitat clemenules mos puguera servir perquè en el mercat eixa presència estiguera molt més avalada i, per tant, tinguera major acceptació en les ames de casa. Senzillament, era això.

Per tant, jo considere que, en estos moments, l'aposta que fa la senyora Marina no és descabdellada i, lògicament, i insistir-li que seguirem parlant, seguirem parlant, com ho hem fet en estos últims huit anys, i també abans, quan governava el Partit Socialista i el Partit Popular ho feien, perquè ací n'hi ha una tradició agrària molt forta en esta comunitat i en estes Corts. Per tant, dir-li que seguirem parlant, lògicament, del sector agrari.

Moltes gràcies, president.

El senyor president:

Gràcies.

Senyora Botella, té vosté la paraula.

La senyora Botella Arbona:

Gràcies, senyor president.

I, naturalment, gràcies, senyor Lozano. Seguirem parlant, perquè aixina deguem fer-ho, i seriosament. Jo, si en algun moment he dit, «anem a parlar seriosament», no estava discriminant ni titllant a ningú que no ho fera d'eixa manera. ¿Eh? Una qüestió és que jo puga usar una frase o una paraula que a algú li puga

malsonar

en el seu sentit. Mai intente, o almenys aixina és en la meua manera de fer, ofendre a ningú. Jo li he dit a la senyora Albiol que m'alegre moltíssim de trobar-la en esta tasca, en esta qüestió, que és important, independentment que en un moment determinat pugam o no pugam estar d'acord.

Jo he llançat. , perquè. I naturalment que me preocupa. Mire, vosté sé que està clavat en este món de l'agricultura de fa molt de temps. La senyora Albiol és de la província de Castelló, però és que a mi m'agarra de ple, perquè el meu poble és el nucli. , és que li diuen el bressol de la taronja, serà per alguna cosa, però en este moment és un bressol buit, és un bressol que té moltíssimes carències. Per això li he dit jo abans que és menester que, si des d'esta cambra, des d'este for, som capaços de fer un xicotiu esforç entre tots per tirar endavant una cosa que a tots mos pot ajudar, segur que me trobaran ahí. Però hui el que diguem des del meu grup. Senyor Lozano, jo li assegure que sí, i el que li estic diguent en este moment, el que pensem des del meu grup, anem a vore: ja n'hi ha una denominació d'origen per als cítrics valencians, que es diu la IGP, és la indicació geogràfica de protecció, i

o cítrics valencians, a on la clementina Nules pot entrar, que no està encara, i beneficiar-se. N'hi han una

de pobles, entre els quals està la ciutat de Nules, la ciutat del meu poble,

, llavors. I a banda d'això, n'hi ha una reglamentació exhaustiva que vostés coneixeran i que jo també la conec, a on poden entrar eixe tipus de productes, eixe tipus, en este cas, de taronges, i no té ninguna trava, podem entrar ahí perquè la clementina Nules o la nulera o la clemenules, com vostés vullguen dir-li, tinga eixa entrada, eixa protecció. Mosatros entenem, perquè he sentit altres companys, perquè he vist altres qüestions, han dit, bé, «és que la carxofa del meu poble». , i perdonen, no estic parlant de la carxofa en pla despectiu, és com un element important.

El senyor Mundo sé que no s'ho va a prendre en qüestió. És com un element important de la nostra alimentació.

Però, potser que diguen, «no, no, és que açò és meu; és que el poble del costat». El poble del costat igual ho fa igual o millor. Jo el que vull dir-los és que en este moment, equivocada o encertadament, vostés tenen una preocupació que es reflectix en esta proposta. Des del Grup Popular no la vegem igual que vostés, però sí que tinc de part del meu grup, i aixina ho manifeste, i la proposta que faig de cara a vostés. , perquè el tema és més greu, més important i més. No vull dir que açò siga

, però estic diguent que és una qüestió a on tots deuríem fer un xicotet esforç i, a la millor, no parlar-ho

aquí te pillo, aquí te mato

en una comissió, sinó treballar-ho d'una forma per a poder arribar a verdaders acords.

Jo, almenys per la meua part, no tindré ningun problema en dedicar-li aquelles hores que vostés tinguen considerables que siguen necessàries, per a estar i fer allò que siga possible per a millorar i fer fructificar la nostra taronja, la nostra economia, la nostra agricultura valenciana.

Gràcies, per la seua proposta, però ho pensem aixina, senyora Albiol.

Gràcies, senyor president.

El senyor president:

Gràcies a vosté, senyora Botella.

I, bé, procedirem a partir d'ara a votar la proposició no de llei presentada.

¿Vots a favor? 7. ¿Vots en contra? 8. Es desestima per 7 vots a favor i 8 en contra.

Proposició no de llei sobre l'establiment d'una ajuda per als agricultors majors de cinquanta-cinc anys que es jubilen anticipadament, presentada pel Grup Parlamentari Socialista (RE número 13. 391, BOC número 56)

El senyor president:

Passem a la següent proposició no de llei, que és la presa en consideració de la proposició no de llei sobre l'establiment d'una ajuda per als agricultors majors de cinquanta-cinc anys que es jubilen anticipadament, presentada pel Grup Parlamentari Socialista.

El senyor Lozano. Un segon, que pose. Té vosté la paraula.

El senyor Lozano i Pastor:

Moltes gràcies, senyor Pañella, moltes gràcies, president.

Senyories, avui presentem esta proposició no de llei encaminada a facilitar el relleu generacional al camp valencià. De tots són coneguts els problemes més greus que té el camp valencià.

En la legislatura passada demanàrem, per diferents raons, que vingueren a esta comissió d'agricultura a comparéixer, i així ho feren en diverses ocasions, el president de l'Associació Valenciana d'Agricultors, Cristóbal Aguado, i el secretari general de La Unió de Llauradors, Joan Brusca, que desgraciadament va morir fa uns mesos.

En diverses ocasions, tots dos apuntaren que el camp valencià tenia molts problemes, però que bàsicament podríem resumir en un problema de minifundisme, agreujat per una excessiva parcel·lació, que feia que els nostres costos de producció foren, en citricultura, els més alts del món, com aixina ho constatava la mateixa Universitat de València. L'altre problema greu que apuntaren era l'atomització de l'oferta, que feia que el sector agrari estiguera en franc desavantatge respecte a una demanda fortament concentrada en poques mans. Cal recordar que quatre centrals de compra controlen pràcticament el 60% de totes les fruites i hortalisses que entren al mercat europeu.

El tercer bloc de problemes que apuntaven era l'estructura del treball en el camp, escàs relleu generacional i, com a conseqüència, abandó del medi rural, amb el que açò significa de pèrdua mediambiental per al conjunt de ciutadans del País Valencià.

Senyories, la proposta de resolució que avui presentem està en la línia de facilitar l'eixida amb dignitat dels majors de cinquanta-cinc anys, que, paral·lelament, faciliten la incorporació de jóvens per a ajudar a canviar eixa debilitat que mos apuntaven tant Cristóbal Aguado com Joan Brusca, que és l'edat mitjana dels nostres llauradors.

Tindrem ocasió, al llarg d'esta legislatura, de parlar del problema de les estructures de les explotacions, així com de la concentració de l'oferta. Almenys és la meua voluntat. Però les dades de l'actual situació són molt significatives: els majors de sixanta anys han passat del 46% en 1999 a ser el 52% en el 2003.

Els jubilats que continuen com a titulars d'explotació han passat del 33% en el 1999, com dia abans, a quasi el 38 en tan sols quatre anys, i açò és un mal símptoma, perquè vol dir que la gent té pocs recursos per a jubilar-se, i els majors de cinquanta-cinc anys estan al voltant del 90% dels actius que estan treballant en el camp. El 90%.

El cas valencià és, tal vegada, el més agreujat d'Espanya. El llibre blanc per al desenvolupament rural, en l'apartat que parla de «crisis demográfica o recuperación de la población rural», en el seu resum parla de cinc diferents situacions en què es trobaria el territori espanyol. «El primero -fica en el llibre blanc- muy expansivo, en el que convergen un crecimiento vegetativo algo positivo y un contingente importante de inmigración. » Ací no està el País Valencià, com tampoc està en l'apartat dos ni tres, i apareguem en el quatre, que diu: «El cuarto modelo es regresivo, y se caracteriza por una disminución de la población rural por encima del crecimiento vegetativo. Se podría añadir un modelo caracterizado como muy regresivo, porque las pérdidas de población rural superan a las del modelo anterior. Canarias, Murcia y Cantabria serían las comunidades más representativas, junto a Castilla-La Mancha y la Comunidad Valenciana. »

Este despoblament rural mos diu que fa més falta que mai incentivar la jubilació amb el fi que nous efectius solvents s'incorporen sense ficar en perill el despoblament dels nostres pobles per abandó per edat dels nostre llauradors. Les dades diuen que ací, a la Comunitat Valenciana, han desaparegut 74 nuclis rurals i 82 tenen menys de 5 habitants.

Conscients del problema, vostés, el Partit Popular, en el seu programa agrari que presentaren en les últimes eleccions, presentaren a les organitzacions agràries i al conjunt de la societat. , i dien textualment: «Els agricultors que estiguen disposats a cedir o a arrendar la seua activitat agrària a una descendent o a una explotació en comú i desitgen retirar-se anticipadament de la seua activitat, complits els cinquanta-cinc anys, rebran una ajuda de fins 18. 000 euros a l'any. »

Senyories, els majors dels nostres camps tenen una situació marcada pràcticament sense possibilitat de canvi per la pròpia edat, per les debilitats que arrossega el nostre camp: xicotetes explotacions, a més, molt parcel·lades, que, si bé en un passat eren suficients per a viure, la realitat actual fa que les seues rendes hagen baixat de forma que avui estan lluny de la mitjana dels altres sectors productius.

Si a açò ajuntem la complicada situació, com dia abans, d'un mercat en mans de poca gent, comprendrem que qualsevol mira que incentive la jubilació anticipada, ajudaria a que els majors que se retiren tinguen un final de la seua vida professional més justa i, sobretot, més digna.

Senyories, jo crec que vostés poden aprovar esta proposta avalats per les promeses electorals que vostés feren i que mosatros compartim i, per això també ho portàvem en el nostre programa electoral autonòmic. Esta ajuda complementària de fons propis valencians milloraria substancialment eixa retirada anticipada, amb els beneficis complementaris, al facilitar un relleu generacional amb capacitat intel·lectual per a fer possible els canvis estructurals que li fan falta al nostre camp.

Esperant que siga aprovada, gràcies per la seua atenció.

Gràcies, president.

El senyor president:

Moltes gràcies a vosté, senyor Lozano.

Senyor Ballester.

El senyor Ballester Costa:

(El diputat comença sense micròfon)

Mire usted, señor Lozano, como a ustedes les consta, porque, además, así lo ha hecho y, además, yo creo que eso le. , pues, dice mucho de usted.

Como a ustedes les consta, y a usted señor Lozano, que es una persona que yo sé que siente y quiere a la agricultura y por supuesto quiere al medio rural y quiere a los agricultores y a sus

, les consta que la Conselleria de Agricultura, Pesca y Alimentación contempla un objetivo principal entre las medidas que fomentan la jubilación anticipada de los agricultores y trabajadores agrícolas, bajo la premisa de asegurarles a estos unos ingresos suficientes siempre que decidan cesar en su actividad agraria transmitiendo sus explotaciones a las nuevas generaciones.

como le decía hace un momento, ha empezado por emitir la Orden de 16 de enero pasado, en la cual se establecen las bases reguladoras de las ayudas destinadas a fomentar la jubilación anticipada de los agricultores y de los trabajadores agrícolas de la Comunidad Valenciana. Por Resolución de 25 de febrero de 2008, que yo estoy seguro que usted conoce, se ha establecido la convocatoria del procedimiento de admisión de solicitudes y concesión de estas ayudas. El régimen de ayudas es el siguiente y lo voy a extractar al máximo posible. El punto uno: los cesionistas percibirán hasta llegar a la jubilación definitiva, y como máximo hasta el día que cumplan los 65 años de edad -ese es el primer requisito que como usted bien sabe es así- una indemnización anual por el importe que se fija para el año 2008 en las siguientes cantidades: en el caso de tener un cónyuge a su cargo, 8. 716,18 euros; en el caso de no tener cónyuge a su cargo, 7. 036,97 euros; en el caso de que el cónyuge perciba la ayuda del punto dos, que ahora viene a continuación, sería de 6. 442,43 euros. Además de eso se ha previsto también una prima anual complementaria de 106,18 euros por hectárea que transmita o ceda la explotación sin exceder de 3. 000 euros por beneficiario. O, lo que es lo mismo, esos 3. 000 euros se pueden incorporar a esas cifras anteriores, con lo cual estaríamos en una cifra que arrojarían con un máximo aproximadamente de los 11. 500 a los 12. 000 euros/año por agricultor que quiera acceder a ese principio de jubilación anticipada.

(So per interferència d'un mòbil)

Y ya no voy a entrar en darles las cifras, porque son insultantes, insultantes, si las comparamos con otras autonomías, porque si le hago la comparación de lo que aportan otras autonomías al PIB y lo que a nosotros nos han dado, a la Comunidad Valenciana, que es exactamente el 2,24% del total de fondos que ha recibido el estado, el Gobierno de España, ese que gusta ahora decir, estaríamos poniéndoles a ustedes en una situación tremenda frente a lo que son los ciudadanos a los cuales afecta esto y estaríamos poniéndolos en una situación de vergüenza, y yo creo que no debe de constar ni tan siquiera en el orden del día de esta comisión, para que no tengan nunca que arrepentirse cada vez que miren a la cara a un huertano de Alicante, a un huertano de Valencia o a un huertano de Castellón.

El senyor president:

Senyor Ballester, per favor, vaja acabant.

El senyor Ballester Costa:

El senyor president:

Gràcies a vosté.

Senyor Lozano, supose que vol la paraula.

El senyor Lozano i Pastor:

Senyor Ballester, les voltes que ha hagut vosté de pegar-li, eh?

Per a dir que no, clar està.

El senyor Ballester Costa:

El senyor president:

Senyor Lozano, per favor, seguisca.

El senyor Lozano i Pastor:

Mire, senyor Ballester, el primer que li aconselle és que es llija el debat que va haver sobre les qüestions de la Comunitat Europea que ací, en esta cambra, se van fer en la legislatura passada, perquè segurament moltes dades d'eixes que vosté ha dit segurament les haurà de contrastar. Només li dic això.

Segon. Vosté sap qui va firmar la reforma de la PAC en Europa? Senyor Arias Cañete. Per la qual, en 2007, deixàvem de ser objectiu 1, gràcies al senyor Cañete i al govern del senyor Aznar. Com és possible que vosté a més amb eixa passió de

estiga dient-me estes coses a mi, quan està a la seua pròpia companya dient-li que un dels problemes que té en el seu poble és la situació en què se troba al camp i que vostés estan governant huit anys a Madrid i ací ja en porten tretze? Com és possible? I sobretot que ho faça amb eixa vehemència i es quede tan tranquil! Perquè, inclús, insistisc, les xifres no són veritat.

Mire, si açò és molt fàcil, si ací és que no hi ha. Igual de fàcil que és quan vostés fan la declaració i la proposta electoral, 18. 000 euros per a tots els que s'ho deixen, a més de l'ordre d'Europa, no calia que me l'haguera llegit, la d'Europa! Perquè del que es tracta és que en eixa llei d'abandonament, de cessament anticipat i incorporació de joves, l'efecte que n'hi ha en esta comunitat és que anem arrere en el nombre de llauradors i anem arrere en el nombre en el món rural de la gent que viu en el camp. Si amb eixes peculiaritats i amb eixes lleis europees i nacionals hem sigut capaços d'assentar la població que teníem activa al camp, per això se suposava, jo suposava, que en el seu programa electoral ho feien com un al·licient més els 18. 000 euros a banda de la legislació europea. Almenys està vist que vosté no se l'ha llegit, ni li ha aplegat el programa electoral del partit Socialista, perquè a més el vaig fer jo o almenys vaig intervindre jo i, per tant, estaven 18. 000 euros addicionals per a incentivar que més quantitat de majors se retiraren a banda de tot el que era tota la legislació europea i nacional.

I vosté senzillament, inclús utilitzant les xifres conforme li ha donat la gana, i a més amb les mateixes ordres europees, ha vingut a dir que no arriben als 18. 000. Aleshores, què és el que vostés estan fent? Estan enganyant. Enganyaren a les comunitats autònomes quan vostés se presentaren i segueixen enganyant ara. No és veritat.

El senyor Cotino, actualment vicepresident, va estar plantejant esta qüestió, 18. 000 euros per a tots els qui se jubilaren abans. A més, sap què ha passat? Que ni tan sols han pogut cobrar l'any passat i que si cobraren sis o set que se van jubilar, sis o set, resulta que ho feren per la pressió de les organitzacions agràries que estigueren donant la tabarra el que no està escrit.

(So per interferència d'un mòbil)

Perquè vostés ni tan sols tenien pressupost per a esta qüestió.

I ara vosté me ve a dir que ni tan sols. Ha hagut de pegar-li, com insistisc, tantes voltes a la qüestió per a dir que no. ¡Si és molt fàcil! Vostés ho portaren al seu programa. Jo dic que ho portàrem en el meu, que s'ho haja vosté llegit o no és un problema de vosté. Jo en el de vosté ho he llegit, ho he reconegut i li ho he tret. I estem d'acord amb el procés, diguem que sí i ja està. Si açò és molt fàcil, no n'hi ha més volta de fulla. Ara, si vosté vol estar ara deu minuts més cascant i pegant-li la volta al món per a vore com arriba a esta situació, bé, jo ho podré entendre per a vore com ixen del panorama este que vostés mateixa s'han plantejat.

Moltes gràcies, president.

El senyor president:

Gràcies a vosté.

Senyor Ballester.

El senyor Ballester Costa:

(inintel·ligible)

(So per interferència d'un mòbil)

Mire usted, esta comunidad puede ser objetivo 1 pero puede seguir teniendo que desarrollar muchas cosas a nivel del campo, a nivel rural. Y eso es lo que nosotros estamos pidiendo. Estamos pidiendo, estamos pidiendo el que de alguna forma se nos reconozca que desde esta comunidad seguimos trabajando en el desarrollo rural y estamos, seguimos apoyando y dándoles cobertura a nuestros agricultores. A esas personas mayores que usted dice que no tienen solución porque no tienen solución de continuidad porque la generación posterior suya y a los actuales que quedan. Eso es lo que estamos haciendo. Pero, para eso, ¿sabe usted lo que hace falta? Hace falta pasta, hace falta euros, y los euros que vienen de la comunidad hay que repartirlos mejor y bajo otro criterio, por lo menos el criterio donde se hacen rentables, porque si yo ahora de esta lista que le he leído a usted, cojo y saco el comparativo de la participación en el PIB de cada una de estas comunidades, a usted se le caería la cara de vergüenza.

El senyor president:

Bueno, pues. , diga'm vosté.

El senyor Giner Giner:

Sol·licite la paraula tan sols perquè en distintes intervencions s'ha al·ludit, tant pel portaveu del Grup Socialista com pel senyor Andrés, a la figura i a la persona de Joan Brusca, una persona vinculada al món agrari, que ha estat en esta comissió en distintes, en reiterades ocasions, a qui jo diria que Déu el tinga en la glòria, però crec que formalment, pense que tots estarem d'acord que constara en acta el sentiment unànime de la comissió i que este fóra traslladat a la seua organització i a la seua família, si els pareix oportú.

Moltes gràcies, senyor president.

El senyor president:

Això es va fer ja en el plenari, crec, ho vam fer tot això, però no està de més que en la primera reunió de la comissió ho fem també i, per tant, crec que ningú posarà cap. Doncs, d'acord, i constarà aixina en l'acta.

Bé, feta esta puntualització ací dins, que no tenia res a vore amb el punt del debat, procedix entrar a fer la votació.

Per tant, a favor de la proposició no de llei presentada? 6. En contra? 8. Correcte. Es desestima. Per tant, són 6 vots a favor i 8 vots en contra. Es desestima pel resultat de la votació.

I s'alça la sessió.

(S'alça la reunió a les 18 hores i 1 minut)

