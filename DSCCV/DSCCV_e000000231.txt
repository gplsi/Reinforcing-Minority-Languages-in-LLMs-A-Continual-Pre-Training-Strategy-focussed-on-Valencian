Comissió especial d'investigació sobre la contractació de la Generalitat amb la trama investigada en el marc de l'Operació Taula realitzada el dia 28 de setembre de 2018. Comença la reunió a les 10 hores i 50 minuts. Presideix el president de les Corts, senyor Enric Morera i Català. Reunió número 1.

El senyor president de les Corts:

Donem inici a la sessió constitutiva de la Comissió especial d'investigació sobre la contractació de La Generalitat amb la trama investigada en el marc de l'operació Taula.

Coneixen vostés el mecanisme. En primer lloc, anem a revisar el quòrum dels assistents. Donaré la paraula a la secretària segona de la mesa perquè llisca i passem.

(La secretària segona passa llista per tal de comprovar si hi ha quòrum)

Sessió constitutiva de la Comissió especial d'investigació sobre la contractació de la Generalitat amb la trama investigada en el marc de l'Operació Taula

El senyor president de les Corts:

Molt bé, senyories, verificat que n'hi ha quòrum, d'acord amb els escrits que ens han fet arribar els grups parlamentaris sobre la composició de membres d'esta comissió, passarem al segon punt de l'ordre del dia, que és el procediment d'elecció de la mesa de la comissió, de conformitat amb el que estableix l'article 41 del nostre reglament.

L'article 41 és conegut. Farem un resum. Primer votarem amb papereta blanca el nom d'una persona, un diputat/diputada, que exercirà les funcions de president/presidenta de la comissió i, amb posterioritat, en segon torn, farem l'elecció del vicepresident/vicepresidenta, secretari/secretària.

Doncs anem a cridar. Com el procediment és conegut, anem a cridar a votació les seues senyories.

(La secretària segona crida per ordre alfabètic les diputades i els diputats perquè depositen la papereta en l'urna)

Han emés el vot tots els titulars de la comissió? (Remors) Passarem a l'escrutini.

(El president fa l'escrutini)

Realitzat l'escrutini, la il·lustre diputada Isaura Navarro ha obtingut 8 vots. Per tant, aconseguix la majoria absoluta per a presidir esta comissió. L'il·lustre diputat, Juan Carlos Caballero, obté 5 vots, i tenim 2 vots en blanc.

Per tant, queda proclama presidenta la il·lustre diputada Isaura Navarro.

Les paperetes queden custodiades pel senyor lletrat.

Passarem seguidament a la votació, amb papereta blava, de la vicepresidenta o, en este cas. , o vicepresident, secretari o secretària.

Saben vostés que han de posar el nom de dos persones i han de ser, efectivament, home i dona perquè es complisca la nostra paritat legal. Per tant, dos noms. (Remors)

El més votat/la més votada serà vicepresident/vicepresidenta i, el menys votat, serà secretari de la comissió.

Si estan en disposició ja d'emetre el vot, passaríem a cridar-los per a emetre el vot. (Remors) S'ha de posar el nom dona-home; el més votat serà nomenat vicepresident/vicepresidenta i, el menys votat, secretari/secretària de la mesa de la comissió d'investigació.

Senyora secretària, pot cridar a votació. (La secretària segona crida la primera diputada) Un segon. Estan en disposició de votar? Un segon, secretària. (Remors i pausa)

Anem a començar. Anem a continuar. (Pausa) Molt bé, senyories. (Pausa) Molt bé, senyories. Fets els aclariments oportuns i aclarits tots els dubtes, estem en condicions. A vore, el guirigall. El guirigall. Senyories, fets tots els aclariments i esvaïts tots els dubtes, ja estem en condicions de poder expressar el nostre vot.

Saben que en la papereta s'ha de posar el nom d'un home i una dona. I la votació és secreta, i amb l'escrutini, procedirem a nomenar l'home més votat, vicepresident, i la dona més votada, secretària. Per tant, secretària segona de la Mesa, pot cridar a votació.

La senyora secretària:

(La secretària crida per ordre alfabètic les diputades i els diputats perquè depositen la papereta en l'urna)

El senyor president:

¿Queda algun vot per. ? ¿Alguna senyoria per votar?

Doncs, anem a passar a l'escrutini.

(Es fa l'escrutini)

Crec que. Senyories, efectuat l'escrutini, el senyor Alfred Boix i la senyora Concha Andrés han obtingut huit vots. El senyor Juan Carlos Caballero i María José Catalá han obtingut cinc vots. I els il·lustres diputats Mercedes Ventura i Antonio Subiela han obtingut dos vots.

Vist l'escrutini, nomenem vicepresident de la comissió del cas Taula l'il·lustre diputat Alfred Boix. I secretària de la comissió la il·lustre diputada María José Catalá.

Doncs, poden prendre possessió dels seus càrrecs en esta comissió. (Pausa)

La senyora presidenta:

Bé, m'estan preguntant si és la primera vegada que sóc presidenta. Sí, així és. O siga que sigau benèvols en mi, jo ho seré en vosaltres, en les seues senyories.

El que sí que entenc que, per anar més ràpid en el treball d'esta comissió, seria interessant ja fixar un termini perquè estiguen presentats els plans de treball, o el pla de treball si ens fiquem tots d'acord, que seria el més interessant.

Aleshores, jo faig una proposta, que seria que des de hui en un mes estiguen registrats els plans de treball. Done la paraula a les seues senyories, si volen dir alguna cosa respecte d'això o si estan tots d'acord, com corresponga.

El senyor Ferri Fayos:

Per part del nostre grup, ens sembla bé que siga d'ací un mes. Per tant, no sé, crec que cauria el 26 d'octubre, 25 d'octubre, seria un divendres, jo crec que seria un bon termini perquè pugam arribar a un acord i presentar un pla de treball.

La senyora Martínez Ramírez:

Per part del Grup Socialista, també, no n'hi ha ningun inconvenient en donar eixe termini de temps.

La senyora Meco Tébar:

Per part del Grup Podem, no n'hi ha cap problema en això.

El senyor Subiela Chico:

El senyor Pastor Llorens:

Sense problema respecte de la data de final d'octubre. Però sí que volíem saber una pregunta, i és si ja ha fixat un dia habitual de reunió, de sessió ordinària de la comissió. I, si no hi haguera, mosatros volíem plantejar la data dels dimarts.

La senyora presidenta:

En la meua experiència com a membre d'una extensa comissió d'investigació, jo li dic que el pitjor dia era el divendres, que començàrem fent les reunions els divendres i després de les dos sessions plenàries, clar, la gent estava molt esgotada. I ho passarem a dilluns, i dilluns la veritat és que va ser el millor dia, va funcionar molt bé.

A banda, n'hi ha menys comissions ordinàries, perquè el dimarts és un dia en què és molt habitual que les comissions ordinàries siguen convocades. Aleshores, per a tindre sala, per a tindre lletrat i perquè pugam estar tots i totes, el més interessant en la meua experiència, jo recomanaria els dilluns.

Però, en qualsevol cas, done la paraula a tots els portaveus, perquè opinen respecte d'això.

El senyor Ferri Fayos:

Doncs, jo el que faria és deixar-ho, ajornar esta decisió a la pròxima comissió i vejam com va evolucionant el funcionament de les comissions en Les Corts. Perquè el que és cert és que ara mateix n'hi ha algunes comissions que estan per tancar, i pot ser que en eixe moment ja s'hagen tancat.

I a més, el dimarts a priori molts dels que estem en esta comissió, que som portaveus d'esta comissió, som portaveus dels grups o portaveus adjunts o membres de la Mesa, i eixe dia, dimarts, sempre sol haver-hi Junta i Mesa. Per tant, complicaria un poc el funcionament de la comissió.

La senyora Martínez Ramírez:

Em pareix bé que ajornem la decisió, i anem veient com van les coses.

La senyora Meco Tébar:

Sí. Per nosaltres no n'hi ha cap problema en ajornar-ho i en prendre un acord.

El senyor Subiela Chico:

La senyora presidenta:

Com el 28 d'octubre m'indica el lletrat que és diumenge, seria el 29 d'octubre la proposta, com a últim dia del termini per a presentar el pla de treball en el registre.

El senyor Pastor Llorens:

I la comissió, a posteriori.

La senyora presidenta:

I immediatament convocaríem comissió. Ja havent fixat el dia del termini, evidentment és més fàcil ja preparar, tindre reservada una sala per a convocar la comissió i començar immediatament a fer el debat respecte d'això.

El senyor Pastor Llorens:

Però, quin dia?

La senyora presidenta:

Això s'ha de. (Veus) Clar, seria el mes prompte possible, d'acord amb les circumstàncies d'esta cambra, que ja les sabem. Les limitacions que n'hi ha, la resta de comissions, els lletrats, etcètera. Clar, com en totes les comissions. Clar.

Aleshores, quedem així? Molt bé, doncs anem.

(S'alça la reunió a les 11 hores i 21 minuts)

