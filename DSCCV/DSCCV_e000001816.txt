Comissió d'Investigació sobre l'Accident Ocorregut el Passat Dia 3 de juliol en la Línia 1 de Metrovalència realitzada el dia 26 de juliol de 2006. Comença la reunió a les 13 hores i 6 minuts sota la presidència de l'il·lustre diputat senyor Rafael Maluenda Verdú. Reunió número 4.

Comprovació del grau de compliment de la recepció dels documents sol·licitats i lliurament, si escau, de les citacions de les compareixences

El senyor president:

Bon dia. Es reprén la sessió.

En primer lloc, vull comunicar, perquè quede constància, que en l'última sessió la presidència i la Mesa es va comprometre a intentar que els representants dels mitjans de comunicació estigueren més còmodes, vam intentar traslladar les sessions que comencen demà, de compareixences, a la sala Vinatea, però mos hem trobat amb un informe tècnic de la casa negatiu en què se'ns diu que aquella sala no reunix les condicions necessàries d'audició i de gravació, etcètera. Per tant, no hem pogut aconseguir-ho.

No obstant això, nos hem compromés que demà, que n'hi haurà més expectació que hui -pense-, que hi hagen seients suficients per a tots els representants dels mitjans de comunicació que mos acompanyen, inclús es posaran cadires, si és necessari, davant de la tanca de separació, i, inclús, el que és l'estora roja, el que és la moqueta, ahí es podran posar perquè les seues senyories estiguen el més còmode possible dins del que són els inconvenients de l'estructura física de la pròpia comissió.

Dit astò, conforme saben les seues senyories, hui hi havien dos qüestions en la reunió: una, rebre la documentació que s'ha demanat, que es va acordar en el pla de treball, i, una altra, informar sobre les notificacions per a les compareixences.

Hem de dir, respecte de la documentació, que les seues senyories, els grups, els representants dels grups tenen en la carpeta la relació, documents -que ara em referiré a ells- i relació de documents que estan ací de FGV.

Comencem per informar que de FGV ha entrat un primer arxivador que té:

Lectures de la caixa negra del tren accidentat i del sistema de frenada automàtica del mateix tren.

Actes del Comité de Seguretat en la Circulació de dates 4 de juliol del 2006 i 14 de juliol del 2006.

Actes dels Comités de Seguretat en la Circulació des de novembre del 2003 fins a hui.

Fitxa personal del maquinista i de la interventora del tren accidentat.

Torns de treball del maquinista en els últims 15 dies.

Informe de l'estat de la unitat sinistrada.

Revisions realitzades en els últims 3 mesos a la unitat accidentada.

Planta completa del tram Jesús-Plaza-plaça d'Espanya.

Perfil transversal en el centre de la revolta, radi i peralt de la mateixa.

Informe de l'última revisió realitzada a la via en eixe punt.

Característiques de la via i instal·lacions en el tram Jesús-Plaza-plaça d'Espanya.

Informe de l'estat geomètric de la via després de l'accident.

Transcripció de les gravacions de les conversacions mantingudes del conductor amb el post de comandament durant tot el viatge.

Característiques principals del tren sinistrat, pes, longitud, capacitat, etcètera.

Croquis detallat dels elements més significatius de l'accident.

Escrit dirigit per l'Associació Llatinoamericana de Metros i Subterranis a FGV després de l'accident.

Acta de la sessió del Consell d'Administració de FGV de 18 de maig del 1992.

Detall dels pressupostos d'inversions de FGV corresponents als exercicis 1993, 1994, 1995 i 1996.

Informe sobre instal·lacions de seguretat en la circulació existents en la línia Llíria/Bétera-Vilanova de Castelló en el moment del seu traspàs a la Generalitat.

Relació d'obres i instal·lacions realitzades per FGV des de 1988 en la línia Llíria/Bétera-Vilanova de Castelló.

Plecs de clàusules administratives i d'especificacions tècniques i documents de formalització contractual del subministrament i instal·lacions del sistema de frenada automàtica en la línia de FGV Llíria/Bétera-Vilanova de Castelló.

Pla d'actuació en la línia 1 (Horitzó 2010) presentat pel Molt Honorable President de la Generalitat el dia 15 de maig del 2006.

26. Informe sobre actuacions realitzades per a facilitar als afectats per l'accident i les seues famílies la percepció d'indemnitzacions o ajudes.

27. Resultat última enquesta satisfacció usuaris.

28. Informació obtinguda en les dues caixes negres del comboi sinistrat.

29. Actes de les reunions del Comité de Seguretat de Ferrocarrils de la Generalitat, celebrades des de juny del 2003 (es troba en el document número 3).

30. Acta provisional del Comité de Seguretat en la Circulació, celebrat el 14 de juliol de 2006 (es troba en el document número 2).

31. Llistat d'inversions efectuades per FGV en la línia 1, en els últims 5 anys (es troba en el document número 21).

Hauran observat les seues senyories que m'he saltat uns números, el 24 i el 25, perquè estan en el segon arxivador.

Ara passem al contingut del segon i tercer arxivador.

Reglament de circulació FGV.

32. Documentació lliurada al Comité de Seguretat en la Circulació, de FGV, com a conseqüència de l'accident objecte d'esta investigació.

33. Informe anual de gestió del Consell d'Administració de FGV dels últims 5 anys.

34. Document on s'ha presentat l'avantprojecte de pressupostos, per al 2007, de FGV, i que va estar presentat als sindicats el dia 18 de juliol de 2006.

35. Llibres d'itineraris.

36. Actes compulsades de les revisions realitzades els anys 2005 i 2006, respectivament, de les unitats 3736 i 3714 en les seues modalitats P1, P2, P3 i P4.

37. Llibre de Contramestre (reparació i manteniment, anys 2005 i 2006).

38. Programa de formació de maquinistes, incloent continguts teòrics i pràctics, corresponents als anys 2005 i 2006 i quadre de professorat teòric-pràctic.

39. Còpia compulsada del full d'incidències de l'incident ocorregut, després de les 10 hores, el dia 19 de juliol del 2006, en la línia 1 de Metrovalència, entre les estacions d'Hospital i Patraix.

Pla d'Emergència de Ferrocarrils de la Generalitat Valenciana en la xarxa de Metrovalència.

Per tant, senyories, FGV ha remet totes les documentacions que figuren com a petició en el pla de treball.

Passem ara a la següent informació, que és la demanada, la sol·licitada a la conselleria d'Infraestructures i Transports, que eren 6 documents.

De conformitat amb el pla de treball aprovat el 24 de juliol de 2006 per la Comissió de les Corts Valencianes d'Investigació sobre l'Accident Ocorregut el Passat Dia 3 de juliol en la Línia 1 de Metrovalència, adjunte, per a la seua remissió a Les Corts, la següent documentació -diu José Ramón García Antón-:

Relació d'obres i instal·lacions realitzades des de 1988 en la línia Llíria/Bètera-Vilanova de Castelló per les conselleries d'Obres Públiques, Urbanisme i Transports i d'Infrastructures i Transport.

Fotocòpia compulsada de la documentació que consta en esta conselleria en relació a la denúncia presentada pel president del Comité d'Empresa a octubre de 1994 davant la Inspecció Provincial de Treball de València.

Còpia de l'informe de la Direcció de la Inspecció Provincial de Treball de València, de data 13 de juliol, relativa a actuacions inspectores en matèria de prevenció de riscs laborals en l'empresa FGV.

Pla d'actuació integral de la línia 1 fins al 2010, de la conselleria d'Infraestructures i Transports, recentment presentat pel Molt Honorable Senyor President de la Generalitat.

Dades publicades pel Ministeri de Foment de 2000-2002 sobre sinistralitat de les xarxes ferroviàries autonòmiques.

Actes de les sessions celebrades per la Comissió Interdepartamental per al seguiment i anàlisis de les actuacions amb ocasió del tràgic accident ocorregut en la línia 1 de Metrovalència, creada pel Decret 95/2006, de 3 de juliol, del Consell.

Amb tot açò es dóna compliment també a les sis peticions que es van formular de documentació a la conselleria d'Infraestructures i Transport.

Ara, conselleria de Justícia, Interior i Administracions Públiques:

«D'acord amb allò establert en l'apartat 1 del pla de treball aprovat el passat 24 de juliol de 2006 per la Comissió d'Investigació sobre l'Accident Ocorregut el Dia 3 de juliol en la Línia 1 de Metrovalència, li remet, adjunt, l'informe de les actuacions realitzades en el Pla d'Emergència amb motiu del citat accident, amb especificació, entre altres aspectes, del grau de coordinació i actuació policial, servei de bombers, voluntariat i Institut Anatòmic Forense, així com també la còpia de l'Acord de col·laboració 2/93 entre la Direcció General de Protecció Ciutadana de la conselleria d'Administració Pública i Ferrocarrils de la Generalitat Valenciana per a l'actuació en situacions d'emergència a la província de València, per entendre que deu ser este el sol·licitat del citat pla de treball».

Aclare este últim punt. És que el document que es va aprovar a instàncies del Grup Parlamentari Socialista demanava un conveni de col·laboració que es va signar -segons dia la petició- entre la Direcció General d'Interior i FGV, document que no existix. Aleshores, cal reconéixer l'afany de col·laboració per part del conseller de Justícia que ha remés el que considera que pot ser més similar al que les seues senyories expressaven en la petició.

Per tant, si consideren que hi ha algun altre que puga existir, que siga paregut, que ho diguen i la presidència recaptaria la seua remissió sense cap problema, però entenem que és lloable la decisió de la conselleria a no limitar-se a dir «mire, no existix», sinó que han enviat el més similar al que entenen que vostés volien dir.

Per últim, l'informe demanat a la conselleria de Sanitat. Diu el conseller: «Li remet, adjunt, l'informe sobre les actuacions realitzades amb motiu de l'accident ocorregut el dia 3 de juliol de 2006 en la línia 1 de Metrovalència en matèria sanitària, als efectes del seu trasllat a la comissió parlamentària d'investigació constituïda a tal efecte».

Els grups parlamentaris tenen en la carpeta tots estos documents, inclús la relació de documents d'estos tres classificadors, que estan a disposició de les seues senyories, però que, a més, van a remetre's a continuació als grups parlamentaris perquè puguen analitzar-los, i, en la mesura del possible, aniran ampliant-se les fotocòpies perquè tinguen els jocs suficients i puguen treballar sense cap paret.

Cal reconéixer que no existix precedent en esta casa -i és criteri del president que porta molts anys ací- que en una comissió d'investigació s'hagen remés tots i cada un dels documents que les Corts hem demanat i que s'hagen remés amb tanta diligència i promptitud com ha sigut en esta ocasió.

Per tant, cal, a la presidència, almenys, felicitar per la col·laboració que la Generalitat, que el Consell de la Generalitat ha tingut en esta tasca, esta tasca d'investigació que estem realitzant els components de la comissió.

Bé, passem ara a les compareixences. Les compareixences, les seues senyories tenen relació de totes les que es van aprovar, conforme les té la presidència, i vull informar del següent.

En totes les notificacions que s'han remés als compareixents s'ha fet constar el següent, i vaig a llegir el contingut de la carta a les seues senyories perquè quede constància i quede gravat en el

«A través de la present pose en el seu coneixement que la Comissió d'Investigació sobre l'Accident Ocorregut el Passat Dia 3 de juliol en la Línia 1 de Metrovalència, en la sessió celebrada el dia 24 de juliol del 2006, ha acordat sol·licitar la compareixença de vosté davant la comissió per a informar sobre el tema objecte d'estudi.

La compareixença tindrà lloc -segons qui siga- el dia i l'hora que vam acordar, i s'advertix que la normativa aplicable en la matèria és la següent, perquè no hi hagen indefensions:

Article 22. e) de l'Estatut d'Autonomia de la Comunitat Valenciana aprovat per Llei orgànica 1/2006, de 10 d'abril, de reforma de la Llei orgànica 5/1992, d'1 de juliol, de l'Estatut d'Autonomia de la Comunitat Valenciana.

Article 42 i 50 del Reglament de les Corts Valencianes.

Resolució de caràcter general de la presidència de Les Corts 4/IV, de 22 de maig, de 1996.

Llei orgànica 5/84, de 24 de maig, sobre compareixença dels ciutadans davant comissions d'investigació.

Article 502, de la Llei orgànica 10/1995, de 23 de novembre, del Codi Penal.

Durant la compareixença podrà estar assistit per la persona que estime convenient designar. La designació haurà de ser posada en coneixement i acceptada per la Mesa de la comissió -a més, és el que es diu en l'escrit.

La Mesa de Les Corts vetllarà perquè dins de les comissions d'investigació queden salvaguardats el respecte a la intimitat i l'honor de les persones, el secret professional, la clàusula de consciència i la resta de drets constitucionals -indubtablement que la Mesa de la comissió també.

Les despeses que, com a conseqüència del requeriment es deriven pels obligats a comparéixer, li seran abonades, una volta justificades, en càrrec als pressupostos de Les Corts Valencianes.

En virtut de tot allò, li requerisc perquè comparega davant l'expressada comissió d'investigació en el lloc, data i hora anteriorment expressats.

Sense perjuí de tot això, i donat compte que l'article 3, de la Resolució 4/IV, de la presidència de les Corts Valencianes, imposa a la situació una antelació mínima de 3 dies, li informe que, si desitja esgotar-lo, pot sol·licitar el retardament de la seua compareixença».

Això és el que posa l'escrit que des de la presidència de Les Corts, en este cas a través de la vicepresidenta primera, la senyora Rosa María Barrieras Mombrú, s'ha enviat a tots els compareixents.

Quant al procediment que s'ha utilitzat. Vaig a referir-me un per un a tots els convocats.

Per al dia 27, o siga, per a demà, que començarem a les 10, la primera compareixença és del senyor José Vicente Dómine Redondo. Notificat el dia 24 de juliol.

A les 11. 15, Sebastián Argente. Notificat també el dia 24 de juliol.

A les 12. 30, el senyor Aurelio Rojo Garrido. Notificat mitjançant burofax el dia 24 de juliol i confirmada la seua assistència.

A les 13. 45, el senyor Ricardo Insa Franco. Notificat el dia 24 de juliol.

A les 16. 30, el senyor Julián Rodríguez. Notificat el dia 24 de juliol.

A les 17. 45, el senyor Jaume Pallarol. Notificat mitjançant correu electrònic el dia 24 de juliol i notificat el dia 26 del mateix mes.

A les 19. 00, el senyor Íñigo Parra Campos. Notificat mitjançant burofax el dia 25 de juliol i notificat novament el dia 26 de juliol.

A les 21 hores, el senyor Luis Miguel Ibáñez Gadea. Notificat el dia 24 de juliol.

A les 22. 15, el senyor Arturo Roches. Comunicació telefònica el dia 25 de juliol i notificat el dia 26 de juliol.

A les 10. 00, el senyor Eugeni Burriel de Orueta. Notificat mitjançant burofax del dia 26 de juliol.

No me consta que el senyor Burriel l'haja rebuda encara, però he d'agrair la col·laboració del secretari de la comissió, a instàncies del qual vam situar el dia 28 al senyor Eugeni Burriel, que s'ha posat amb col·laboració també, que ha agraït, del senyor Antoni Such, amb el senyor Eugeni Burriel, perquè sàpia que ha d'estar el dia 10, de despús-demà, ací, el dia 21 per a comparéixer, i aixina m'ho han confirmat que va a complir-se. Per tant, donem també per complimentat este requisit.

A les 11. 15, el senyor Vicente Contreras Bórnez. Notificat el dia 24 de juliol.

A les 12. 30, el senyor Rafael Blasco Castany. Notificat el dia 24 de juliol.

A les 13. 45, el senyor José Vicente Colomer Ferrandis. Notificat el dia 26 de juliol.

A les 16. 30, el senyor José Bresó Olaso. Notificat el dia 24 de juliol.

A les 17. 45, el senyor Joaquím Segarra Castillo. Notificat el dia 24 de juliol.

A les 19 hores, el senyor Manuel Benegas Capote. Notificat mitjançant burofax el dia 24 de juliol.

A les 21 hores, el senyor Ildelfonso de Matías Jiménez. Notificat mitjançant burofax i correu electrònic el dia 24 de juliol.

A les 22. 15, el senyor Josep Maria Ribes Ardanuy. Notificat mitjançant fax i burofax el dia 26 de juliol.

El dia 31 de juliol, a les 10 del matí, el senyor Felipe Martínez Martínez. Notificat el dia 26 de juliol.

A les 11. 15, el senyor Manuel Sansano Muñoz. Notificat el dia 24 de juliol.

A les 12. 30, el senyor Roberto Navarro Bárcenas. Notificat el dia 24 de juliol.

A les 13. 45, el senyor Francisco Machado León. Notificat el dia 24 de juliol.

A les 16. 30, el senyor Javier Golf Sánchez. Notificat el dia 24 de juliol.

A les 17. 45, el senyor Diego José Trigo Verdú. Notificat el dia 24 de juliol.

A les 19 hores, la senyora Marisa Gracia Giménez. Notificat el dia 24 de juliol.

A les 21 hores, el senyor Juan José Gimeno Barberá. Notificat el dia 24 de juliol.

A les 22. 15, el senyor José Luis Gil Gómez. Notificat el dia 26 de juliol.

Després, dia 1 d'agost:

A les 10 hores, el senyor Francisco García Sigüenza. Notificat el dia 24 de juliol.

A les 11. 15, el senyor Luis Domingo Alepuz. Notificat el dia 24 de juliol.

A les 12. 30, el senyor Antonio Monfort. Notificat hui mitjançant burofax del dia 26 de juliol, Per què? Vaig a fer una observació. Perquè esta compareixença es va aprovar a proposta del Grup d'Esquerra Unida, i he de dir que en la proposta figurava que era director general de la Ineco i que estava a la Universitat Politècnica de València, i ni és director general d'Ineco ni està a la Universitat Politècnica de València. Per això no es va poder notificar. Però, hui encara estem a temps. Se li ha pogut localitzar, a este senyor, que residix a Madrid, en el Paseo de la Habana, 138, i se li ha notificat, mitjançant burofax, la convocatòria per a la comissió per al dia 1.

Després, a les 13. 45, el senyor Albert Ballesta Grau. Notificat mitjançant burofax el dia 26 de juliol.

I, per últim, el senyor José Ramón García Antón, a les 16. 30, notificat el dia 24 de juliol.

Bé, com voran les seues senyories s'ha complit a

el manament de la comissió, s'ha respectat enormement l'ordenament jurídic i ningú pot estar en indefensió.

Però, jo vull deixar constància en el

de la gratitud del president a tots els funcionaris de la casa que amb tanta diligència i eficàcia han actuat per a la sol·licitud dels documents i per a la convocatòria de la notificació de les compareixences. Però, de forma molt especial vull felicitar i agrair la col·laboració als lletrats de la casa, a l'àrea parlamentària, als conductors de la casa, a les persones que atenen el registre i a tota la resta de funcionaris que han col·laborat en esta comissió, a tots sense excepció.

Pense, senyories, que és una enorme satisfacció per a la comissió i per la responsabilitat que hem contret amb la societat valenciana en la investigació, és una enorme satisfacció comprovar que tant el Consell de la Generalitat, tant Ferrocarrils de la Generalitat han atés puntualment, amb promptitud i amb eficàcia. Senyor Such, senyor Such, jo comprén que no li interesse el que jo dic, si li molesta pot eixir-se'n, no passa res, però siga respectuós amb la presidència i permeta'm que continue.

Dia, senyories, que vull felicitar i agrair al Consell de la Generalitat la col·laboració magnífica, la sensibilitat que han tingut en la important tasca que tenen totes les seues senyories per a dur endavant esta investigació i han col·laborat d'una forma en què no hi havia precedents, remetent immediatament la documentació, remetent tota la documentació com mai havia ocorregut i vull felicitar, com he fet, a tot el personal de la casa que també ha col·laborat perquè astò siga possible i, a més, els que s'han dedicat a notificar, bé per via directa o mitjançant burofax, a totes les persones que han de comparéixer, el que ha fet possible que totes elles hagen sigut convocades en temps i forma i no haja cap indefensió per part de ningú.

Per tant, considerem, senyories, que la primera fase de treball d'esta comissió per la qual va ser convocada la comissió el dia 17, va ser constituïda, es va fer una modificació de l'ordre del dia per obrir un termini per a la presentació de plans de treball, que el dia 24 es va aprovar, i que hui s'ha demostrat que està complit en la mesura de la forma i la facilitació dels documents a totes les seues senyories, doncs, esta primera fase està ja acabada, està acabada i per això hem demanat una nova convocatòria de la comissió que començarà demà a les 10 del matí, que vostés tenen en el seu calendari, que es va remetre el mateix dia 24 a tots els grups parlamentaris, després de la reunió de la Mesa de la comissió, perquè estigueren enterats.

Per tant, senyories, a partir de demà, a les 10 del matí, s'obri una nova sessió de la comissió. La que va començar el dia 17 ha acabat hui.

Per tant, moltes gràcies, s'alça la sessió.

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

(El senyor Such i Botella diu: «però, açò què és?

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

(S'alça la sessió a les 13 hores i 35 minuts)

