Comissió d'Indústria i Comerç, Turisme i Noves Tecnologies realitzada el dia 18 de gener de 2017. Comença la reunió a les 11 hores i 13 minuts. Presideix el diputat senyor Víctor Garcia i Tomàs. Reunió número 15.

El senyor president:

(Inoïble) … vindre sobretot del sud, per les condicions climatològiques i l'estat de la carretera.

Passem primer a vore si hi ha quòrum. Passem llista. La senyora secretària té la paraula per a passar llista.

(La secretària passa llista per tal de comprovar si hi ha quòrum)

Doncs, una vegada comprovat el quòrum, passem al primer punt de l'ordre del dia, que és la lectura i aprovació, si s'escau, de l'acta de la reunió anterior. ¿N'hi ha algun. , per part d'algun grup parlamentari; alguna qüestió a l'acta? No? Donem aprovada l'acta per assentiment.

Projecte de llei, de La Generalitat, pel qual es crea l'agència valenciana de la innovació (RE número 32. 481, BOC número 112). Debat i votació

Passem al segon punt de l'ordre del dia, que és el debat del projecte de llei de La Generalitat pel qual es crea l'agència valenciana de la innovació.

Conforme havíem quedat abans parlant amb els diferents grups parlamentaris, començarà el Grup Parlamentari Popular, per un temps de huit minuts, a més, a les seues esmenes i transaccions.

Senyor Casanova, quan vullga.

El senyor Casanova Claramonte.

Molt bé. Moltes gràcies, senyor president.

En primer lloc, anunciar la retirada de les esmenes del Grup Parlamentari Popular números 15, 20, 24 i 26, i també que només estiguen firmades s'aportaran a la mesa algunes transaccions a què hem aplegat este matí amb els grups parlamentaris Socialista i Compromís, en eixa línia de buscar un encontre perquè eixa agència puga eixir endavant.

Senyories, del debat de les esmenes a la totalitat que es van presentar, tant pel Grup Parlamentari Popular com per Ciutadans, a este projecte de llei de creació de l'agència valenciana de la innovació en el plenari del passat 21 de desembre, cabria resumir, baix el meu punt de vista, dos grans conclusions:

La primera, que tots els grups, inclosos PP i Ciutadans, a pesar d'haver presentat les esmenes a la totalitat, considerem necessària la creació d'un ens que contribuïsca a millorar les polítiques d'innovació en la Comunitat Valenciana.

I la segona, que tant el Partit Popular com Ciutadans vàrem mostrar i demostrar que, amb este projecte de llei, al nostre paréixer, se generen duplicitats i se crea un nou ens, l'AVI, l'agència valenciana de la innovació, que assumix competències de coordinació i de gestió que ja tenen assignades altres ens o organismes de La Generalitat.

També em va paréixer entendre de les intervencions dels portaveus -i hui, afortunadament, en esta reunió que hem tingut, crec que hem arribat a compartir i a entendre-mos millor que el que va ser en el mateix plenari- el perquè d'eixes possibles duplicitats que d'alguna manera podrien justificar-se, si no s'envaïren competències que hui per hui estan assignades a altres conselleries o ens.

Mentres no s'aclarisca tot açò, entenem que l'agència va a competir en els organismes que hui tenen assignades estes competències.

Ja els ho advertia el mateix informe del Consell Jurídic Consultiu, que els comminava, al Consell, a modificar la redacció, donat que no deuen confondre's les facultats internes d'un òrgan de la mateixa agència, com pot ser la d'efectuar la supervisió i el control o l'aprovació de determinats documents en l'aprovació definitiva, per part del departament de l'administració de què depén. És a dir, ja avisava al Consell d'eixa possible invasió de competències d'altres conselleries o ens.

Per part del nostre Grup Parlamentari Popular -la nostra diputada María Bernal, que és qui realment ha treballat més la llei i que, per raons mèdiques, no ha pogut fer esta defensa hui-, ja els vam avisar, ja vam mostrar les nostres discrepàncies a esta duplicitat, a la vegada que el nostre sincer oferiment per a arribar als acords necessaris perquè esta llei, degudament matisada i acotada, puga servir per a millorar la innovació en la nostra comunitat.

En la seua intervenció en el plenari, la senyora Bernal va oferir, reiteradament, la nostra disposició a aproximar postures, a seure'ns a parlar, a buscar el consens i a trobar una eixida que puga donar satisfacció al problema real, que és la millora de la competitivitat i la millora de la innovació a través de la innovació per a tota la comunitat.

En eixe esperit de consens, hem tingut este matí una reunió en les portaveus del Partit Socialista i de Compromís en què, en un clima jo crec que absolutament sincer i de col·laboració, hem intentat arribar al màxim possible acord per tal que esta llei isca endavant en el major consens possible.

Fins este moment, llevat de les quatre o cinc transaccions a què hem pogut aplegar, que són més bé de tipus organitzatiu, n'hi ha encara una forta discrepància entre la concepció de l'agència que parlant se té d'aquella que se deduïx de la lectura de la llei i d'aquella que, en realitat, mosatros pensem.

I, de fet, mosatros pensem que. , i en eixa línia van les esmenes que de moment mantenim vives i que temps queda perquè abans del ple pugam seguir parlant. Com dic, les nostres esmenes tracten de mantindre l'agència, per suposat, però evitant duplicitats i, per tant, situant les seues funcions en l'assessorament per a encarrilar i coordinar adequadament les polítiques d'innovació, però sense envair les competències que tenen assignades altres conselleries i ens, com és l'Ivace.

Així mateix, hem arreplegat en les nostres esmenes algunes de les aportacions que ens han fet aplegar a tots els grups els representants dels treballadors dels instituts tecnològics, i que també mostren la seua preocupació per la duplicitat de funcions i inclús perquè temen, temem, que esta agència substituïsca les funcions d'altres entitats que gestionen els fons per a la innovació; així com aporten altres propostes en matèria de representació de remuneració, que també hem arreplegat i que estan en les nostres esmenes.

No vaig a entretindre'm a llegir totes i cada una de les esmenes, ni molt menys, però sí que voldria concloure esta intervenció dient que les nostres esmenes proposen modificar aquells articles que establixen funcions o activitats que superen l'assessorament -és a dir: funcions executives i de gestió, contractació de gastos i ingressos, concessió de subvencions corrents o de capital-, donat que són funcions que ja estan assignades a les diferents conselleries i ens en responsabilitats en la matèria. I tot això en objecte d'evitar duplicitats innecessàries, però mantenint l'agència com un ens transversal adscrit a la Presidència de La Generalitat, que assessore i oriente els diversos actors per a la major eficàcia en les polítiques d'R+D+I de la comunitat.

Creem, sincerament -i acabe-, que la llei pot ser útil i, per tant, que hauríem de seguir en l'esforç de buscar el màxim acord. Però, per a això, s'hauria de modificar adequadament i evitar la ineficiència de les possibles duplicitats.

Per tant, agraint el clima de compartir que hem viscut este matí, mantenim la mà estesa per a aplegar al màxim consens abans del pròxim ple. Però, òbviament, les esmenes, hui per hui, les anem a mantindre tal com les hem presentades.

Gràcies.

El senyor president:

Moltes gràcies.

Abans de continuar, a vore, a la mesa han arribat esmenes transaccionades de la número 9, de les números 12, 13, 14, 21 i 22. I la pregunta també que té la mesa, perquè n'hi han textos que sí que se diferencien prou de l'esmena original, era si el Partit Popular sí que renuncia a l'esmena, al text de l'esmena, en substitució de la transacció, s'entén, ¿no? És a dir, el text de l'esmena. (Veus) Val, d'acord. (Veus) Val. Bé, les tenen també perquè acaben de firmar també, a efectes de tramitació, que faltaven per firmar dos grups.

Doncs, com havíem quedat, continuem ara en la fixació de posició dels grups parlamentaris, de menor a major.

Per tant, comencem en el grup parlamentari de Podem. Senyor Almería, quan vullgue.

El senyor Almería Serrano:

Moltes gràcies, president.

Senyories.

Des del Grup Parlamentari Podemos-Podem hem encarat l'anàlisi d'aquest grup d'esmenes parcials al projecte de llei de l'agència valenciana de la innovació des del nostre punt de vista estratègic respecte a allò que considerem determinant per a aconseguir el canvi del model productiu al nostre territori, així com des de la responsabilitat de dotar aquest instrument de les competències, atribucions i recursos necessaris perquè puga aconseguir els seus propòsits fonamentals.

La definició i coordinació d'una estratègia territorial d'innovació que siga sostenible, la coordinació i enfortiment del sistema valencià d'innovació i l'impuls de la innovació en tots els àmbits de l'activitat productiva i de l'administració pública valenciana són activitats que pensem que van a ser determinants en este canvi del model productiu i, per aquest motiu, irrenunciables pel que fa que estiguen gestionades des d'un òrgan com l'agència valenciana de la innovació.

En aquest sentit, i de forma general, rebutjarem totes aquelles esmenes adreçades a deixar sense contingut l'agència, tractant que es quede reduïda a un mer òrgan assessor en matèria de innovació.

Senyories, la col·laboració institucional entre diferents grups parlamentaris no es pot basar en l'intent sistemàtic per desvirtuar les propostes del rival polític, ni tampoc en apel·lar a determinats organismes consultius, assessors o col·laboradors només quan ens afavorix el seu dictamen.

Cal dir que a la Comunitat Valenciana, tant l'Alt Consell Consultiu de la I+D+I de la Presidència de La Generalitat com el Comité Econòmic i Social de la Comunitat Valenciana, entre altres, han reclamat de forma insistent la creació d'una institució que poguera dissenyar l'estratègia d'innovació de la Comunitat Valenciana, tenint en compte la RIS3 de la Comunitat Valenciana, donat que esta esmentada estratègia suposa una condició prèvia per a poder captar finançament dels fons europeus, així com per coordinar i donar suport al sistema valencià d'innovació, assenyalant també, com un dels problemes estructurals d'este sistema valencià d'innovació, la feble relació entre els agents del sistema.

Així mateix, les esmentades institucions, entre altres, han valorat positivament l'esforç negociador dut a terme en la redacció d'aquest projecte de llei, destacant el consens aconseguit per tots els agents intervinents en l'elaboració del mateix. I han finalitzat els seus dictàmens valorant positivament la remissió a les Corts Valencianes de l'avantprojecte de llei, ara projecte de llei en tramitació.

Cal no oblidar que, si fins ara hi havia òrgans o entitats per a la definició de polítiques i per a la coordinació del sistema valencià d'innovació no han estat gens eficaços en la seua tasca, per no dir que han fracassat estrepitosament.

Senyories, no hi ha pitjor corredor sanitari que el que un grup parlamentari s'autoimposa per la seua poca traça o error en establir les seues pautes d'acció en la col·laboració i el debat de les iniciatives i en la negociació de possibles acord.

Per una altra banda, hem de dir que acceptarem les esmenes adreçades a contextualitzar correctament, des del nostre punt de vista, òbviament, les atribucions de l'agència. Per això, acceptarem l'esmena d'aproximació, pel que fa a l'esmena número 9, perquè entenem que la concessió d'avals i préstecs no ha de ser una funció d'aquesta agència, sinó que ha de centralitzar-se en l'institut valencià de finances.

Acceptarem l'esmena número 13, perquè entenem que han d'estar totes les veus representades als òrgans de governança i que la veu de l'assemblea de treballadors dels instituts tecnològics pensem que ha demostrat que té una importància suficient per formar part d'aquests òrgans i ha demostrat el seu interés explícit per col·laborar en aquesta tramitació del projecte de llei.

Acceptarem l'esmena número 17, perquè entenem que per nomenar i cessar els membres del consell valencià de la innovació qualsevol membre del consell de direcció hauria de tenir la capacitat de proposar-ho i no només la vicepresidència executiva.

I acceptarem també l'esmena número 20, perquè entenem que la forma adequada de provisió per a aquest tipus de lloc de treball cal que siga el concurs públic, com ja hem defensat en altres iniciatives parlamentàries semblants.

Per a finalitzar, senyories, s'agraïx el nivell de pulcritud manifestat pel Grup Popular en l'elaboració d'esmenes al voltant de la provisió de llocs de treball i de les retribucions del personal directiu de l'agència valenciana de la innovació, després de la constatació que hem tingut de les múltiples barbaritats i despropòsits comesos pels governs del Partit Popular en aquestos aspectes: provisió de llocs de treballs i retribucions en la seua llarga etapa de govern.

No cal dir res més pel que fa al concepte de la invasió de competències. Crec que en altres debats ha quedat molt clar. I entenem que posar damunt de la taula que l'agència va a invadir competències en aquelles establides ja per la xarxa d'instituts tecnològics o altres organismes és una falta d'enteniment exactament de quin és el propòsit, la finalitat d'aquest organisme.

Moltes gràcies.

El senyor president:

Moltes gràcies, senyor Almería.

Abans havia enumerat les esmenes transaccionades, ho dic també perquè el Grup Parlamentari Popular havia retirat tres esmenes, perquè així ja ho tinguen clar també les seues senyories, que era la número 20 -que vosté també havia fet referència-, eixa l'havien retirada. I després havien retirada també la número 24 i la número 25. ¿És correcte? (Veus) 24. ¡Ah! , sí, perdó, 24 i 26. (Veus) 15, 20, 24 i 26. ¿Val? (Veus i pausa) Repetim, són la 15, la 20, 24 i 26. (Veus) És que in voce no les ha…. ¡Ah! , sí. ¿Ho ha dit? (Veus) És que no estava, no estava… (Veus)

Doncs continuem amb el fixaments de posició. Té ara la paraula el Grup Parlamentari Ciudadanos.

Senyor Woodward, quan vullga pot començar.

El senyor Woodward Poch:

Nace completamente tóxica ya que -como ya apuntábamos- les vuelvo a recordar que la creación de la ley había sido posterior a la elaboración al proyecto necesario, tal como recogía el decreto de la creación del Consell Valencià de la Innovació, sin haber dado solución al órgano, que ya está creado, como es la Comisión Delegada del Consell para la Ciencia, la Tecnología y la Innovación con el mismo fin al de la agencia valenciana de la innovación.

El senyor president:

Bé, una vegada tots els grups ja les tinguen signades farem les còpies perquè tots els grups les disposen.

Doncs, continuem ara amb el Grup Parlamentari de Compromís.

Senyora García, pot començar. Quan vullga.

La senyora García Muñoz:

Bon dia a totes i tots.

Moltes gràcies, senyor president.

El debat de les esmenes a la totalitat que vàrem tindre en la sessió anterior de la llei, des del nostre grup entenem que fou un debat positiu perquè es va realitzar amb la visió d'entendre els dubtes que es tenien per part dels grups que esmenaven a la totalitat i per tal d'intentar resoldre eixos dubtes. ¿Val?

Quant a la duplicitat de competències remarquem, de nou, que el projecte de creació d'aquesta agència no ve a duplicitar res, donat que l'AVI cobrix un espai que a dia de hui no existix en el sistema públic.

Per una banda, tenim una gran dispersió del sistema valencià d'innovació amb petits centres que realitzen innovació que calen ser coordinats, en este sentit l'AVI reforça eixa coordinació. Però, per una altra banda, també existeixen necessitats en el sistema públic, sobretot aquells relacionats amb la compra pública d'innovació, que actualment no estan coberts amb cap competència de cap conselleria i que és necessari desenvolupar específicament dintre de l'AVI.

La investigació es realitza a través de la conselleria d'educació, l'Ivace difon i genera la innovació en el sector productiu i sobretot en les pimes que no són capaces de generar-les per ella mateixa, però existixen determinats projectes i determinats necessitats del sistema públic que no són coberts per ninguna competència en este moment de cap conselleria.

Per tant, l'agència valenciana cobriria eixe buit que en este moment existix i no duplicitaria cap competència.

El PP reitera i manté els seus dubtes quant a la duplicitat a través de les esmenes que ha plasmat. I, per tant, com entenem que eixes esmenes que ha plasmat dirigixen l'agència cap a un ens de coordinació i no cap a un ens executor de la innovació necessària en eixe espai que a dia de hui no està cobert, no podem acceptar-les.

Però, d'altra manera, també, aquelles esmenes que s'han produït, que són esmenes de desenvolupament del mateix ens, que entenem que sí que clarifiquen com s'ha d'executar la mateixa agència, sí que les hem transaccionades i sí que hem arribat a punts d'encontre.

Dir-los, també, als membres del Partit Popular, que el fet que vegen que no n'hi haja eixa duplicitat (algú tus) no ho podem vore a dia de hui en la llei que ve ací, això ho podrem vore a mesura que anem desenvolupament la llei i a mesura que anem desenvolupant els reglaments que porta la llei. Per tant, entenem que no podem modificar l'estructura que ve en esta llei perquè és un poc els fonaments que es desenvoluparan a posteriori.

I les esmenes que incorpora el PP -diguem- desdibuixen eixa possibilitat d'execució a futur i l'arraconen en un mer ens d'assessorament i coordinació, amb la qual cosa perdria part de les funcions que entenem que han de ser desenvolupades.

Anem a continuar treballar per a trobar eixos punts d'encontre perquè entenem que el cal és un poc explicitar com va a desenvolupar-se, i eixes competències que no van a ser cobertes com va a poder cobrir-les l'agència. I un poc anem a continuar treballant en eixe sentit.

Quant a les transaccions, sí que hem transaccionat aquelles que venien de la participació ciutadana quant a la representació dels treballadors i dels instituts tecnològics. Enteníem ja de per sí que l'article 11. b) podia recollir eixa representativitat en el Consell Valencià de la Innovació; no obstant això, ho hem remarcat per tal que vegen, digam, recollida una necessitat que han expressat dintre del procés de tramitació d'aquesta llei.

Igualment, hem trasaccionat l'esmena 21 i l'esmena 22 per tal que el vicepresident de l'agència tinga un reforç polític i parlamentari, però de la mateixa manera no s'utilitze el parlament per a entrebancar el desenvolupament de la mateixa agència. En eixe sentit, hem arribat a acords que entenem que milloren el text que venia.

Quant a allò que no acabem de casar, que és el tema de quin sentit té esta agència, continuarem treballant per tal que quan arribe al debat parlamentari puguen estar solucionades eixes diferències per tal que puga aprovar-se per unanimitat.

Agraïm el to del debat que hem tingut en les negociacions, i esperem que aquesta manera d'aportar -que en altres ocasions no es produïx- siga un poc la manera de funcionar que es tinga perquè, al final, el diàleg parlamentari si milloren els textos que ací es tracten, com en este moment està ocorrent, doncs el que fa és lleis més completes que al final acaben cobrint necessitats que té el sector públic i que al final acaben contribuint al benestar de tota la ciutadania.

Moltes gràcies.

El senyor president:

Gràcies, senyora García.

I per a concloure el torns de fixació de posicionament, acaba el Grup Parlamentari Socialista.

Senyora Hernández, pot començar.

La senyora Hernández Sánchez:

El senyor president:

Moltes gràcies.

Passem ara al torn de rèpliques. Pel Grup Parlamentari Popular, senyor Casanova, té la paraula.

El senyor Casanova Claramonte:

Tractaré de ser molt breu, perquè crec que ha quedat tot dit, i entre tots hem acabat de fixar clarament quin és el problema.

El problema és que. almenys, en este moment, mosatros no acabem de vore que s'eviten les duplicitats. És evident, com ha dit la senyora Hernández, que l'agència tracta d'assumir funcions que hui igual no estan ben assumides per ningú, però també en la llei en la mà i a l'espera del possible desenrotllament reglamentari, com també ha dit la senyora García, ¿no? , sobre. sobre el tema que se vorà en el desenrotllament del reglament i en el propi funcionament com de veritat no estan les.

Però, clar, estem aprovant una llei. I en este moment allò altre és un futurible, que tots tenim la. Jo no pose en dubte la bona voluntat de ningú. Ni de bon tros, i menys en este tema, crec que fóra de qüestions partidistes, crec. , com he dit abans, creem que l'agència és bona, és necessària i que, tal vegada, no estan en la llei ben definides les funcions, i per això a la millor mosatros ens hem anat a buscar un paper que evite absolutament les duplicitats en un moment en el qual clarament tots tenim clar que les institucions han de caminar més que mai pel camí de l'eficiència, i no malbaratar recursos en duplicar funcions que ja existisquen. I eixe és el gran dubte que hui per hui el text, tal com està, ens deixa encara.

No m'agradaria acabar. , per tant, mantenim la mà estesa, com dia abans, per a seguir parlant-ho i vore si som capaços inclús de buscar alguna fórmula que garantisca que no n'hi han duplicitats. És a dir, l'agència és necessària, sí. Per part de vostés diuen que no n'hi hauran duplicitats, i mosatros els diem, en la llei en la mà, sí apareixen. Per tant, a vore com fem. , de quina manera fem clar i evident que no n'hi hauran duplicitats, perquè eixe és el problema. No n'hi ha altre problema en el qüestionament nostre. No vaig a contestar al senyor Almería perquè m'ha sorprés hui en el seu discurs, i el tinc en molta alta estima i consideració com per a contestar-li.

Gràcies, senyor president.

El senyor president:

Gràcies, senyor Casanova.

Per al torn de rèpliques, la resta de grups.

Senyor Almería, té la paraula.

El senyor Almería Serrano:

En principi, dir-li al senyor Casanova que el debat polític no té a res vore en l'estima personal que ens tingam, que jo. és recíproca pel que fa a la seua persona.

Dir que una vegada més quan parlem de duplicitat de funcions i competències, perquè existisca una duplicitat cal dir que un altre organisme, una altra entitat ja estaria fent de forma eficient eixes competències.

Arribada la conclusió que no existixen eixes duplicitats, no és que algú o algun organisme haja intentat fer algunes de les funcions que ara se li atribuïxen en el projecte de llei a l'agència valenciana de la innovació, sinó perquè ha sigut un rotund fracàs l'intent en portar a terme eixes funcions, fonamental el disseny de l'estratègia territorial d'innovació, i la coordinació i implementació de tots els agents del sistema valencià de la innovació. És a dir, perquè hi haja duplicitat algú havia d'haver-ho estat fent, i no ho ha estat fent.

I res més, moltes gràcies.

El senyor president:

Gràcies, senyor Almería.

Senyor Woodward, té la paraula.

El senyor Woodward Poch:

El senyor president:

Moltes gràcies.

Senyora García, té torn de. rèplica.

La senyora García Muñoz:

Gràcies, senyor president.

Seré molt breu en. la meua intervenció. És per un poc reiterar el que ha dit el company de Ciutadans.

Les competències de l'Ivace estan clares, i no es modifiquen amb la introducció de l'agència valenciana de la innovació. L'Ivace coordina el desenvolupament tecnològic traslladat a l'empresa. L'agència valenciana de la innovació pretén desenvolupar sobretot innovació; coordinar primer el sistema valencià de la innovació, que està absolutament dispers, perquè la mancança d'efectivitat de les polítiques anteriors en matèria d'innovació ha generat el sistema valencià d'innovació que tenim, i és necessari coordinar-lo i dirigir-lo de manera estratègica, i això és una cosa que depén de presidència.

I, per una altra banda, el fet que l'agència valenciana tinga capacitat executiva ve perquè és necessari cobrir la innovació quant al sector públic, que eixa. respecte de la pròpia Generalitat i respecte del recolzament a altres entitats com poden ser les diputacions o els ajuntaments no existix. És un camp de treball que actualment no existix i és el que ve a cobrir eixa agència. Per tant, entenem que no va a haver duplicitats en el futur.

Si hem de treballar un poc per a assegurar que no hi hagen, tal i conforme ha dit el senyor Casanova, treballem d'ací que arribe al parlament de quina manera assegurem que no va a haver duplicitats i tindrem, evidentment, el consens necessari per a traure endavant aquesta llei. Però reiterem des dels grups que defensem un poc la tramitació d'aquesta llei. , era un dels acords que n'hi havia dintre del pacte del botànic, que aquesta agencia no naix per a cobrir altres agències. Naix per a cobrir una necessitat que té el sector públic que en este moment no està coberta.

Moltes gràcies.

El senyor president:

Gràcies, senyora García.

I per a acabar, té el torn la senyora Hernández. Quan vullga.

La senyora Hernández Sánchez:

El senyor president:

Arribat a este punt, ha arribat ací a la mesa el que són les transaccions ja firmades per tots. Si els pareix, com les fotocòpies tardaran un moment, les puc llegir, o si ja són coneixedors, les donem per. ¿Sí? ¿Les donem ja, perquè tots els grups són coneixedors, com les acaben de firmar, les transaccions?

Doncs passem a les votacions. Ho havem. Llegiré el primer bloc, que són de transaccions, per si n'hi ha algun dubte, que votaríem en este bloc la transacció a l'esmena 9, l'esmena transaccionada a les esmenes 12 i 13, l'esmena transaccionada a l'esmena 14, la transaccionada a l'esmena 21 i la transaccionada a l'esmena 22. (Veus) ¿La traem fora la 21? ¿21, fora? Doncs traiem la 21 del bloc que he dit. Passem a les votacions. ¿Vots a favor? Unanimitat.

Ara votaríem la que hem tret fora, l'esmena transaccionada de l'esmena 21, del Grup Popular. ¿Vots a favor? 15, ¿no? (Veus) ¿14? (Veus) A vore, ¿vots a favor? (Algú diu: «¿De la 21? ») Sí, de l'esmena transaccionada, l'esmena 21. (Algú diu: « 10 a favor») 10 a favor. ¿Abstencions? 2 abstencions. ¿Vots en contra? 2 vots en contra.

El següent grup d'esmenes és de l'esmena 1 a la 8, de la 10 i 11. ¿No? (Algú diu: «Uno, dos, tres») ¿U, dos, tres? Doncs votem el grup d'esmenes 1, 2 i 3. ¿Vots a favor? 4 vots a favor. ¿Abstencions? ¿Vots en contra? 9 vots en contra. 10. 10 vots en contra. No m'havia comptat a mi.

Ara passaríem a votar les esmenes de la 4 a la 8. ¿Vots a favor? (Veus i rialles) 6 vots a favor. ¿Abstencions? ¿Vots en contra? 8 vots en contra.

Les següents esmenes, la 10 i la 11. ¿Vots a favor? 6 vots a favor. ¿Vots en contra? 8 vots en contra.

El següent bloc d'esmenes és de l'esmena 16 a la 19. (Veus) Val. Votem l'esmena 16. ¿Vots a favor de l'esmena 16? 4. ¿Abstencions? 2. ¿Vots en contra? 8 vots en contra.

Votem ara també per separat l'esmena número 17. ¿Vots a favor? 8 vots a favor. ¿Vots en contra? 6 vots en contra.

Passem ara a les esmenes 18 i 19. ¿Vots a favor? 6. ¿Vots en contra? 8 vots en contra.

I l'últim bloc d'esmenes seria la 23, la 25 i fins la 31. (Veus) 30 i 31. Per tant, serien 23 i de la 25 a la 29. ¿Vots a favor? 6 vots a favor. ¿Vots en contra? 8 vots en contra.

¿La 30 i la 31 juntes? ¿Sí? Votem ara la 30 i la 31 juntes. ¿Vots a favor? 4. ¿Abstencions? ¿Vots en contra? 10.

Passem ara a l'articulat del projecte de llei. S'han agrupat també els articles per si tenien esmenes o transaccions de les que no. Per tant, els primers articles serien de l'article 1 al 5. ¿Vots a favor? De l'1 al 5. (Veus i pausa)

Com cal seguir l'ordre, primer votem l'1 i el 2. ¿Vots a favor dels articles 1 i 2? 8 vots a favor. ¿Vots en contra? 4. ¿Abstencions? 2.

Passem ara als articles 3 i 4. ¿Vots a favor? 12 vots a favor. ¿Abstencions? 2 abstencions.

Votem ara l'article 5. ¿Vots a favor? 8. ¿Abstencions? 2 abstencions. Vots en contra? 4.

Votem ara l'article 6. ¿Vots a favor? 8 vots a favor. ¿Abstencions? 2. ¿Vots en contra? 4.

Article seté. ¿Vots a favor? 12. ¿Abstencions? 2.

Ara passaríem als articles 9, 10, 11 i 12. (Veus) Del 9 al 12. (Veus) ¿Un a un? Perfecte.

Votem l'article 9. ¿Vots a favor? 8 vots a favor. ¿Abstencions? 2. ¡Vots en contra? 4.

Article 10. ¿Vots a favor? 12. ¿Abstencions? 2.

Article 11. ¿Vots a favor? 8. ¿Abstencions? 2. Vots en contra? 4.

Article 12. ¿Vots a favor? 12. ¿Abstencions? 2.

Passem a l'article 13. ¿Vots a favor? 12. ¿Abstencions? 2.

Ara passaríem al grup del 14 al 27. (Veus) ¿Junts? ¿I la resta? (Veus)

Val. Passem a la votació dels articles 14 i 15. ¿Vots a favor? 8. ¿Abstencions? 2. En contra? 4.

Articles del 16 al 20. ¿Vots a favor? 12. ¿Abstencions? 2.

Article 21. ¿Vots a favor? 8. ¿Abstencions? 2. En contra? 4.

Article 22. ¿Vots a favor? 12. ¿Abstencions? 2.

Article 23. ¿Vots a favor? 8. ¿Abstencions? 2. ¿En contra? 4.

I de l'article 24 al 27. ¿Vots a favor? 12. ¿Abstencions? 2.

Passem ara a votar la disposició primera. ¿Vots a favor? 12. ¿Abstencions? 2.

Ara passarem a votar la disposició addicional segona, la disposició derogatòria, disposició final primera i disposició final segona. ¿Vots a favor? 8. ¿Abstencions? (Veus) No, totes les que he dit. La disposició addicional segona, la derogatòria, la final. (Veus) ¿Separada eixa de les altres? ¿Segona?

Aleshores, votem ara la disposició addicional segona. ¿Vots a favor? 8. ¿Abstencions? 2. ¿En contra? 4.

I ara la disposició derogatòria, disposició final primera i disposició final segona. ¿Vots a favor? 12. ¿Abstencions? 2.

Passem ara a votar l'exposició de motius. ¿Vots a favor? 8. ¿Abstencions? 2. ¿En contra? 4.

I finalment, passem a la votació de la totalitat del projecte de llei. ¿Vots a favor? 8. ¿Abstencions? 6.

Designació del membre de la comissió que ha de presentar davant el ple el dictamen de la comissió sobre el Projecte de llei, de La Generalitat, pel qual es crea l'agència valenciana de la innovació (RE número 32. 481, BOC número 112)

El senyor president:

I ara passem al punt tercer, que és la designació del membre de la comissió que ha de presentar davant del Ple el dictamen de la comissió sobre el Projecte de llei de La Generalitat, pel qual es crea l'agència valenciana de la innovació.

Li done la paraula als portaveus. Senyora Hernández.

La senyora Hernández Sánchez:

El senyor president:

He de mostrar el meu agraïment als portaveus de la comissió, ho faré amb molt de gust. I, bé, esperem ja que isca endavant la setmana que ve al ple. (Veus)

¿S'ha de votar? ¿S'ha de votar. (Veus i rialles)

Bé. S'alça la sessió. Gràcies pel to del debat i ens veurem en la propera.

(S'alça la reunió a les 12 hores i 10 minuts)

