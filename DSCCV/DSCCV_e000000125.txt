Comissió de Radiotelevisió Valenciana i de l'Espai Audiovisual realitzada el dia 27 de desembre de 2016. Comença la reunió a les 11 hores i 42 minuts. Presideix el diputat senyor Marc Pallarès Piquer. Reunió número 12.

El senyor president:

Esperem que hagen passat uns dies de tranquil·litat, harmonia, en totes les persones del seu àmbit familiar i d'amistats.

I anem a reprendre el treball.

En primer lloc, el senyor secretari passarà llista.

(El senyor secretari passa llista per tal de comprovar si hi ha quòrum)

Sí, moltes gràcies, senyor secretari.

Hi ha quòrum, per tant. (Se sent una veu que diu: «Hay cuórum») Molt bé.

Segons determina l'ordre del dia, el primer punt és la lectura i aprovació, si escau, de l'acta de la reunió anterior, acta de la qual ja disposen, que és relativament curta. Jo crec que hauran tingut temps per a poder llegir-la. Si hi ha algun suggeriment, modificació o comentari de millora, seria ara el moment; i, si no, per assentiment, la donaríem per aprovada. La donem per aprovada. Molt bé.

El segon punt de l'ordre del dia era la presa en consideració d'una proposició no de llei, registre 12. 265, que ha estat retirada. I, per tant, és un punt de l'ordre del dia que decauria.

El tercer punt de l'ordre del dia, estaríem en la mateixa situació. Era una presa en consideració d'una proposició no de llei, en concret la de registre 12. 404. També ha estat retirada. I, per tant, també decauria.

Proposta de calendari de la mesa de la comissió per a l'adopció del mandat marc de la Corporació Valenciana de Mitjans de Comunicació i obertura del termini per a la presentació de propostes.

I, per tant, passaríem ja al quart punt de l'ordre del de hui, que és la proposta de calendari de la mesa per a l'adopció del mandat marc de la corporació valenciana de mitjans de comunicació i, al mateix temps també, la determinació d'una obertura de termini per a presentació de propostes, una obertura de termini per a la qual ja tenim també, a més a més, el tràmit burocràtic, perquè ja va passar per l'anterior Junta de Síndics.

Aleshores, jo ara els proposaria una data, a vore què els pareix. I, després, jo crec que l'ideal seria fer un torn de. , un torn de. , (un diputat diu: «Paraula») de paraula -gràcies, senyor Subiela-, un torn de paraula, per tal que vostés pogueren manifestar la seua opinió.

Com saben, un mandat marc és una cosa que s'aprova dins del legislatiu -els contractes programes sí que s'aproven en un altre àmbit-. Per tant, ens correspon a nosaltres.

Vam rebre per registre un text, que es titulava d'una manera. , alguna cosa així com proposta de treball o alguna cosa així. La veritat és que és un text base, és una proposta. No correspon a ningú que no siga este parlament l'aprovació. Però tot allò que haja arribat al parlament també hem de ser receptius a rebreu. I, en eixe sentit, tot i que, torne a repetir, és potestat nostra, considerem que és interessant. Vostés ara podran manifestar la seua opinió.

Pel que fa al calendari, pròpiament dit, són unes dates un poc estranyes i, per tant, caldria deixar un poc de marge. Però. , no sé, els propose. Crec que el 5 de gener seria. , el 5 és abans de Reis, no? El 5 de gener els propose com a. (Veus) Agafen vostés la paraula. Parlen vostés. (Veus)

No sé, havia pensat el 5 de gener, donar un poquet de marge. Però, bé, prenguen vostés la paraula i parlen vostés i facen propostes als dos respectes, tant pel que fa a la data com pel que fa a com els pareix que podem treballar, si només en base a què en rebut, si en base a noves propostes.

Donem torn de paraula, de menor a major, com estipula el reglament, i prenguem una decisió.

Per tant, obrim un torn de paraula. No sé si val la pena tampoc posar el crono, donar uns minuts. (Una diputada diu: «¡Home! , jo crec que no estaran quatre minuts per a donar una data, no? ») ¿Quatre minuts per a concretar. ? (Veus) ¿Que no cal donar-ne quatre? (La diputada diu: «Jo crec que no cal donar temps») No cal. Doncs, això, agafen el temps que consideren oportú per a opinar sobre les dos qüestions.

Seguint l'ordre habitual, de menor a major, correspondria el primer torn de paraula al Grup Parlamentari Podemos. Seria el torn de l'il·lustre diputat el senyor Antonio Montiel.

El senyor Montiel Márquez:

Bé, nosaltres estem d'acord en abordar el document que va remetre la corporació com a un document de treball. De fet, en la nostra. , hem fet un estudi de mandats marc d'altres televisions públiques i tampoc són documents massa extensos. I, per tant, jo crec que en la llei que tenim també es definix prou bé quins són els objectius. Tal vegada caldria recolzar alguns aspectes relatius a la vocació de servei públic, al compromís en la ciutadania i en alguns altres elements en què pensem que se pot millorar el document de treball que mos ha fet la corporació. Però estem d'acord en acceptar-lo com a tal, com a document de treball i que s'obriga un termini per a presentar esmenes.

Jo crec que un termini de huit dies hàbils és un termini raonable. El dia 5, si comptem el 31 -que en l'administració el registre sol estar obert, no sé en Les Corts-, huit dies hàbils seria el dia 5. Si el dia 31 no es comptara com a hàbil, el dia 9 serien huit dies hàbils.

Per tant, siga el 5, siga el 9, nosaltres pensem que en huit dies hàbils per a formular propostes n'hi hauria prou de temps per a treballar un document que, a més, és senzill.

Moltes gràcies.

El senyor president:

Moltes gràcies, senyor Montiel.

Ara que ha esmentat el senyor Montiel la llargària, parle de memòria. La memòria sempre pot fallar, però jo crec recordar que el de la televisió pública alemanya, el mandat marc, jo crec que són quatre fulls, perquè ens fem una idea. Parle de memòria, eh? , em puc enganyar; però que els mandats marc en realitat, doncs, no són documents excessivament llargs.

Donem la paraula. Ara és el torn del Grup Parlamentari Ciudadanos, l'il·lustre diputat senyor Antonio Subiela.

El senyor Subiela Chico:

De todas maneras, nosotros sí que vemos que el texto que nos pasa el consejo rector entendemos que, sobre todo por la cercanía que hay a la aprobación de la ley, pues, que recoge bien los principios y las intenciones de esa ley, que podemos utilizarlo como texto base para darle forma aquí en esta comisión. Creemos que recoge bastante bien el tema de los principios…. , los (inintel·ligible) … de pluralidad, de independencia, de calidad, de sostenibilidad que quisimos poner en la ley, ¿no?

El senyor president:

Molt bé, senyor Subiela. Moltes gràcies.

Seria el torn ara del Grup Parlamentari Compromís. I, per tant, li donaríem la paraula a l'il·lustre diputat i síndic del Grup Compromís, el senyor Fran Ferri.

El senyor Ferri Fayos:

Sí. Moltes gràcies, senyor president.

Bé, nosaltres, des de Compromís, agraïm a la corporació valenciana que ens haja remés un text de treball, perquè és un text que ja, doncs, com ha dit el senyor Subiela, ja recull molta gran part dels principis que vénen recollits en la llei, una llei que, per se, ja és quasi quasi que un mandat marc i, per tant, ja recull moltes de les qüestions que hauríem de tractar en eixe mandat.

I respecte al temps per a presentar propostes o per a presentar millores al mandat marc, bé, el senyor Subiela ha dit un dia més que el senyor Montiel. Nosaltres no tenim ningun problema que el termini se tanque el dia 10 i, per tant, a partir d'ahí poder calendaritzar la resta de. (Remors) Subiela ha dit el dia 10. (El senyor Subiela parla sense micròfon) Són dos setmanes. (El senyor Subiela diu: «Dos setmanes exactes. És dimarts. ») Per tant, per a nosaltres, que en lloc que siga el 9, que proposava el senyor Montiel, siga el 10, no tenim ningun problema.

I, bé, esperem que el treball siga fructífer i pugam tirar endavant este projecte.

El senyor president:

Molt bé. Moltes gràcies, senyor Ferri.

Seria ara el torn del Grup Parlamentari Socialista. Li donem la paraula a la il·lustre diputada, la senyora Rosa Peris.

La senyora Peris Cervera:

Gràcies, president.

Seguint el que han dit la resta de portaveus, nosaltres també volem adreçar-mos a l'agraïment al consell rector. És de veres que almenys el nostre grup aixina ho hem entés, com a un document base, un document de treball, que ací en Les Corts pot ser eixe, pot ser-ne un altre, li podem pegar la volta. I, a més, els grups tenim tota la legitimitat en estes lleis de presentar un document completament diferent i alternatiu si ho creguem, ¿no? Però tindre un document de partida per a dir: «Açò ens agrada. Açò no ens agrada. Açò vull modificar-ho», la veritat és que ens ajuda en el nostre treball. Per tant, nosaltres reconeguem eixe esforç i, a més, l'agraïm.

I en relació a la data, doncs, compartisc este esperit nadalenc que tenim d'aplegar a un acord. El 6, el 5, el 9. , en fi, el que els vinga bé, tenint en compte que hem d'aprovar-ho el més prompte possible, abans que siga el ple ordinari que ens corresponga. I, per tant, podem fer-ho bé.

I nosaltres, si a la resta de grups la data que ha donat Ciutadans els pareix bé, nosaltres ens sumaríem també a la mateixa.

Moltes gràcies.

El senyor president:

Moltes gràcies, senyora Peris.

I ara, per tant, li tocaria el torn al Grup Parlamentari Popular. Li donem la paraula al seu síndic adjunt, l'il·lustre diputat senyor Jorge Bellver.

El senyor Bellver Casaña:

No, no sóc síndic adjunt. Però, bé, en qualsevol cas, moltíssimes gràcies. Sóc el portaveu en esta comissió.

I dir que una vegada més estem presenciant la precipitació i l'ús interessat que està fent el tripartit d'esta institució, de les Corts Valencianes.

Estem parlant d'un document que va entrar en Les Corts el 5 de desembre. Un document que es va redactar el 2 de desembre. I estem a 27 de desembre duguent un document com a vàlid -i ara expressaré quina és l'opinió del Grup Parlamentari Popular respecte a este document-, pràcticament un mes després que entrara en esta cambra.

I dic quina és la opinió del grup parlamentari perquè mosatros no estem d'acord amb allò que han dit els altres grups que este és un document base i que, a més, aporta moltíssimes coses interessants.

A la primera de les qüestions, dir que a mi em pareix una barbaritat que a tots vostés els parega bé que qui haja redactat el document que ha de definir quins són els objectius i quins són els controls a què s'ha de sotmetre en un futur la futura radiotelevisió valenciana, estiga redactat per la mateixa corporació. No té massa trellat que això siga aixina. Però, bé, a tots vostés els pareix bé, doncs, vostés sabran per què els pareix bé.

Ja només per això, no crec que siga convenient utilitzar este document com a base, ¿no? No és normal que la corporació haja de ser qui redacte este document. Qui ha de redactar este document, d'acord amb la llei, i qui ha d'aprovar-lo són les Corts Valencianes i els grups parlamentaris en elles representats.

I, per una altra banda, i per entrar un poquet en el que diu este document, que a tots vostés els pareix tan bé, doncs, jo espere que el document que finalment isca d'esta cambra no caiga en les obsessions en què cau el document que ha sigut redactat per la corporació. , bé, és de veres que per una subcomissió de la corporació en què pareix ser que el senyor Xambó ha tingut la veu cantant.

Però naturalment que un dels objectius fonamentals de la futura radiotelevisió valenciana siga que els mitjans públics de comunicació audiovisual hagen de promoure l'espai comunicatiu comú propi de l'àmbit lingüístic, jo, sincerament, crec que eixe no és l'objectiu fonamental que ha de tindre la futura radiotelevisió valenciana. Crec que els valencians no estan esperant això de la futura radiotelevisió valenciana.

Entrarem a parlar de qüestions puntuals quan se parle d'aquest, però dir que este sistema públic audiovisual ha de reflectir la diversitat local i comarcal de la Comunitat Valenciana, sense fer ninguna menció al que són les nostres províncies, doncs també pense que és un ús interessat que s'està fent en este cas per part d'un grup parlamentari que té representació en eixa corporació.

I n'hi han altres qüestions que, com els dia, són dignes de destacar des del meu punt de vista, en negatiu. Però, ja li dia, em sembla, com a mínim, molt criticable que el dia 27 de desembre estigam parlant d'un document que va entrar ací el dia 5 i que estigam ficant terminis del 5. A mi me fa igual el 5, el 9 o el 10. Quan vostés vullguen i com vostés acorden.

Però, per descomptat, torne a dir que després que este document estiga un mes ací en esta cambra sense fer res, ara hagem de ficar-mos estos terminis i anar en presses i corregudes, com fan i han fet vostés cada vegada que ha tingut alguna qüestió a vore en la radiotelevisió valenciana és sincerament ridícul.

No obstant això, mosatros presentarem un document que no tindrà res a vore en este document presentat per la corporació -torne a dir-, perquè no estem d'acord ni en la forma ni en el fons.

Entenem que la corporació no és qui per a presentar esta proposta de document. I per una altra banda, entenem que el que està definint com a objectius fonamentals de la futura radiotelevisió valenciana no té res a vore en els interessos dels valencians.

El senyor president:

Bé, fent una xicoteta recopilació, s'ha evidenciat i s'ha fet manifest que hi ha un grup parlamentari que ha mostrat el seu desacord en el fet que haja arribat una proposta de treball o diguem-li com vullguem. A la resta de grups parlamentaris no mos trenca, diguérem, cap discrepància en este sentit. Però, tal com diu l'ordre del dia de hui, queda obert un termini, un termini en el qual evidentment es poden presentar altres tipus de textos.

I ara sí que igual vostés s'haurien un poc de concretar la data o si volen que la passem a votació, que la concretem més. Per tant, no hi ha cap problema que facen una segona intervenció per a concretar al final un poc més la data si volen. (Veus) Per a esta qüestió en concret. Jo crec que la resta de qüestions han quedat totalment manifestes.

A més a més, no han tingut tampoc cap límit de temps i tot el món ha pogut manifestar el que ha cregut convenient. Però ara sí que seria el moment de concretar la data. Afinem això, si els pareix. ¿D'acord? Fem una ronda per a afinar data. (Veus) S'han ficat damunt de la taula en principi el 5 i el 10, perquè el 9 l'havia apuntat jo, però crec que no ho ha dit ningú. Per tant, afinem. (Veus) L'havia dit Antonio, ¡ah! , val. Doncs afinem, si els pareix, això. ¿D'acord?

Molt bé, doncs comencem l'altra ronda d'intervencions. Seria el torn del Grup Parlamentari Podemos-Podem.

El senyor Montiel Márquez:

Molt bé. Jo, sense ànim de polèmica, nosaltres, el nostre grup va estar tan sorprés, com imagine que vostés, que la corporació donara eixe espentó i avançara un document de treball, i per això l'hem agarrat en totes les reserves, a soles com un document de treball.

I per tant, nosaltres tenim el. , estem treballant en millorar això, i ja parlarem en el seu moment de les qüestions que planteja el senyor Bellver, que no crec que ara toque entrar en el fons, sinó més bé en el procediment i en la forma.

Respecte del termini, nosaltres no tindríem cap problema en aplegar fins al 10 de gener, com planteja el senyor Subiela. Pensem que després el que sí que caldria, perquè tenim una habilitació de la Junta de Síndics, de l'última Junta de Síndics, per a vore de celebrar un altra comissió per a examinar aquest nou text. Jo crec que si tancàrem el dia 10, deuríem tindre una comissió en què poder examinar ja les diferents propostes el dia. , si els sembla bé, el divendres dia 13.

Crec que podria donar prou. O bé l'altra possibilitat seria el dilluns dia 16, perquè els serveis de la cambra ens pogueren fer aplegar els diferents textos als diferents grups, perquè la reunió que tinguérem fóra una reunió productiva.

Per tant, jo no tindria cap inconvenient en acceptar el dia 10, sempre que tancàrem ja la data de la comissió per a examinar les propostes, bé 13 o bé 16, avance.

El senyor president:

Molt bé, gràcies, senyor Montiel.

Seria el torn ara del Grup Ciudadanos, el senyor Antonio Subiela.

El senyor Subiela Chico:

Sobre el contenido, desde luego, nosotros sí que no coincidimos con el Partido Popular. Entendemos que el texto sí que recoge más o menos lo que recoge también la ley. Sí que es cierto que hay que cambiar cosas. Bueno, lo pensamos al hacer las enmiendas. Coincidimos con el Partido Popular que desde luego no tiene que ser un objetivo básico de la nueva televisión promover el espacio comunicativo, este propio del ámbito lingüístico que ponen aquí.

El senyor president:

Entenc, per tant, Subiela, que la seua proposta es: si el termini fóra, per exemple, fins al 10, la comissió del 13 seria més per a decidir, segons vosté, quin dels diferents suposats textos que tinguérem, a partir del qual treballar. Eixa és la seua proposta.

El senyor Subiela Chico:

El senyor president:

Per tant, farien falta dos comissions més, val.

El senyor Subiela Chico:

El senyor president:

Gràcies, senyor Subiela.

És el torn ara del Grup Parlamentari Compromís. Donem la paraula a l'il·lustre diputat i síndic, el senyor Fran Ferri.

El senyor Ferri Fayos:

Bé, moltes gràcies, senyor president.

La cosa va embolicant-se un poquet. Però, vaja, primer a mi m'agradaria puntualitzar. Els grups polítics no tenim membres en el consell rector, això era cosa del passat. Hui en dia, jo no sé el senyor Bellver què és el que entén per tindre un membre en el grup polític. Segurament ell sí que telefona el seu membre per a donar-li instruccions. Nosaltres, això no ho fem. (Remors i rialles)

I, vaja, seran ben rebudes totes les aportacions que puga fer el Grup Parlamentari Popular, perquè no es va lluir precisament en això en el debat de la llei. No va presentar massa propostes de millora. I esperem que en este cas sí que ho puga fer.

Respecte al procediment de gestació del mandat marc, sí que és cert el que diu el senyor Subiela, que si n'hi han propostes alternatives, primer caldrà debatre sobre quina és la proposta alternativa que acceptem. Però també és cert que en el mateix termini normalment quan ací entra alguna llei i tal, el termini per a presentar la proposta alternativa i les esmenes al mateix projecte sol ser el mateix.

I per tant, el que nosaltres proposem és que tant per a la proposta alternativa com per a les esmenes al text que ja tenim siga el 10 de gener. I després, sí que caldria fer dos comissions evidentment per a debatre. I, si finalment el text que s'acceptara fóra el del Partit Popular, caldria obrir un període alternatiu per a presentar esmenes.

El senyor president:

Molt bé, moltes gràcies.

És el torn del Grup Parlamentari Socialista. De totes maneres, jo, com tot el món està donant la seua opinió, sí que volia fer un comentari molt ràpid, en deu segons. I és que estem ací per acordar les coses, pot triar la data que es vullga, el 10, el dia que siga, però en un primer moment s'havia donat el 5 de gener i tampoc crec que.

Hi ha hagut algunes reaccions un poc inclús estranyes. Jo hui he vingut en l'autobús en què vinc el 16 de febrer o el 21 de juliol i he vist les mateixes persones. Per tant, la gent treballa i no passa absolutament res, ¿eh?

Molt bé. És el torn de la senyora Rosa Peris.

La senyora Peris Cervera:

Compartim, president, el que acaba de dir. Nosaltres ens mantenim en la mateixa proposta d'abans. El 10 de gener ens pareix adequat. I al final el que. Som cinc grups. Si n'hi ha bona voluntat, no deuria haver dificultat, en lloc d'estar enfangant el terreny. I aleshores, jo crec que hui estem fent ací una activitat, que deu el Nadal haver-nos avorrit a muntó. En fi, un comportament que no me pareix massa adequat.

Al final, açò ha d'eixir. Tenim el temps raonable. Podem fer-ho. I per tant, nosaltres mos adrecem al 10 de gener i la necessitat de dos comissions, dos comissions. Però com abans estiga aprovat en este cas el mandat marc. I temps tindrem de fer les esmenes, de pegar-li la volta al document, si ho considerem convenient o no, però fiquem-nos a treballar i fem la proposta que des d'estes Corts vulgam.

El senyor president:

Moltes gràcies. Per tant, la decisió també al 10 de gener pel Grup Parlamentari Socialista.

Seria el torn ara del Grup Parlamentari Popular, el senyor Bellver, Jorge Bellver.

El senyor Bellver Casaña:

Sí, moltes gràcies.

Efectivament, és el que jo he intentat transmetre en la meua primera intervenció. Torne a dir-los que este document sobre el qual hui n'hi ha tanta pressa, entrà en estes Corts el 5 de desembre. I des del 5 de desembre, vostés no han fet res. Fins a hui. (Veus) Sí, clar. L'autobús l'agarra tot el món, però l'agarra per a tot, no només per al que interessa. I per això, li parlava, o els parlava a vostés de l'ús interessat que estan fent del parlament.

Tinguérem una Junta de Portaveus en què molts dels membres que estan hui ací estan. I per part del grup parlamentari es va dir que no entenem per què es pot habilitat el mes de gener per a parlar de la televisió o per a parlar de les comissions d'investigació i no es pot habilitar el mes de gener per a totes les comissions legislatives que tenim moltes coses i molta faena que fer.

Però vostés, con su rodillo habitual, el tripartito con su rodillo ha decidit que no n'hi ha activitat parlamentària en el mes de gener, només per a aquelles qüestions que a vostés els interessa. I el que a vostés els interessa, i torne a dir, corrent i fugint, és açò. Vostés sabran per què. Però torne a dir que estem parlant d'un document que està en la cambra des del 5 de desembre. I vostés, des del 5 de desembre fins al 27 de desembre no han fet res. Vostés sabran per què no han fet res.

Ara plantegen les presses. Doncs, vostés sabran les presses. Jo els torne a dir: mosatros, siga el dia que siga el que s'aprove, aportarem un document alternatiu. Els he dit, no estic d'acord ni en el fons ni en la forma. Diu el senyor Subiela: «¡Home! , el que planteja el senyor Bellver. » No, no, no ho planteja el senyor Bellver. Ho planteja el document del qual estem parlant ací.

I ací vosté, en la seua intervenció, no ha dit res, però ho diu ben claret: «Els mitjans públics de comunicació audiovisual hauran de promoure l'espai comunicatiu comú propi de l'àmbit lingüístic». El Grup Parlamentari Popular no està d'acord en estes qüestions. (Veus) Per tant, ni en la forma ni en el fons.

Però el que m'agradaria és que no vingueren ací a donar lliçons. Si el Partit Popular, si la llei de radiotelevisió valenciana que es va aprovar, l'última que es va aprovar, no té més propostes del Partit Popular, no va ser perquè no es presentaren esmenes per part d'este grup parlamentari, o perquè este portaveu, que va participar en totes les comissions de redacció, no va contribuir, en la seua mesura, a millorar, dins de les seues possibilitats, eixa llei. Però si no s'ha millorat, és perquè vostés rebutjaren totes i cada una de les esmenes que va presentar el Partit Popular, no perquè mosatros no participàrem en ella i no treballàrem.

Miren, torne a dir: no té ningun sentit. Seran vostés els que hauran d'explicar als ciutadans per què no es pot reunir ninguna comissió legislativa al llarg del mes de gener i sí que es va a reunir la comissió de radiotelevisió valenciana per a parlar del mandat marc que tots sabíem que hauria haver-se aprovat, des que vàrem aprovar la llei de radiotelevisió valenciana.

Vostés hauran d'explicar les presses. I el que sí que els demane és que tot eixe dogmatisme polític que porta imprés este document que ha enviat la corporació, desaparega de la proposta que vostés facen.

Res més i moltes gràcies.

El senyor president:

Doncs, molt bé. Com pareix que no hi ha problema per tal d'establir el dia 10, establiríem el dia 10 com a termini per a la presentació de propostes i buscaríem una data per a. , deixaríem uns dies com proposava el senyor Subiela i establiríem una data per a una comissió en la qual ja triaríem sobre les diferents opcions que poguera haver per a una següent comissió. Doncs, molt bé.

Diga, senyor Subiela.

El senyor Subiela Chico:

El senyor Montiel Márquez:

El senyor president:

El senyor Montiel Márquez:

El senyor president:

Per tant, termini obert i si vosté considera que només hi ha tres paràgrafs en els quals no està d'acord, o sis, o deu, no ho sé, doncs també ho pot presentar. Termini obert i eixe dia se tanca el termini per a la presentació de qualsevol text. ¿D'acord? 10 de gener, 10 de gener. (Se sent una veu que diu: «Fins a quina hora? ») Sí, per registre. Clar. Fins que s'acabe el registre, a no ser que vullguen que siga fins a migdia. No sé. Horari normal de registre. (Veus) No, no, no. Estic preguntant. (Se senten unes veus que diuen: «Dimarts és horari normal, no? . Horari normal de registre. ») Doncs ja està, a l'horari normal de registre del dia 10, ja està. ¿D'acord? Horari normal de registre del dia 10. Molt bé. Cal afinar bé.

Molt bé. Doncs, s'alça la sessió.

(S'alça la reunió a les 12 hores i 15 minuts)

