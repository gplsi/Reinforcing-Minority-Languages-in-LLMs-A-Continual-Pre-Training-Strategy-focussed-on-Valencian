Comissió especial d'estudi de situacions de dependència a la Comunitat Valenciana realitzada el dia 15 de juny de 2004. Comença la reunió a les 16 hores i 40 minuts. Presidix l'Excel·lent Senyora Vicepresidenta Primera Rosa María Barrieras Mombrú. Reunió número 1.

Sessió constitutiva de la Comissió especial d'estudi de les situacions de dependència en la Comunitat Valenciana

La senyora vicepresidenta primera de les Corts Valencianes:

Anem a començar amb la sessió constitutiva de la Comissió especial d'estudi de les situacions de dependència a la Comunitat Valenciana.

"La Mesa de les Corts Valencianes, en escrits números 13. 642, 14. 080 i 14. 163 ha tingut coneixement de. (inintel·ligible) en esta comissió dels il·lustres diputats i diputades: per part del Grup Parlamentari Popular, María José García Herrero, Manuel Bustamante, Esther Franco, Sandra Climent, Herminia Palomar, María Soledad Linares, Manuel Gómez y Elvira Suanzes; per part del Grup Parlamentari Socialista: Antonio Torres, Nuria Espí, Rebeca Soler, María José Mendoza, Carmen Ninet i Joaquín González;(Remors) i pel Grup Parlamentari d'Esquerra Unida-Els Verds, Esquerra Valenciana:l'Entesa, Ramón Cardona. "

Bé, es procedix a l'elecció de la Mesa de la comissió, de conformitat amb el que estableix l'article 39 del Reglament de les Corts Valencianes, el text del qual es el següent: "Les comissions, amb les excepcions que s'estableixen en este Reglament, elegeixen entre els membres d'aquestes una Mesa composta per un president o presidenta, un vicepresident o vicepresidenta i un secretari o secretària. Per a l'elecció del president o presidenta, cada diputat o diputada escriurà un sols nom en la papereta i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria es repetirà l'elecció entre els qui hagen assolit ela majors resultats i quedarà elegit qui obtinga més vots. El vicepresident/vicepresidenta i secretari/secretària s'elegiran simultàniament i cada diputat escriurà un sols nom en la papereta i resultaran elegits respectivament vicepresident/vicepresidenta i secretari o secretària els qui per ordre correlatiu obtinguen el major nombre de vots. En cas d'empat resultarà elegit el candidat que pertany a la llista electoral més votada. "

Per tant, procedirem seguidament a l'elecció del president o presidenta de la comissió, d'acord amb el que estableix l'article 39. 2 del Reglament de les Corts Valencianes. Per tant, senyora secretària, si és tan amable, pot procedir a la crida de diputats i diputades.

(La senyora secretària crida per ordre alfabètic les diputades i els diputats perquè depositen la papereta en l'urna)

La senyora vicepresidenta primera de les Corts Valencianes:

Moltes gràcies, senyora secretària.

Anem a procedir a l'escrutini.

(La senyora vicepresidenta primera procedix a l'escrutini)

Per tant, per 7 vots en blanc i 8 vots per a l'il·lustre diputada María José García Herrero, queda nomenada com a presidenta de la comissió la ilustre diputada María José García Herrero. (Aplaudiments)

Anem a continuar amb l'elecció del vicepresident o vicepresidenta i secretari o secretària, d'acord amb el que estableix l'article 39. 3 del Reglament de les Corts Valencianes. Cada diputat, com havíem dit ja, escriu un sols nom en la papereta i resultaran elegits respectivament vicepresident/vicepresidenta, secretari o secretària els qui per ordre correlatiu obtinguen major número de vots. Per tant, anem a procedir per la secretària a la crida de diputats i diputades. Gràcies, senyora secretària, quan vulga.

(La senyora secretària crida per ordre alfabètic les diputades i els diputats perquè depositen la papereta en l'urna)

La senyora vicepresidenta primera de les Corts Valencianes:

Finalitzada la votació, passem a l'escrutini.

(La senyora vicepresidenta primera procedix a l'escruti)

Per 1 vot en blanc, 6 vots per a Antonio Torres i 8 vots per a Manuel Bustamante Bautista, queden designats l'il·lustre diputat senyor Manuel Bustamante Bautista com a vicepresident de la comissió i l'il·lustre diputat senyor Antonio Torres com a secretari.

Per tant, finalitzades les votacions queda constituïda la Mesa i simplement per part d'esta Mesa donar la benvinguda als nous membres de la Mesa i desitjar d'alguna manera que esta comissió tinga els fruits que tots esperem que tinga. Moltes gràcies. Quan vulguen pujar a la Mesa i prendre possessió.

(Ocupa la presidència la il·lustre diputada senyora María José García Herrero)

La senyora presidenta:

(S'alça la reunió a les 16 hores i 50 minuts)

