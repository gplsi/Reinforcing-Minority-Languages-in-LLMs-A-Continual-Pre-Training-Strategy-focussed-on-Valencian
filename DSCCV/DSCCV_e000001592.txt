Comissió no permanent especial d'investigació sobre el procés que ha dut a la intervenció per part del Banc d'Espanya, el passat 21 de juliol, de la Caixa d'Estalvis del Mediterrani (CAM), amb la destitució de tots els gestors, en un procés de reestructuració adreçat a un nou intent de privatització que fins i tot podria desembocar en la desaparició de la societat, realitzada el dia 26 de març de 2014. Comença la reunió a les 10 hores i 15 minuts. Presideix el diputat senyor Rafael Maluenda Verdú. Reunió número 2/XXXII.

El senyor president:

S'obri la sessió de la comissió d'investigació sobre el procés de la CAM.

Pregue, en primer lloc, el senyor secretari comprove el quòrum.

(El secretari passa llista per tal de comprovar si hi ha quòrum)

Moltes gràcies, senyor secretari.

Acord de la comissió sobre l'escrit tramés pel governador del Banc d'Espanya (RE número 81. 757)

El senyor president:

Doncs, comprovat el quòrum, el punt únic de l'ordre del dia és l'acord de la comissió sobre l'escrit tramés pel governador del Banc d'Espanya, registre d'entrada 81. 757, que tenen les seues senyories, acompanyat dels escrits de les dos persones que han sigut convocades a esta comissió i que depenen de la disciplina del Banc d'Espanya.

En estos escrits, el governador del Banc d'Espanya diu que, quant al requeriment de la compareixença del senyor Pedro González González, director del Departament d'Inspecció IV del Banc d'Espanya, i el senyor Ángel Rico Cantos de Alcover, cap del grup I del departament d'inspecció, se sol·licita que s'adopten les mesures que estime adequades, a fi de fer possible les seues compareixences; és el que demanàvem al governador del Banc d'Espanya com a cap superior d'estos dos funcionaris de l'entitat mencionada.

No obstant, en l'escrit diuen que, en les circumstàncies i a la vista de la informació ja facilitada en compareixences anteriors, la comissió executiva del Banc d'Espanya ha acordat dirigir-se a esta comissió d'investigació, a fi que se reconsideren els requeriments a què es referix el present escrit, procedint a acordar la seua cancel·lació.

Altres coses diu també, però que, com vostés tenen l'escrit, jo no necessite comentar.

I els escrits dels mencionats senyor González González i el senyor Rico Cantos de Alcover, doncs, vénen a reiterar el mateix que diu el governador, que bé se'ls eximisca d'haver de vindre a comparéixer o que s'accepte el que puguen contestar per escrit. I, clar, és la comissió qui ha de prendre la decisió.

Com totes les seues senyories tenen coneixement dels escrits, per a saber quin és.

Sí, per què vol la paraula? (La senyora Mollà diu: «Per a fixar el criteri. ») Bé, no es preocupe. Ja li tocarà el torn.

Anava a dir el president en este moment, quan ha sigut interromput per la senyora Mollà, que per a fixar la posició dels grups parlamentaris, com sempre se fa, com és costum, de menor a major, té la paraula la il·lustre diputada senyora Esther López, que representa el Grup Parlamentari d'Esquerra Unida.

Té la paraula la senyora López.

La senyora López Barceló:

Bueno, desde Esquerra Unida queremos presentar o queremos manifestar nuestra auténtica vergüenza ante este escrito por parte de la comisión ejecutiva del Banco de España, firmada por el señor Linde, que es el gobernador. Nos parece increíble, dado que -voy a recordar- esta Comisión de investigación es una comisión no permanente especial de investigación sobre el proceso que ha llevado a la intervención, por parte del Banco de España, el pasado 21 de julio, de la Caja de Ahorros del Mediterráneo, con la destitución de todos sus gestores, en un proceso de reestructuración dirigido a un nuevo intento de privatización que podría desembocar en la desaparición de la sociedad.

Entonces, entiendo que este escrito que han mandado es -y me perdonen la expresión- una excusa de mal pagador, y nunca mejor dicho, porque me parece increíble que puedan, primero, decir que es que resulta que nosotros aquí, en los parlamentos autonómicos, no tenemos potestad. Bueno, eso puede ser así; pero, evidentemente, en esta situación, en este caso en concreto, deberíamos de tenerla absolutamente toda porque atañe a, por supuesto, el territorio, aquí, al País Valencià, el caso de esta caja de ahorros que ha sido intervenida por el Banco de España. Es increíble que digan que no pueden someterse a la fiscalización de los representantes de la soberanía del pueblo valenciano, que somos, precisamente, los diputados y diputadas de las Cortes Valencianas. Me parece ya eso…, bueno, pues, algo que ralla la desvergüenza.

El senyor president:

Moltes gràcies, senyora López.

Ara sí, il·lustre diputada senyora Mireia Mollà, té la paraula.

La senyora Mollà Herrera:

Gràcies, senyor president.

Doncs, com és una qüestió que ja s'ha repetit en anteriors ocasions, on hem hagut de tornar a insistir sobre la necessitat que compareguen determinades persones que han format part d'institucions que han fet la seua labor -o no, però això és discutible- respecte a la supervisió i control de. , en este cas de la CAM, entenem que el que se diu en este escrit és que reconsiderem la nostra postura.

La nostra reconsideració és que sí que cal que vinguen estes persones, estos inspectors que ajudaren a elaborar l'informe, del qual se basa l'informe, diguérem, sobre les diligències que s'obrin als membres del consell d'administració, per exemple, i d'on hem tret molta documentació i molta informació. Amb la qual cosa, em sembla més que adequat que vinguen aquells que han format part de l'equip redactor d'eixos informes, no? Aleshores, pensem que s'ha de mantindre esta petició.

Pensem que, a més, el que diu aquest escrit és que, bé, que si no obstant esta comissió considera que està justificat, remeta un escrit de la fórmula que creguen. En este cas, podem recolzar-nos en els serveis jurídics de la cambra per a fer-la, com s'ha fet en altres ocasions. Jo crec que és el que hem de recolzar avui. No tindria sentit que en altres persones s'haja tornat a requerir, davant d'un mateix informe del consell d'estat, que venien a dir que no tenien eixa obligació i, per tant, veien fora de lloc el vindre a comparéixer. En la mateixa, no crec que estes persones hagen d'estar exemptes d'eixe tornar a requerir-les. I és el que jo plantege, tornar a fer el que hem fet en altres ocasions.

Sí que és cert que nosaltres, des del nostre punt de vista i malgrat que en l'escrit puc entendre que s'ha de basar en el formalisme i no s'han d'emetre opinions al respecte. Però, si se poguera, jo sí que faria una crida en eixe escrit. No vaig a entestar-me en que siga així; si creu esta comissió que no és oportú, doncs, aixina ho és. Però una valoració de queixa respecte a eixa frase que inclou el governador del Banc d'Espanya sobre que, vista l'experiència de les compareixences que s'han formulat pels membres del Banc d'Espanya, consideren que ha sigut inadequat el format. Per a mi és una falta de respecte.

Jo crec que tots els qui hem format part d'esta comissió hem mantingut les formes, hem mantingut el context d'objectiu que té esta comissió, hem realitzat les preguntes que consideràvem que ens anaven a ajudar a esclarir què és el que ha passat en l'entitat. I, per tant, que el mateix governador valore com d'inadequada o no que puga considerar que ha estat la faena, el treball d'esta comissió, em sembla del tot impertinent. I jo crec que tots els membres d'esta comissió en este escrit podem donar-nos per insultats directament. Crec que hem fet una faena i una labor de compareixences molt respectuosa. I no me sembla que un governador del Banc d'Espanya tinga per què entrar a valorar els diputats i diputades d'esta cambra. Totalment fora de lloc.

Jo mostre el meu rebuig i la meua queixa més absoluta. Si eixa queixa, ja dic, se considera que dintre de l'escrit de nou requeriment d'estos inspectors se pot fer menció a que no ens n'hem eixit de la línia del que estava acordat amb els membres del Banc d'Espanya per a ajudar a la fiscalització del que ha passat en l'entitat, no a la fiscalització del que ha fet l'organisme del Banc d'Espanya o d'altres, del control, de conéixer la informació que ha dut a la intervenció de la CAM. Vull dir, crec que no ens n'hem eixit. I, si ho consideren i creuen que han de posar-ho en este escrit que han fet, no sé si pertoca, però crec que podria ser que nosaltres també contestàrem a eixa desafortunada frase que el governador ha escrit en este escrit.

Eixa és la meua petició, que se torne a formular un escrit per a requerir els inspectors.

Perquè passa una cosa -i acabe-, jo crec que, no sé si de forma intencionada o no, el president actual del Banc d'Espanya barreja el que és un nomenament polític en esta entitat o els tècnics inspectors, funcionaris, que treballen en la mateixa entitat. No és igual que vinga una persona en designació directa política a donar-nos explicacions sobre què ha pogut fer el Banc d'Espanya respecte a la CAM, a la supervisió i control de la CAM, a que vinguen els tècnics que, d'alguna manera, jo crec que tenen més llibertat per a explicar-nos, doncs, fins quin punt realitzaven treballs de control i supervisió i on han arribat eixos treballs de control i supervisió en la CAM, que és el que mos interessa. No és igual. I si algú vol barrejar açò, doncs, bé, està confonent i molt.

I, per això, jo crec que fins i tot és més important que vinguen estos tècnics que que vinguera el governador i el subgovernador del Banc d'Espanya.

Res més.

El senyor president:

Moltes gràcies, senyora Mollà.

Excel·lent senyor Ángel Luna, té la paraula.

El senyor Luna González:

Hombre, yo no me rasgaría las vestiduras por aquello de la inadecuación del formato oral. A mí me parece que son unas palabras de una levedad tan extraordinaria, que hace falta tener la sensibilidad muy a flor de piel para sentirse ofendido. Los funcionarios del Banco de España que aquí han comparecido están sujetos a una legislación sobre secreto en las cosas que han conocido por razones de su cargo que les puede llevar a la preocupación de si en el debate oral sobre lo que se les pregunta puedan cometer algún exceso por el que posteriormente se les pudiera pedir responsabilidades.

Otra cosa es que nosotros tengamos que aceptarlo sin más. Y yo creo que en la medida en que hemos ido construyendo una práctica en estas Cortes de decir: «Oiga, mire, de acuerdo, sabemos que el Consejo de Estado dice que ustedes no tienen obligación, pero a pesar de todo, les pedimos que vengan. Reconsideren ustedes su posición, nosotros queremos que colaboren con esta institución y les pedimos que vengan a contestar a las preguntas de los diputados. »

Yo creo que deberíamos estar en esa misma línea, deberíamos permanecer en esa misma línea y reiterarles a las dos personas a las que se les ha solicitado la comparecencia y al gobernador del Banco de España, que no deja de ser su superior jerárquico -no lo olvidemos-, que queremos que vengan, que queremos que contesten a las preguntas de los diputados, y que obviamente vamos a respetar todas las restricciones legales a las que les obliga su estatus de funcionario del Banco de España.

El senyor president:

Moltes gràcies, senyor Luna.

Il·lustre diputat senyor Betoret, té la paraula.

El senyor Betoret Coll:

Moltíssimes gràcies, senyor president.

Doncs mosatros pràcticament de la mateixa manera que s'ha manifestat en les anteriors intervencions, considerem que davant d'un escrit idèntic al que mos ha remés en altres ocasiones el Banc d'Espanya, per una qüestió de coherència, de fer el mateix que ham fet en situacions anteriors, el correcte seria tornar-li a remetre un escrit al Banc d'Espanya, reiterant-li la necessitat o la voluntat nostra que vinguen a comparéixer, aclarint-li, a més, que efectivament, tal com s'ha dit per part dels companys que m'han precedit en l'ús de la paraula, no se pretén fiscalitzar la institució, el Banc d'Espanya, ni ninguna de les persones que han ostentat allí algun càrrec o que treballen en el Banc d'Espanya, sinó es pretén que aporten la informació de què disposen i aquella que puguen fer pública sense revelar cap secret, per tal d'ajudar a l'objectiu d'esta comissió que no és altre que esbrinar què és el que ha pogut dur a la situació en què es troba la CAM, que és desapareguda, que és liquidada, i per tant a eixa situació final.

Per tant, mosatros també estaríem en la línia de demanar, reiterar el que estes persones reconsideraren la seua contestació, en el sentit de comparéixer i contestar aquelles preguntes que se formulen per part dels grups.

Moltes gràcies.

El senyor president:

Gràcies a vosté, senyor Betoret.

Algun grup vol afegir alguna cosa més?

Aleshores, la presidència entén que hi ha coincidència per part del Grup d'Esquerra Unida, del Grup Socialista i del Grup Popular que se reitere la convocatòria d'estes persones i que -matisa molt bé el senyor Luna- no sols que se li envie al governador del Banc d'Espanya, sinó també a les tres persones en qüestió, al governador i als dos convocats. Eixa és una proposta, que se reitere en la forma que s'ha fet en altres ocasions.

I hi ha un matís que afegix la senyora Mollà, i és que d'alguna forma se vinga a contestar el que ella considera que pot ser un menyspreu del governador respecte d'esta institució. Eixe és el matís. Vosté coincidix en la proposta exacta? Doncs, aleshores hauríem de votar o per unanimitat acordem reiterar en la forma que ha dit el senyor Luna i el senyor Betoret, que és el que hem fet sempre? Senyora Mollà, té la paraula.

La senyora Mollà Herrera:

Anem a vore. Jo crec que nosaltres podem ser igual de respectuosos, que ho hem segut sempre, i en eixe escrit fer una referència. Perquè este no és l'escrit literal que han remés altres vegades. Ací se fa un judici de valors sobre el treball d'esta comissió, i què volen que els diga, jo sí que me sent ofesa. No és per res, però quan se diu que «visto las comparecencias» que hi han hagut, és del tot improcedent que vinguen, s'està menyspreant la labor que hem fet els parlamentaris en esta comissió, que jo crec que vam ser molt respectuosos i ens vam limitar a fer les preguntes que consideràvem pertinents, i si el governador, sotsgovernador o membres d'institucions que han vingut, que devien guardar secret, ho han considerat, no han contestat a eixes preguntes. I, per tant, clavar una valoració en un escrit que signa el governador, i que no tinga contestació per esta comissió, doncs no em sembla adequat.

Em sembla que se pot fer un comentari, molt respectuós, diguent: «Y teniendo en cuenta que esta comisión ha realizado un trabajo muy adecuado al formato por el que se solicita su presencia». Crec que és una simple frase que, a més, si són intel·ligents, sabran entendre-la, a què ve, perquè ve a contestar este comentari que fa el governador en este escrit, i pense que no anem a entrar en ningun conflicte si la fem simplement. Doncs bé, donar-li d'alguna manera un vot de qualitat al que estem fent, al treball que estem fent ací, no que vinga un organisme a fiscalitzar-lo, no? No volen que fiscalitzem, però ens fiscalitzen a nosaltres? Açò què és? Jo crec que se pot fer amb molt de respecte.

Jo, ja dic, no sé com s'ha d'escriure. Crec que els escrits que hem fet s'han fet amb tots els respectes, quan s'han tornat a requerir, i simplement demane un comentari com diguent: bé, a vore, nosaltres entenem que esta comissió s'ha cenyit, quan s'ha reclamat que tornen a vindre estes persones, a l'objecte d'informació que puguen aportar per a la labor que estem desenvolupant ací amb tots els respectes a totes les persones que han acudit. Eixe comentari, simplement demane, m'agradaria mantindre'l. No vaig a entrar en un conflicte. Si no va a haver-hi unanimitat, doncs bé, retiraria la proposta. Però sí que m'agradaria mantindre-la.

El senyor president:

Gràcies, senyora Mollà.

Senyora López.

La senyora López Barceló:

El senyor president:

Gràcies, senyora López.

Senyor Luna.

El senyor Luna González:

Pero, si queremos que vengan, y de alguna manera le estamos pidiendo al gobernador que sea flexible, que les deje venir, no parece que la mejor carta de presentación sea con un escrito duro, diciéndole, «oiga, usted se ha pasado con nosotros y tal», cuando -insisto- la frase suya me parece que es de un matiz tan leve que no admite mucha crítica.

El senyor president:

Gràcies, senyor Luna.

Senyor Betoret, per a concloure.

El senyor Betoret Coll:

Sí, doncs efectivament jo crec que caldria fer una reiteració de l'escrit sense molt més, perquè l'objectiu al final és que estes persones vinguen a contar-mos tot allò que necessita la comissió, per tal d'arribar al seu objectiu final, que és intentar el que diu el títol de la comissió.

Per tant, jo també estic en la idea que l'adequat seria reiterar sense més que estos senyors comparegueren.

Moltes gràcies. (S'interromp la gravació)

El senyor president:

Gràcies, després de tant de temps.

Que dia, senyories, que entenc que la voluntat de la comissió expressada pels seus portaveus és fer l'escrit de reiteració en la forma que ha especificat el senyor Luna i que també ha recolzat el senyor Betoret, i al qual no s'han oposat en ningun cas, sinó que assumixen també, la senyora López i la senyora Mollà.

Per tant, la presidència pot entendre que hi ha unanimitat en este acord, i crec que no és necessari que el passem a votació. No obstant això, si algun grup vol que el passem a votació, el passaríem sense ningun inconvenient.

Per tant, s'acorda per unanimitat reiterar en la forma que s'ha fet en altres ocasiones la convocatòria a estes dos persones, senyor González González i senyor Rico Cantos de Alcover, i comunicant també, com és preceptiu, al governador del Banc d'Espanya que la comissió considera que és convenient que vinguen a aportar a esta comissió l'experiència que hi hagen tingut o els coneixements que tinguen del que és el procés en la CAM, que no és en cap cas investigar el Banc d'Espanya.

No obstant això, quan el lletrat haja redactat l'escrit, al llarg del ple de la setmana que ve la presidència el mostrarà als representants dels grups parlamentaris perquè donen el seu consentiment. ¿D'acord?

Senyories, la presidència agraïx la col·laboració de totes les seues senyories i s'alça la sessió.

(Se suspén la reunió a les 10 hores i 46 minuts)

