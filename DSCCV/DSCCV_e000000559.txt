Comissió de Política Lingüística realitzada el dia 13 de novembre de 2003. Comença la reunió a les 13 hores i 42 minuts. Presideix l'Excel·lent Vicepresidenta Primera Senyora Rosa María Barrieras Mombrú. Reunió número 1.

Sessió constitutiva de la Comissió de Política Lingüística

La senyora vicepresidenta primera de les Corts:

Bona vesprada, senyories.

Per favor, anem a iniciar la constitució de la Comissió de Política Lingüística.

La Mesa de les Corts Valencianes en els escrits que s'han rebut han tingut coneixement de l'adscripció a esta comissió dels il·lustres diputats i diputades que llegirem a continuació.

(Una veu: "En esta sessió Ximo Soler serà substituït per Marisol Llinares".

Moltes gràcies.

Pel Grup Parlamentari Socialista, Isabel Escudero Pitarch.

El senyor Camarsa Albertos:

La senyora vicepresidenta primera de les Corts:

. Vicent Escrig Peris, Pepa Frau Ribes, Encarna Llinares Cuesta, Ana Noguera Montagud.

El senyor Moreno Carrasco:

Substituïda en esta sessió per Antonio Moreno.

La senyora vicepresidenta primera de les Corts:

Pel Grup d'Esquerra Unida-Els Verds-Esquerra Valenciana: Entesa, Ramón Cardona i Pla.

Bé, anem a procedir a l'elecció de la Mesa de la comissió, de conformitat amb el que estableix l'article 39 del Reglament de les Corts Valencianes:

"Les comissions, amb les excepcions que s'estableixen en este Reglament, eligeixen entre els seus membres una Mesa que es compon d'un president, d'una presidenta, d'un secretari i una secretària i d'un vicepresident o vicepresidenta.

Per a l'elecció de president o presidenta, cada diputat o diputat escriurà només un nom en la paperet, i resultarà elegida la persona que obtindrà el vot de la majoria absoluta dels membres de la comissió. Si cap persona no té en primera votació esta majoria es repetirà l'elecció entre les persones que han assolit les majors votacions i resultarà elegida la que obtindrà més vots.

El vicepresident o vicepresidenta i el secretari o secretària s'eligiran simultàniament. Cada diputat o diputada escriurà només un nom en la papereta, i resultaran elegits, respectivament, vicepresident o vicepresidenta i secretari o secretària, els que per ordre correlatiu obtinga la majoria de vots. En cas d'empat resultarà elegit el candidat que pertanya a la llista electoral més votada".

Per tant, anem a procedira l'elecció del president o presidenta de la comissió tal com estableix l'article 39. 2 del Reglament de les Corts Valencianes.

Si és tan amable, senyor secretari, procedisca.

(El senyor secretari crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Anem a passar a l'escrutini.

(La senyora presidenta procedeix a l'escrutini)

Per 8 vots a favor de don Manuel Tarancón i 7 en blanc, queda nomenat president de la comissió don Manuel Tarancón Fandós.

Anem a procedir a l'elecció del vicepresident o vicepresidenta i del secretari o secretari de la comissió, de conformitat amb el que estableix l'article 39. 3. Saben vostés que en cada papereta cal posar el nom i quedarà elegit simultàniament vicepresident i vicepresidenta.

Per tant, senyor secretari, procedisca a la crida.

(El senyor secretari crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Anem a procedir a l'escrutini per a l'elecció de vicepresident o vicepresidenta i secretari o secretària.

(La senyora vicepresidenta procedeix a l'escrutini)

Per 8 vots a favor de don Mariano Castejón, 6 de Adolf Sanmartín i 1 en blanc, queden nomenats com a vicepresident de la comissió el senyor Mariano Castejón i, com a secretari de la Mesa, el senyor Adolf Sanmartín.

Per tant, enhorabona i els convidem a què pugen a la Mesa i ocupen el seu lloc.

(Els senyors diputats que han estat elegits ocupen el seu lloc en la Mesa de la comissió)

(Ocupa la presidència l'il·lustre diputat senyor Manuel Tarancón Fandos)

El senyor president:

Bona vesprada a tots, molt breument.

Moltíssimes gràcies per la confiança, enhorabona al vicepresident i al secretari i espere que puguem treballar de manera fructuosa en esta comissió.

Moltíssimes gràcies a tots

(S'alça la reunió a les 13 hores i 49 minuts)

