Comissió de Sanitat i Consum realitzada el dia 26 de febrer de 2014. Comença la reunió a les 16 hores i 37 minuts. Presideix la diputada senyora Esther Mártires Franco Aliaga. Reunió número 24.

La senyora presidenta:

(El secretari passa llista per tal de comprovar si hi ha quòrum)

La senyora presidenta:

La senyora Oltra Jarque:

Gràcies, senyora presidenta.

Bé. Jo la pregunta li l'he formulada al conseller, ¿eh? , amb la seua vènia. Però, en qualsevol cas, molt pagada de tindre'l a vosté ací, encara que mos ha abandonat per Fabra. Era per a pensar-s'ho, ¿eh? Però, en fi, enhorabona pel càrrec.

I, en fi, anem per feina. ¿Com valora el conseller, si és que vosté ho sap, les decisions adoptades sobre el servei d'urgències de l'Hospital Arnau de Vilanova de la ciutat de València?

Gràcies.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies, senyora presidenta.

Senyor Ibáñez, que ràpid li ha vingut ja a vosté el canvi de la taula perquè comencen a parlar llenguatges diferents. Perquè, mire, jo li he parlat de…, sobretot de les decisions en la porta d'urgències, que han segut les de retallar el personal de la porta d'urgències i vosté me parla de la grip. Clar, aixina, malament.

Perquè fins i tot la grip haguera segut una de les raons per les quals en novembre no s'haguera baixat un metge en el servei de porta d'urgències de l'Arnau, que n'hi ha un metge menys de dimarts a divendres, de 12:00 a 08:00.

Se va dir que això seria per a reforçar les vesprades, però no és veritat, no s'han reforçat les vesprades, simplement s'han llevat eixes hores. Abans hi havia 4 metges adjunts i 4 residents i ara n'hi ha 3 metges adjunts i 4 residents. I això se fa en novembre, precisament quan s'espera el que vosté estava comentant, i és que en els mesos d'hivern n'hi ha més possibilitats que n'hi hagen brots epidèmics, de grip, etcètera. I aleshores, precisament per això no s'entén eixa retallada en el mes de novembre.

A més, els torns són de menys hores a les vesprades. Hi ha 4 metges i a ells solament els criden per a fer substitucions, cosa que és il·legal, perquè si les substitucions són previsibles no se pot mantindre, simplement no són per a reforçar situacions com les que vosté estava descrivint, sinó que se fa quan un falta, bé perquè s'ha demanat dies d'assumptes propis, bé perquè hi ha una malaltia, etcètera. I només se'ls crida per això.

Açò està generant més reclamacions. ¿Per què? Perquè hi ha més hores d'espera. Hi ha entre sis i set hores d'espera en la porta d'urgències de l'Arnau de Vilanova. A totes llums excessiu. L'altre dia una senyora de huitanta anys es va tindre de tirar tota la nit en urgències, no sembla el més adient.

Els dels matins també se queixen perquè els afecta, òbviament, el que se troben després de la nit. Infermeria i auxiliars també estan patint els retalls. I a més, es perden hores de servei i s'empitjora el servei.

En fi, des de novembre la situació deriva, després de diversos mesos d'avisos que n'hi havia retallades, en la retirada d'un dels metges, que és com jo li he contat. I açò se diu que se fa per motius econòmics, veent-se obligats a limitar la jornada laboral a un màxim de 130 hores més o adoptar l'alternativa de despedir dos dels metges ATC. Això és el que es diu als treballadors: o baixeu les hores o en despedim a dos, i se fonamenta en qüestions econòmiques.

Estem parlant d'un hospital que atén una població de més de tres-centes mil persones. I, per tant, és un hospital que està més baix de llits per habitants que la mitjana espanyola i, per suposat, que la mitjana europea, més baix de quiròfans de la mitjana espanyola i de la mitjana europea i és un hospital que, òbviament, i sobretot al no haver obert el de Llíria, té molts problemes de saturació. Si ahí se li afegix que damunt s'està retallant en personal, òbviament estem en una situació no pròpia d'un sistema de salut com el nostre.

Aleshores, a mi m'agradaria que vosté valorara açò -que ho valorara en nom del Consell, per això està vosté ací-, que òbviament el servei està ressentint-se, a més de les hores que s'estan perdent, que s'estima que el personal d'ATC, tenint en compte les hores que deixen de fer per la nit, i la quantitat de reforç, treballen entre deu i trenta hores menys, col·lectivament parlant.

I el que és més preocupant, i és que el pacient, en la pràctica, s'està disposant durant huit hores menys d'un metge d'ATC per a atendre els pacients. A més de la sobrecàrrega de personal, una pitjor docència i supervisió del treball dels MIR, perquè això és una conseqüència lògica i un risc d'incórrer en una pitjor atenció al pacient.

Òbviament, en una àrea de salut que ja té molts problemes, açò és molt greu. I jo m'aventure a preguntar-li també: ¿tot açò no estarà implicant una devaluació d'esta àrea de salut per a desviar pacients a l'àrea de Manises, que sí que està privatitzada i que sabem que té el seu negoci que altres pacients d'altres àrees vagen allí a Manises?

Perquè, en la pràctica, el que molta gent està pensant és que esta és una estratègia per a devaluar una àrea de salut, com la de l'Arnau, que per la proximitat, a més, d'algunes de les seues poblacions a l'àrea de Manises, siga una estratègia per a desviar pacients a l'àrea de Manises. Aixina ho està pensant molta gent. I al final, l'experiència ens ha demostrat que quan hi ha hagut possibilitats d'alimentar el negoci de la salut, de les empreses que estan entrant per la seua privatització, al final ha resultat que la sospita s'ha convertit en realitat. I això m'agradaria també que ho valorara.

Moltes gràcies.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies, senyora presidenta.

¿Com valora el conseller el desenvolupament de la relació contractual amb l'UTE Erescanner Salud?

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies.

Mire, senyor Ibáñez, hi ha robatoris que s'executen dia a dia i un d'ells és el contracte de ressonàncies, l'elevat cost de les quals sabem que va a parar a les butxaques insaciables dels seues socis, amics i familiars.

Miren, no són amics i afiliats els membres de l'empresa Eresa, part de l'UTE adjudicatària, (inintel·ligible) . , Sergio Blasco era, a data 18 d'abril de 2002, soci de Centro Computerizado de Levante, SL, que va absorbit per Iberdiagnosis, que és la principal accionista d'Eresa, amb la qual, casualitats de la vida, Centro Computerizado de Levante compartia seu, seu social, mercantil, vaja. I els principals responsables d'Eresa s'afilien al PP en un acte públic molt emotiu: Francisco Trilles i Vicente Cervera.

Eresa és l'empresa a la qual Sergio Blasco l'encarrega en exclusiva per a l'Hospital Provincial de València els serveis de diagnòstic per imatge sense haver passat mai un concurs públic, mai. Estem parlant d'un contracte de vora cinc-cents milions d'euros.

Després de huit anys sense actualitzar els equips, i jo li preguntava la seua valoració de la contractació, no que vosté em diga que en 2018 valorarem, perquè eixa valoració s'ha de fer any rere any, després de huit anys sense actualitzar els equips, com és l'obligació, després de signar un contracte en 2008, que preveu expressament l'obligació d'actualitzar els equips i forma part del preu que paga la conselleria.

Però en 2012, l'avui exconseller Luis Rosado -els sonarà a vostés perquè últimament ha eixit en premsa- pacta expressament que no és necessari que actualitzen els equips. Açò se denuncia en la pàgina 19 de l'informe de la Sindicatura de Comptes.

Després de tot açò, ¿vosté no creu que açò és una estafa a les arques públiques valencianes? ¿Vosté no creu que ací s'estan tirant els diners dels valencians a les butxaques d'alguns amiguets, que després agarren el carnet del Partit Popular i a més ho fan públic?

L'UTE Erescanner va oferir com a millora en 2008 per a resultar adjudicatària que qualsevol actualització seria instal·lada. Això està en el plec, annex I, i actualitzar els vint equips instal·lats en els centres propis de l'Agència Valenciana de Salut. Encara estem esperant. Estem parlant de 2008, fa sis anys. Ni ho han fet, ni ningú li ha demanat que ho faça. Per què no li demanen vostés que complisquen amb les seues obligacions amb l'adjudicatària? Per què els paguen i no exigixen la contraprestació a eixe pagament? No creuen que tenim dret a saber-ho?

L'informe de la sindicatura afirma que convé que l'Agència Valenciana de Salut realitze un estudi econòmic detallat que justifique que l'equilibri econòmic del contracte 638/2008 no ha sigut alterat amb aquesta modificació i que es quantifique l'estalvi real obtingut. Els cost podria assolir, fins i tot, els 18 milions d'euros. I és motiu suficient per a rescindir el contracte. I l'obligació d'un govern responsable és que en defensa dels interessos dels valencians se rescindisca este contracte.

L'actualització dels equips significaria que una ressonància magnètica de 40 minuts es podria fer en 20 i, per tant, amb el mateix personal fer el doble de ressonàncies al dia i reduir a la meitat les llistes d'espera. I, no només això, reduir a la meitat la incomoditat del pacient que ha de fer-se la ressonància. I tot pel preu que ja hem pagat. Açò no és una cosa que mos isca més car, no, és que és un preu que ja hem pagat. Reivindicar açò és gratis, senyor Ibáñez.

La productivitat augmentaria en un 40%, menys temps d'exploració, més pacients atesos, menys patiments per a la gent, reducció de llista d'espera i major qualitat de la imatge i millor resultat analític, millor exploració, millor servei.

Una altra qüestió és l'incompliment del personal establert en el plec. Dels 62 radiòlegs que haurien de tindre en plantilla en tenen 41. Açò són 29 milions d'euros, senyor Ibáñez, 29 milions, quasi trenta milions d'euros.

Hi ha més incompliments. La inexistència de la segona consola de treball, que ha suposat l'estalvi per a l'UTE d'1. 296. 000 euros i suma i sigue. Amb açò es podria reformar, per exemple en l'hospital provincial la part de cardiologia per a l'institut. Només amb el que l'UTE està estalviant-se, cobrant sense posar-ho en l'existència de la segona consola. Amb eixos diners, que a l'empresa se li haurien de reclamar o posar la segona consola, se podria fer la reforma que vol l'Institut de Cardiologia de l'hospital provincial. Tot açò són motius jurídics suficients per a denunciar el contracte per incompliment.

I altra de les qüestions que ha cridat l'atenció de la Sindicatura de Comptes, la renúncia a implantar el model C, que és molt més econòmic i que implica que els informes són emesos per facultatius de l'hospital. Es renuncia a un potencial de 2 milions d'euros anuals, segons càlculs de l'informe de la Sindicatura de Comptes, no estic dient-li jo ací que jo he fet ací els comptes del gran capitán. Vagen vostés sumant. Estem parlant de 108 milions d'euros en excés de facturació. Des de 2008 la majoria d'hospitals només ha rebut una inspecció d'un servei privatitzat.

Nosaltres entenem que estes irregularitats són per la falta de control i la falta de voluntat, perquè estos diners després tornen. Acabe, senyora presidenta. I el mateix ha passat respecte a l'emmagatzemament d'imatges.

A mi m'agradaria que vosté valorara este saqueig constant que està produint-se de les arques dels diners dels valencians.

La senyora presidenta:

El senyor secretari autonòmic de Sanitat:

Y lo mismo que le dije, tenemos la suerte, la facilidad que desde cualquier punto de la Comunidad Valenciana, desde cualquier consulta, desde el municipio más pequeño, tocando un solo botón se puede pedir una resonancia a cualquier ciudadano, que es supervisada posteriormente por un servicio de radiología. Y en unos tiempos muy razonables recibimos unos informes de calidad de todas aquellas personas a las cuales se les ha solicitado. Esta es la realidad.

La senyora presidenta:

La senyora Oltra Jarque:

Gràcies, senyora presidenta.

Mire, parlant de governs irresponsables, perquè òbviament demanar el compliment dels contractes és una responsabilitat d'un govern, que a més és gratis ¿veritat? I que pagar-li a una empresa que no fa la seua feina és irresponsable, d'això va esta pregunta que estic fent-li. I és quina valoració realitza el conseller de Sanitat de la gestió contractual dels seus antecessor en el càrrec? Òbviament estava referint-me al conseller, no al secretari autonòmic, en la pregunta.

Gràcies.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies.

Home, senyor Ibáñez, no esperava de vosté que es fera el sueco de esta manera. Podria haver formulat la pregunta d'una altra manera i aleshores vostés dirien que el que vull és fer sang i tal. Però vosté sap perfectament que m'estic referint al senyor Cervera i al senyor Rosado, que són els antecessors immediats, que no m'estic referint a l'etapa preautonòmica de la nostra autonomia, com vostés comprendran. Entre altres coses, estos són els dos antecessor que estan imputats.

I estan imputats per presumptes delictes de corrupció quan estaven en els seus càrrecs, pel tema del vídeo de l'hospital clínic que se li encarrega a Orange Market; que se fraccionen contractes; que els contractes justet apleguen al que en aquell moment era la contractació menor, el límit precisament per a eludir un concurs i una adjudicació pública amb concurrència, que és el que se volia evitar; on se factura pel mateix concepte a línies diferents del pressupost. Ací els qui estan imputats, i que són els antecessors immediats al senyor Llombart, són el senyor Cervera i el senyor Rosado.

I jo el que vull saber és quina valoració fan vostés, que són un govern tan responsable, veritat, que no els demana els diners a les empreses dels amics, perquè aixina les empreses dels amics poden fer negoci i no se gasten els diners en les actualitzacions dels escàners. I no poden baixar les llistes d'espera i una persona ha de fer-se quaranta minuts en compte de vint, perquè vostés no li demanen a les empreses el que han de fer. I on hi ha dos exconsellers que li adjudiquen a dit, mitjançant presumptament una relació de tràfic d'influències, de malversació, de prevaricació i tot el que normalment en els casos de corrupció són els delictes que se produïxen, perquè al senyor Álvaro Pérez li havien vostés d'omplir el saquet perquè el senyor Álvaro Pérez després els omplia a vostés els mítings amb diners de tots els valencians.

I dic jo que el senyor Llombart tindrà una opinió sobre açò, perquè és que açò ha caigut ara fa dos mesos, justet abans de tornar de vacances, en el mes de desembre s'ha sabut açò. I són dos exconsellers immediatament anteriors. És que és d'una gravetat. Vosté no se n'adona de la gravetat que és açò? I dic jo que el govern valencià tindrà una opinió, una valoració. Podrà dir: «Escolten, doncs que malament, no»? Que malament que s'hagen hagut d'imputat dos consellers. No estem parlant ja de directors generals, ni de secretaris. No, no, no, no, estem parlant del més alt nivell. Dels dos imputats, per delictes molt greus contra l'administració pública. Per corrupció. Això òbviament taca la Conselleria de Sanitat. Açò evidencia que els diners públics s'han desviat a interessos particulars, i no a l'interés del pacient. I ara, eixos diners vindrien molt bé per a tindre'ls, veritat?

Vosté diu: «És que la diferència és governar i no governar. » Clar, vosté està ahí, jo estic ací, ací hem de reorganitzar personal, ací. No, no, vostés no reorganitzen, vostés retallen. Perquè abans han desviat els diners. Aixina és, dos i dos, quatre. Si vostés -no dic vosté personalment òbviament-, però si vostés, el que vosté representa ahí, no hagueren desviat els diners a interessos particulars, ara no haurien de llevar el personal de la porta d'urgències de l'Arnau de Vilanova. Si vostés li reclamaren a l'UTE Erescanner la seua obligació, veritat, tindríem la mitat de llistes d'espera. Però, clar, si fan això, els diners no tornen al Partit Popular, perquè aleshores els diners se gastarien en el que s'han de gastar.

Òbviament, demanar una valoració sobre açò a un governant, en fi, jo sé que la posició ahí no és fàcil. No perquè jo haja estat, sinó que a mi me cauria la cara de vergonya, com se li està caiguent a vosté probablement. I per això l'envien a vosté, i no ve el conseller, que és el que ha de vindre ací a donar la cara. Jo sé que és complicat estar a eixe costat de la mesa, però vosté també ha triat eixe costat. Vostés han triat eixe costat, i vostés s'han deixat voler per gent, per la qual no s'havien d'haver deixat voler. I ara tenen exconsellers imputats. I jo, el que vullc, és la seua opinió política. La del Consell, que vosté hui representa ací.

Gràcies.

La senyora presidenta:

El senyor secretari autonòmic de Sanitat:

Con toda satisfacción, estoy sentado en este lado de la mesa, defendiendo la gestión que hacemos en la Conselleria de Sanidad y defendiendo de una forma clara -lo digo con toda claridad, sin ningún tipo de vergüenza, mirándole a los ojos-, convencido de que los consellers que han trabajado anteriormente han hecho lo mejor que han podido su trabajo. Estoy convencido. Dicho esto, y en el uso de la palabra, según el artículo 156 del Reglamento de las Cortes, en el cual, aunque se le pregunte al conseller, puede estar aquí perfectamente este secretario autonómico, decirle que este tipo de preguntas desde mi punto de vista sirve.

Pero cuando la justicia decida, y si al final la justicia les da la razón a las palabras que estoy diciendo, cuánto daño habrá hecho usted, no solamente a esas personas, sino a sus familias y a las políticas de una comunidad. Hablar mal de la comunidad, hablar mal de las cosas que tenemos, no trae nada bueno para la Comunidad Valenciana. Es su tipo de política. Mi tipo de política es este. Defender lo nuestro, trabajar todos los días para sacar esto adelante. Si nos equivocamos, las urnas dirán lo que tengan que decir. Si acertamos, las urnas dirán lo que tenemos que decir. Pero, si alguien ha hecho algo incorrecto, de este otro punto de vista, ahí sí que están los jueces y tribunales para juzgar. No usted. Los jueces y tribunales.

La senyora presidenta:

La senyora Oltra Jarque:

Gràcies, senyora presidenta.

Mire, la pregunta és quins criteris de contractació de personal se seguixen en l'hospital la Fe de la ciutat de València. M'estic referint en esta pregunta, m'estava referint quan la vaig formular en concret a la contractació del fill de l'exconsellera Miró per ser suposadament idoni per al lloc. I aleshores, com que jo estic interessant-me per eixe tema concret, el que passa que si ho haguera redactat aixina la mesa no m'haguera tramitat la pregunta. El que estic demanant és una valoració política d'un fet que a més ix en els mitjans de comunicació. Jo ací no sóc jutge, ni vullc ser-ho. Si haguera volgut ser jutge, haguera preparat oposicions i seria jutge. Jo sóc advocada de formació, jurista de formació i advocada de professió. I no sóc jutge. Ací sóc diputada, que li demana a vosté valoracions polítiques, senyor Ibáñez. Perquè ací no estem ningú per a jutjar ningú. Però sí que estem per a valorar situacions polítiques. I un no ha fet les coses malament només perquè el condemnen. Hi ha gent que en política ho ha fet malament, i els han absolt. Perquè els requisits perquè a un el condemnen són molt diferents que els requisits de l'ètica pública. Perquè un pot no haver delinquit, però no tindre ètica pública per a ostentar un càrrec públic. Això, vosté haurà sabut que n'hi han països on la gent dimitix per plagiar una part d'una tesi doctoral. Això és un delicte? Doncs, no senyor. Això arriba als tribunals? Doncs, no senyor. A ningú l'imputen per copiar una tesi. Però està lleig.

I en política, això de la mujer del César, veritat? Doncs és aixina. Aleshores, s'ha de ser, s'ha de semblar. I els requisits de l'ètica pública són majors que els requisits per a anar-se'n a presó. Jo supose que açò que és a, e, i, o, u de la política ho tenim clar. A eixe costat de la taula i a este costat de la taula. Vullc pensar que ho tenim clar, perquè cada volta ho tinc menys clar. Que ací l'abecé hi han alguns que vénen i no se'l saben.

Per tant, el que li estic demanant és una valoració política per la contractació a dit del fill d'una exconsellera que, a més, és síndica de Comptes, que ja té pelendengues la cosa, i vullc saber què li mereix a vosté -en este cas representant el Consell, jo ja sé que pot vosté estar ahí, si no ho habilitara el reglament, vosté no estaria assegut ahí-, jo vull saber la valoració política del govern i què li sembla que Comissions Obreres ho haja recorregut, que haja eixit en la premsa, i la imatge que se dóna de la comunitat. Perdone, no és el que denuncia la corrupció el que dóna mala imatge, és el que furta.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Sí, anem a vore. Jo no he fet cap judici. A la millor, el judici l'ha fet vosté. Igual el judici l'ha fet vosté interiorment i me l'està adjudicant a mi. Jo no he fet cap judici, senyor Ibáñez. Jo li he preguntat els criteris en una contractació en concret, que jo he redactat de manera genèrica, perquè si ho faig de manera concreta no me tramita la Mesa de Les Corts la pregunta. Però, he tingut la deferència d'abans avisar-lo. I vosté ho sabia. De fet, vosté ho sabia perquè du les dades ahí. Vosté sabia que jo estava preguntant per açò, perquè vosté és una persona molt llarga, i aleshores vosté ho sabia, perquè si no m'haguera dit: «Oiga, yo, no sé de qué me está usted. » Vosté sap del que jo li estic parlant. Perquè vosté llig la premsa, igual que jo. Aleshores, jo el que li he preguntat és sobre criteris, i no me n'ha dit cap. Vosté m'ha dit que s'ha fet legalment. Si jo pensara que fóra il·legal, me n'haguera anat al jutjat, no estaria ací. Això ja ho pressupose jo, com el valor.

Jo pressupose que tot que fan vostés és legal. No m'explique, de totes maneres, pressuposant això, com tenen vostés tants problemes amb la justícia. Però, jo, de veres, sóc una persona esperançada i crèdula, i aleshores jo me crec que s'ha fet d'acord amb la legalitat. I ara jo li pregunte: però, quins criteris s'han utilitzat? Diu: «A vosté no li importa que estiga fent bé el treball. » A mi, clar que m'importa que estiga fent bé el treball. Però eixa no és la pregunta, senyor Ibáñez. La pregunta és quantes persones podrien també estar fent bé el treball, que no han tingut accés perquè no són fills de. Eixa és la pregunta.

Clar que estarà fent bé el treball. Si ser fill d'una exconsellera no és sinònim de no fer bé el treball. Faltaria més que ho estiguera fent malament. Però, quanta gent més pot fer-ho bé? I aleshores, jo li dic: escolte, Comissions Obreres recorre el contracte del fill de l'expresidenta de Les Corts i exconsellera, la senyora Miró, per què? Perquè no figurava en la borsa de treball de la conselleria. I, segons este sindicat, atén a un possible cas de recomanació. El contracte es va realitzar com a enginyer superior, i correspon a una categoria que no figura en la borsa de treball de la conselleria. I, per això, Comissions Obreres agarra i li diu a l'hospital: «Per favor, done'm els criteris. » I, aleshores, li contesten: «Porque era idóneo. » Però, bé, això és una conclusió, no és un criteri. Que siga «idóneo» vol dir que respon a una sèrie de criteris, no? Perquè si no, un no sap si és idóneo o no. O és que m'ha agradat a mi, ha llegit el currículum, o és que té un cognom que mos ve molt bé. I aleshores, si damunt és fill d'algú, efectivament això no ha de ser un handicap per a entrar. Òbviament, en això estem d'acord. Però, si no està clar per què entra i és fill d'algú, doncs què vol vosté que la gent pense? Que dos i dos són quatre, senyor Ibáñez.

Aleshores, quan nosaltres demanem l'explicació i vostés se'n van en evasives i me diu vosté que això tot s'ha fet legal, doncs què he de pensar jo? Doncs que tenen raó, que açò és una recomanació, pur i dur, i que està ahí perquè és el fill de.

Perquè vostés no dissipen els dubtes. És que si estiguera ben fet, vostés dirien: «Mire, esto, esto, esto y esto. » Sota, cavall i rei. Però, no. Perquè ha entrat perquè és fill de qui és. I aleshores ja fa igual que estiga fent bé o malament el treball, perquè té un vici d'origen, té un vici d'origen, perquè n'hi ha molta gent que, en la mateixa formació, que podria estar fent bé el treball, i que segurament també està amb necessitat de treballar. Perquè lamentablement n'hi ha molta desocupació. I què passa, que per a treballar ací a l'administració s'ha de ser fill de, o tenir el carnet de? Pregunte. Que no enjudicie. Pregunte.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies, senyora presidenta.

Mire, a mi mentres no me confonguen amb el sindicat de l'hampa, ¿eh? , ja me conforme. Amb això, ja me conforme.

Mire, esta pregunta ve a col·lació i tantes altres coses que ixen en la premsa. És que el problema és que el ruido no el faig jo. ¡Tant de bo el ruido el fera jo! ¡Que va! Si el ruido no el faig jo. Açò està en la premsa. Això ix en la premsa, perquè vivim en un país lliure, on tenim periodistes que escriuen coses. S'enteren de coses i les escriuen. No és que ho traga jo.

I açò també és una cosa sobre la que s'ha escrit, i és que, en fi, que els pensionistes estan fent, un poc, de bancs, ¿no? , també. A través del reemborsament dels medicaments que s'ha de fer, el que estan és finançant també, com tant altres creditors, proveïdors, etcètera, a La Generalitat.

I, aleshores, bé, ¿com valora el Consell que pensionistes estiguen rebent la devolució dels diners corresponents als fàrmacs de la manera que ho estan rebent? Vaja, que no ho estan rebent en temps i forma.

La senyora presidenta:

El senyor secretari autonòmic de Sanitat:

La senyora presidenta:

Gracias, señor… (Inoïble; la senyora presidenta parla amb el micròfon desconnectat)

La senyora Oltra Jarque:

Anem a vore. Al dia estan. , han pagat setembre de l'any passat, i quan se féu esta pregunta. , el que passa és que com hem de repreguntar i repreguntar perquè açò del ritme de Les Corts ens obliga, com decauen les preguntes, a tornar a preguntar, vostés se van passar prou més dels sis mesos l'any passat, prou més.

I en este cas, estar al dia, efectivament, com vosté diu, és no passar-se dels sis mesos, però vostés apuren, perquè l'últim que se pagà va ser en setembre i estem pràcticament en març.

Per tant, bé, jo entenc que açò del reemborsament el que fa és, al final, que se li ha aplegat a deure més de quatre milions d'euros als pensionistes, centimet a centimet, perquè estem parlant de centimet a centimet, i és utilitzar a qui no s'ha d'utilitzar de banca, i no pagar interessos a més, de banca gratis, que és finançar-se, demorant el pagament o cobrant de bestreta uns medicaments que després s'ha de tornar els diners.

I això, han buscat vostés ahí una manera de finançar-se a costa d'un dels segments més vulnerables de la nostra societat, que són els pensionistes.

Aleshores, bé, jo entenc que això és una valoració d'emprar un mecanisme de finançament que no toca, per molt que siga monobasura. No toca utilitzar de bancs aquells que no volen ser un banc. I els pensionistes no volen ser banquers. I vostés els han convertit en banquers, perquè han de pagar de bestreta uns medicaments i, després, esperar-se sis mesos que li tornen els diners. Però vostés, tacita a tacita, van fent.

I, aleshores, en fi, n'hi ha gent que. , ja sé que per a Rajoy uns cèntims no és res, però n'hi han economies familiars on uns cèntims d'un mes, d'un altre mes, d'un altre mes, fins un semestre, doncs són molts diners.

I vosté dirà: «Però és que açò. » Bé, però és que la gent mos envia coses de com això repercutix en la seua vida diària. I vostés haurien de tindre sensibilitat en eixe tema, perquè estem parlant de persones, com dic, un col·lectiu especialment vulnerable.

I a mi m'agradaria que vosté me donara una valoració política sobre açò que jo li dic. Perquè que vosté no incomplisca el termini de sis mesos, no vol dir que eixa siga la política més adient i més correcta, i que més protegisca els ciutadans i ciutadanes, en este cas, els pensionistes i jubilats.

Gràcies.

La senyora presidenta:

El senyor secretari autonòmic de Sanitat:

La senyora presidenta:

Señora Oltra. (La senyora presidenta parla amb el micròfon desconnectat)

La senyora Oltra Jarque:

Gràcies, senyora presidenta.

Esta és també una pregunta del mes de novembre, que vam haver de tornar a presentar, i era: ¿quines mesures havia adoptat el conseller per a resoldre els problemes del fem -del fem de les deixalles, m'estic referint- en l'hospital La Fe de València -La Fe, la nova Fe?

Gràcies.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies, senyora presidenta.

Que redó li ha quedat el final, ¿eh? (Algú diu: «Le ha gustado, ¿no? ») Que guai!

Mire, m'estava referint en concret a una notícia que apareix en novembre, com li estava diguent, era: «La Fe amontona restos de operaciones al carecer dos años ya de circuito de basuras. » M'estava referint a eixa falta, que suposa que és el tub eixe que vosté ha fet referència, que sí que m'agradaria que concretara si s'està construint o s'està instal·lant, per a quan estarà i quan tenen pensat solucionar açò.

En concret, la notícia començava diguent: «El buque insignia de la sanidad pública de la Comunidad Valenciana sufre el síndrome de Diógenes. La nueva Fe acumula basura de forma sistemática en sus sótanos porque carece del circuito de salida de residuos que debía evacuar diariamente los deshechos que genera su actividad quirúrgica -es que son deshechos de quirófano-. Un problema de insalubridad denunciado por los sindicatos -ara me dirà vosté una altra vegada que. - y que, tras más de dos años de su apertura, el gigante hospitalario todavía mantiene pendiente. »

A açò, a la síndrome de Diògenes, en este cas de despulles de quiròfan, s'afig el següent, i és que es va a traure a concurs el servei de neteja d'hospitals, ja amb retallades, fa quatre anys. El Peset se'l va quedar Eulen; en l'Arnau, el Clínic i Xàtiva es va quedar ISS, i, efectivament, en La Fe es va quedar l'empresa Clece, que vosté ha anomenat abans.

I ahí ho van resoldre. , les empreses ho van resoldre amb acomiadaments adduint causes organitzatives, és a dir, una vegada aconseguida l'adjudicació, una pràctica prou habitual, i si no se fiscalitza òbviament a les empreses adjudicatàries, ho fan, fins i tot, amb impunitat, i és que agarren i, una vegada tenen l'adjudicació, despedixen a la plantilla i fan el treball amb la rebaixa que s'ha plantejat, però que al final són baixes temeràries o duen a este tipus de situacions, ERO amb modificacions substancials de condicions de treball.

Els contractes temporals han desaparegut. Les borses no s'han mogut. Les baixes no es cobrixen si són de molt llarga durada, és a dir, si n'hi ha una senyora que se'n va de permís de maternitat, l'empresa no substituïx eixa senyora.

Cada vegada hi ha més baixes per la major càrrega de treball òbviament, les persones que han de fer el triple de treball que tenien abans és normal que se posen malaltes, o tinguen lesions, o tinguen problemes d'ossos o d'accidents més habitualment, o de sobrecàrrega simplement.

Els torns de nit quasi han desaparegut i no es neteja. Es passa amb el mateix carret de roba bruta de zona grip A a nounats per falta de personal. Açò és gravíssim. Si el mateix carro ve de la zona dels de la grip A i passa per nounats, imaginen-se vostés el perillós que és açò.

Abans anava tot hermètic, separat, i ara a voltes no hi ha bosses que separen la brutícia. Els metges i metgesses estan alarmats. Per això apleguen les coses al parlament. No se crega vosté que mosatros tenim una bola que ho vegem tot. No. Les coses apleguen perquè els ciutadans ho duen ací. I com vostés no els escolten, al final tenen de vindre als que sí que els escolten, que són els grups de l'oposició.

Ara la proposta de La Generalitat a les empreses és reduir un altre 4% i prorrogar contractes sense concurs. Estem davant un risc de salut pública. La contracta de neteja forma part del disseny de salut. No se pot dir: «No, és que açò la neteja. » No. És que forma part del disseny de salut.

I no hi ha estudis de les necessitats reals de personal i es retalla per a abaratir, sense estudiar acuradament quines repercussions i quines conseqüències poden tindre eixes retallades.

I, per tant, bé, esta era la concreta qüestió de la meua pregunta, que vosté m'ha demanat que concrete i jo molt gustosament li he concretat. I ara espere que també vosté puga concretar en la seua resposta.

Gràcies.

La senyora presidenta:

El senyor secretari autonòmic de Sanitat:

La senyora presidenta:

La senyora Oltra Jarque:

Gràcies, senyora presidenta.

Mire, jo ací represente als ciutadans i ciutadanes, com la resta de diputats d'esta comissió, com els representava vosté fins fa uns mesos. Jo no represente ací a cap sindicat. En tot cas, estic, òbviament, en el…, representant al meu grup, que és el Grup Compromís. Però com que representem els ciutadans, i els sindicats són agents econòmics i socials, és important atendre les denúncies dels agents econòmics i socials, tant els sindicats com les associacions empresarials, perquè són agents constitucionals.

I la pregunta següent -ja li la concrete abans que vosté me demane que li la concrete- es va efectuar arran del problema…, del desabastiment de vacunes per a la varicel·la.

Aleshores, no sé si vosté recorda que hi va haver este problema, es va atribuir en principi al…, perdó, de la varicel·la, de la diftèria i del tètanus, es va atribuir al ministeri, però jo voldria saber en concret els problemes que hi va haver. Recorde-se'n que fins i tot hi havia titulars que dien: « A Andorra a por la vacuna de la varicela. »

Aleshores, m'agradaria que vosté explicara quin va ser el problema en concret d'estes vacunes, diftèria, tètanus i varicel·la, i que arran del que vosté me conte, doncs ja concretaré jo també més la meua inquietud.

Gràcies.

El senyor secretari autonòmic de Sanitat:

La senyora presidenta

La senyora Oltra Jarque:

En tot cas, reformularé la pregunta, en concret referida a les vacunes que li estava dient perquè vosté tinga la informació i la puga contestar. Però, en qualsevol cas, li agraïsc la contestació.

Gràcies.

La senyora presidenta:

El senyor Guillén Galindo:

La senyora presidenta:

El senyor secretari autonòmic de Sanitat:

La senyora presidenta:

El senyor Guillén Galindo:

La senyora presidenta:

El senyor secretari autonòmic de Sanitat:

La senyora presidenta:

El senyor Subías Ruiz de Villa:

La senyora presidenta:

El senyor secretari autonòmic de Sanitat:

La senyora presidenta:

El senyor Subías Ruiz de Villa:

Lo podemos ver en los servicios, por ejemplo, de vigilancia y seguridad, aparte de los problemas de algunas de las empresas que han concurrido a las que se les ha adjudicado, como Esabe, que ya tratamos aquí en esta comisión. Por ejemplo, en el hospital La Fe han pasado de más de noventa personas trabajando a poco más de sesenta. Es evidente que eso tiene consecuencias. O los problemas en el transporte sanitario, donde hablaremos, sin duda, en el próximo pleno porque se ha presentado una comisión de investigación. Pero las condiciones que planteaban han obligado a presentarse a una UTE conjunta, una UTE conjunta para todos los concursos, dificultando la posibilidad de que se presentaran, por ejemplo, otras empresas, donde la conselleria además ha eliminado 3 unidades de soporte vital básico, ha disminuido 21 de ellas en tiempo de cobertura de veinticuatro a doce horas. O en el caso de la adjudicación de la empresa Reyval, de gestión de residuos sanitarios.

La senyora presidenta:

El senyor secretari autonòmic de Sanitat:

La senyora presidenta:

(S'alça la reunió a les 18 hores i 6 minuts)

