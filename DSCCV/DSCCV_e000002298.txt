Comissió de Medi Ambient realitzada el dia 29 de setembre de 2011. Comença la reunió a les 11 hores i 17 minuts. Presideix el diputat senyor Andrés Antonio Ballester Costa. Reunió número 2.

El senyor president:

(El secretari passa llista per tal de comprovar si hi ha quòrum)

El senyor president:

El senyor Signes Núñez:

Moltes gràcies, senyor Monzonís.

Tenint en compte que a l’espera de la finalització del pla d’abastiment d’aigua de qualitat als municipis de la Ribera, enllestit per la Conselleria d’Obres Públiques a mitjans de la dècada dels noranta, els habitants de la Ribera Alta i Baixa seguixen consumint aigua amb excessiva concentració de nitrats. Quin és a dia de hui l’estat d’execució d’aquest projecte i quina és la previsió per a finalitzar les seues obres?

Gràcies.

El senyor secretari autonòmic d’Agricultura, Pesca, Alimentació i Aigua:

El senyor president:

El senyor secretari autonòmic d’Agricultura, Pesca, Alimentació i Aigua:

El senyor president:

El senyor Signes Núñez:

Gràcies, president.

Senyor Monzonís, mire, esta és la història d’un gran desgavell de la Conselleria de Medi Ambient, un desgavell més, en què ja porta embrancada catorze anys. El tema no comença en 2002, comença en 1998. Catorze anys durant els quals, i per la incompetència dels successius consellers –Blasco, González Pons i Cotino–, gran part dels veïns de la Ribera seguixen consumint aigua amb excessiva concentració de nitrats, igual que els altres 300. 000 habitants de la Comunitat Valenciana que tenen el mateix problema.

Les necessitats d’aigua de qualitat per a consum humà en la Ribera són de 30 hectòmetres cúbics. I vostés en 1998, no en 2002, varen decidir extraure 11 hectòmetres cúbics de l’aqüífer del Caroig per tal de mesclar–los amb uns altres 20 hectòmetres cúbics amb excés de nitrats dels pous municipals i donar una mescla només que, només que apta per al consum humà.

Que no hi havia cabal a l’aqüífer els ho advertírem la mancomunitat de municipis de la Ribera Alta, de la qual jo en aquells moments era president, i els ho advertí la mateixa Confederació Hidrogràfica del Xúquer, els advertí que –literal– no es podia lligar el consum humà a les possibilitats dels pous. I es va fins i tot dir que hi hauria anys en què no es podrien traure 11 hectòmetres cúbics, sinó 1 hectòmetre cúbic.

El Consell del PP aprovà el pla sense tindre en compte les al·legacions, i a la primera cullerada, mosca. Amb les primeres extraccions de prova, assecaren els ullals del riu Verd, però vostés seguiren amb el projecte entre 2000 i 2009, gastant–se més de sixanta milions d’euros.

A primeries de 2009, el senyor Benlliure, director general de l’Aigua de la conselleria en aquell moment, va acabar reconeixent que tot el fet no servia per a res, i retornant a la petició dels pobles de la mancomunitat, extraure els 11 hectòmetres cúbics d’aigües superficials del Xúquer, que serien intercanviats a través de contractes temporals de cessió de drets amb la dels pous. I la conselleria previngué, com ha dit molt bé vosté, una potabilitzadora per tractar l’aigua del canal, amb un cost de 20 milions d’euros.

El senyor Benlliure prometé que els pobles de la Ribera veuríem aigua apta en 2010; el senyor Cotino prometé que veuríem aigua apta en 2011 i vosté ara acaba de prometre que d’ací díhuit mesos.

Senyor Monzonís –anem a vore–, sap vosté que des de 2009 fins a hui encara no han tramitat vostés davant la Confederació Hidrogràfica del Xúquer cap proposta de canvi d’ús per a la gestió del dret de l’aigua d’ús agrícola a humà, ni de compensació tampoc de cabals? A dia d’ahir, vostés encara no han fet eixa petició a la confederació. Com s’atrevixen a donar dates de finalització quan encara no han fet eixa gestió davant la confederació? Pot explicar per què no ho han fet encara?

S’ha acordat ja, senyor Monzonís, amb els regants del canal, que són els que tenen de cedir l’aigua per a l’intercanvi, la permuta del cabal necessari per a donar aigua lliure de nitrats a la potabilitzadora? En abril de 2011 no havien rebut cap proposta –jo no sé si d’allà fins a hui l’ha haguda. En cas que siga així, en quines condicions tècniques i econòmiques han fet vostés l’acord amb els regants del canal?

Senyor Monzonís, s’ha estudiat el problema tècnic que comporta portar des dels pous de cada poble de la comarca els 11 hectòmetres cúbics fins al punt adequat del canal Xúquer–Túria per a poder ser utilitzat per a ús agrícola? En cas que siga aixina, s’ha estudiat el cost econòmic d’execució de les obres necessàries per a fer–ho i el cost de manteniment global de la gestió de tot el sistema, incloent–hi el cost de la potabilitzadora i del transport de les aigües? S’ha estudiat, s’ha fet?

I finalment, i sobretot –i m’agradaria que me contestara a esta pregunta–, assegura vosté que ni el cost de les obres ni el de l’explotació serà repercutit ni en els ajuntaments ni en els usuaris?

Gràcies.

El senyor president:

El senyor secretari autonòmic d’Agricultura, Pesca, Alimentació i Aigua:

Yo creo que todas las preocupaciones que usted ha expuesto son preocupaciones, evidentemente, que debemos tener desde la propia administración, y al ritmo, evidentemente, que es posible, y es solucionándolas, se les debe dar soluciones adecuadas y, evidentemente, participativas no solo con las mancomunidades de municipios, sino, evidentemente, con la Confederación Hidrográfica del Júcar y, en este caso, con aquellos que tienen que aportar una parte de sus aguas a través de mecanismos de compensación, que son los propios regantes. Regantes a los que, desde luego, desde las administraciones autonómicas, las distintas administraciones autonómicas que usted ha ido listando con anterioridad, han resultado enormemente favorecidos en muchas de las obras que se han ido haciendo no solamente en la ribera del Júcar, sino en el conjunto de toda la Comunidad Valenciana, y, por lo tanto, con los que la administración –esta administración, además, en particular– tiene unas relaciones especiales y unas relaciones muy estrechas de colaboración con los mismos.

El senyor president:

(S’alça la reunió a les 11 hores i 32 minuts)

