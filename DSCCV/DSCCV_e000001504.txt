Comissió de Coordinació, Organització i Règim de les Institucions de La Generalitat realitzada el dia 28 de juny de 2011. Comença la reunió a les 10 hores i 32 minuts. Presideix el diputat senyor Rafael Maluenda Verdú. Reunió número 2.

Compareixença dels candidats i candidates (titulars i suplents) a senadors o senadores en representació de la Comunitat Valenciana, proposats pels grups parlamentaris

El senyor president:

Senyories, bon dia.

S'obri la sessió.

Pregue a la senyora secretària comprove el quòrum.

(La secretària passa llista per tal de comprovar si hi ha quòrum)

Moltes gràcies, senyora secretària.

En primer lloc, volem agrair la presència del portaveu del grup territorial en el Senat del Partit Popular, el senyor Agramunt Font de Mora -senyor Pedro-, que ha sol·licitat, d'acord amb el que establix el reglament, permís per a estar present en esta comissió. Benvingut.

Abans d'entrar al motiu d'esta sessió. , de la comissió de coordinació, pregue a les seues senyories es pronuncien sobre l'esborrany de l'acta que tenen en la seua carpeta. És el moment que aprovem l'acta, i si volen fer alguna observació, deuen comunicar-ho. Del contrari, entenem que tots estem d'acord en el seu contingut i que per assentiment i per unanimitat s'aprova.

Moltíssimes gràcies.

El senyor president:

Passem al segon punt, que és la compareixença dels candidats i candidates -titulars i suplents- a senadors o senadores en representació de la Comunitat Valenciana que han proposat els grups parlamentaris, en este cas, el Grup Parlamentari Popular i el Grup Parlamentari Socialista, que són els que tenen. , d'acord amb el que establix la Llei 9/2010, de 7 de juliol, són els que tenen assignats escons.

En este sentit, volem, en primer lloc, agrair a la Junta de Síndics que haja aprovat un calendari reduït, per unanimitat a més, perquè se puga agilitzar tota la tramitació perquè se designen els senadors en la data prevista, que és el proper dia 30, sense perjuí de tots els tràmits que cal llevar endavant.

Compareixença del senyor Joan Lerma i Blasco

El senyor president:

També vull agrair en este cas al molt honorable senyor Joan Lerma no solament la seua presència, sinó la bona disposició que des del primer moment. , ha donat per a la seua compareixença i, a més, el que s'haja considerat convocat en temps i forma a pesar que s'haja fet per telèfon amb tan sols vint-i-quatre hores d'antelació. Per tant, moltíssimes gràcies per la seua disposició, moltíssimes per la seua presència, i només me resta recordar a les seues senyories i al compareixent quin és el procediment.

Ara concedirem un torn de cinc minuts com a màxim per si vol fer alguna introducció o vol fer alguna exposició; a continuació, de menor a major, intervindran els grups parlamentaris per temps de cinc minuts, i, finalment, se donarà fer finalitzada la compareixença amb la intervenció novament del compareixent per a contestar aquelles qüestions que crega convenient.

Sí que vull deixar constància a les seues senyories que astò no és un debat, astò no és una discussió, ací no hi ha rèpliques. Hi ha una sessió informativa, una sessió protocol·lària, també al mateix temps, en la qual se li dóna la benvinguda als candidats proposats perquè puguen exposar criteris i contrastar idees. Però no consentiré en ningun moment ninguna desqualificació a ningun dels compareixents, ni molt menys que astò siga un juí sumaríssim ni que siga una discussió, sinó només una sessió informativa.

Dit astò, senyories, té la paraula el molt honorable senyor Joan Lerma, candidat en este cas a senador.

El senyor Lerma i Blasco:

Moltes gràcies, senyor president.

És. no la primera, sinó en este cas la segona ocasió que tenim de comparéixer després de l'aprovació de la llei de senadors.

Vull dir-los que, encara que supose que és conegut per a qualsevol de vostés el meu currículum polític, en qualsevol cas, els he fet un xicotet resum que en este moment, doncs, vull ampliar-los molt breument.

Dir que pel que fa referència a la tasca parlamentària, fonamentalment, com ja vaig dir en l'anterior compareixença, no m'he ocupat de temes específicament valencians perquè he pensat que les discussions sobre temes valencians se deuen plantejar fonamentalment ací i podria ser segurament malinterpretada la meua opinió com expresident, i, per tant, procure referir-me a temes generals.

I, en concret, he ocupat les responsabilitats al llarg de tot el temps que estic de senador. , fonamentalment he sigut president de la Comissió de Pressupostos en una ocasió, i en este moment, fins que se produïxen les eleccions autonòmiques, estava exercint la responsabilitat de president de la Comissió General de Comunitats Autònomes, a part d'estar també present en la Comissió de Pressupostos i en la Comissió d'Economia.

En la meua condició de membre de la Comissió de Pressupostos i de la Comissió d'Economia he tingut l'oportunitat d'estar de ponent en els pressupostos generals de l'estat dels últims anys, al llarg d'esta legislatura. I en la meua condició també de portaveu -en l'anterior legislatura- del Grup Socialista he tingut l'oportunitat d'intervindre en diversos processos de reformes estatutàries.

I fonamentalment en els últims moments, i a raó de temes de dedicació econòmica, a més del tema dels pressupostos generals de l'estat, que he estat -repetixc- de ponent, també he fet de ponent en el Projecte de llei de l'oficina pressupostària de Les Corts, que és un suport fonamental a la labor dels diputats i senadors a l'hora d'interpretar els comptes de l'estat.

I també, l'última en la qual he intervingut ha sigut en la ponència que modificava determinades normes econòmiques per a l'actuació de les agències de qualificació creditícia que estan tan de moda en els últims anys. Se tractava d'una adaptació d'un reglament comunitari, però en qualsevol cas obligava a fer moltes intervencions de la legislació espanyola per a fer possible un control relatiu, sempre parlant de les agències de qualificació que, com vostés saben perfectament, costen molts diners les seues valoracions.

L'última compareixença va ser el 19 de novembre de 2010. Aleshores, se tractava òbviament d'una compareixença diferent: no hi havia límit de temps per a manifestar-se sobre temes generals. Ara es tracta, en canvi, de donar compliment a l'article 9 de la Llei de designació de senadors i senadores en representació de la Comunitat Valenciana, és dir, aclarir o valorar la idoneïtat per a ocupar la responsabilitat de senador en representació d'estes Corts.

Per tant, no entraré en donar explicacions polítiques, llevat que vostés m'ho demanden expressament. Però sí vull posar de manifest que en esta etapa tan complicada des del punt de vista econòmic, en la qual encara no hem segut capaços d'aconseguir un creiximent econòmic sòlid que vaja acompanyat d'una forta creació d'ocupació, el nostre esforç fonamental -pense jo com a representat dels ciutadans- deuria estar centrat en esta prioritat, en la creació d'ocupació, donant a la vegada la major transparència al funcionament de les institucions; a sostindre també les polítiques socials que garantixen que no es puga caure en l'exclusió social ni en la desafecció.

Crec que també hem d'intentar dedicar-se a continuar invertint en formació i en educació com a garantia de la sostenibilitat futura.

I en un altre nivell també, però no menys important, que fem un seriós esforç en estalvi energètic. Estalvi energètic perquè té un doble efecte positiu: en primer lloc, per a les nostres finances, per a l'estalvi en el nostre dèficit exterior -cal pensar que el tema energètic és sense cap de dubte la nostra principal importació- i per al nostre medi ambient, fent-lo molt més sostenible.

Doncs esta és una declaració de principi a la qual m'agradaria poder dedicar el meu esforç fonamental en esta etapa, si vostés ho consideren convenient, com a representant d'estes Corts, per tant, dels valencians.

Res més i moltes gràcies, president.

El senyor president:

Moltes gràcies a vosté, senyor Lerma.

Ara, per a fixar posició dels grups parlamentaris, fer alguna pregunta o alguna observació, en primer lloc, té la paraula l'il·lustre diputat senyor Ignasi Blanco, en representació del Grup Parlamentari d'Esquerra Unida.

El senyor Blanco Giner:

Bon dia, senyors i senyores diputades.

Bon dia, senyor Lerma.

Com vosté sabrà, la seua designació com a senador està assegurada perquè la llei en vigor només permet presentar els cinc candidats que correspon nomenar a les Corts Valencianes, repartits en funció del nombre de diputats i diputades de cada grup. Per tant, encara que el meu grup no li vote, vosté ens representarà en la cambra alta en qualitat de senador territorial.

Per això no voldria estendre'm massa en el meu torn, fent-li perdre temps a vosté i a tots els diputats i diputades que estan en esta comissió. , del que vulgarment s'ha vingut a anomenar «examen de valenciania». Nosaltres entenem que valencians i valencianes som tots per igual.

Simplement m'agradaria aprofitar la seua presència ací per a preguntar-li dos coses des de la coincidència amb les prioritats que vosté ha marcat de creació d'ocupació, polítiques socials, transparència en les institucions, impuls a la formació i a l'educació i estalvi energètic. Em sembla que són bons plantejaments.

Les dos preguntes que m'agradaria fer-li. La primera, vosté acumula una llarga experiència en els més alts càrrecs institucionals des de fa trenta anys i, per tant, té una visió històrica que li permetrà respondre'm a la meua inquietud: estem perdent sobirania popular a mans dels mercats? Ho dic perquè de tots és sabut que des de fa dos anys especialment no són els representants electes dels ciutadans i les ciutadanes els que decideixen les mesures econòmiques més importants, sinó que aquestes es prenen també en el Senat en funció de la pressió dels especuladors en els mercats internacionals.

I la segona qüestió, m'agradaria que com a exministre de Treball valorara el resultat d'una reforma laboral que supose vosté va votar a favor i que, pretenent reduir l'atur i la temporalitat, no ha fet sinó augmentar-los, deixant els treballadors i les treballadores en pitjors condicions davant els acomiadaments.

M'agradaria que em responguera aquesta pregunta en funció de l'interés que té per als més de dos milions de valencians i valencianes que han de viure del seu salari.

Moltes gràcies.

El senyor president:

Moltes gràcies, senyor Blanco.

En representació del Grup Parlamentari Compromís, la il·lustre diputada senyora Mireia Mollà té la paraula.

La senyora Mollà Herrera:

Gràcies, senyor president.

Bon dia, senyor Lerma, benvingut a aquesta cambra.

Jo voldria, en primer lloc, compartir amb vosté una reflexió. Com vosté comprendrà, nosaltres compartim el sentit de saber els representants que s'elegisquen com a senadors territorials per aquestes Corts, doncs, compartisquen amb nosaltres quina és la tasca, o que han desenvolupat fins ara, o pensen desenvolupar a partir d'ara, no? , la compartim.

Ara bé, sabem que el context d'aquesta compareixença és un context que ve de la mà, doncs, del que nosaltres entenem que va ser una maniobra, doncs, un poquet. incomprensible per part del Partit Popular perquè compareguera ací la senyora Pajín.

Ara, com ja no té morbo el tema perquè la senyora Pajín no se presenta com a senadora, doncs, ens quedem en uns cinc minuts, ridículs, per a compartir amb vosté estes reflexions que han donat lloc, doncs, al que jo he sentit una compareixença molt plana. Molt plana perquè vosté ha fet un recorregut molt ràpid del que ha segut la seua experiència en el Senat i, encara més ràpid, del que vosté pensa fer en el Senat a partir d'ara.

Vosté diu que ha format part de la Comissió de Pressupostos i la Comissió d'Economia en el Senat. I jo voldria preguntar-li si pensa que vosté ha fet una bona faena quant als pressupostos i quant a l'economia en general.

I si açò que vosté ha dit que va a parlar de temes generals i no concrets, sí que m'agradaria saber si esta tasca en general que vosté ha fet creu que ha beneficiat el poble valencià quant a la situació econòmica i la situació pressupostària que ens arriba del govern de l'estat quan tothom reconeix la manca d'inversions o aquesta discriminació que patim els valencians respecte als pressupostos generals.

Vosté ha dit, i ha fet literalment una frase que diu «no hem aconseguit créixer econòmicament i al mateix temps crear ocupació».

¿Amb aquest currículum vosté pensa que pot presentar-se o que nosaltres podem donar-li la confiança si en estos anys de crisi econòmica, que ja portem diversos anys, podem confiar en persones que reconeixen que no han sigut capaços de fer un creixement econòmic ni crear ocupació, però sí fer altres qüestions que han anat en detriment de les garanties i els drets dels ciutadans en general, i més específicament dels valencians i de les valencianes?

Diu que el seu esforç fonamental serà crear ocupació, donar polítiques de creació d'ocupació, de la formació lligada a l'ocupació, de l'estalvi energètic. I a mi em crida l'atenció que haja parlat d'açò, de l'estalvi energètic, perquè quan se va aprofundir en el debat sobre la proposta de les prospeccions petrolíferes, crec recordar que vaig trobar una compareixença on vosté intervenia en el Senat sobre este tema. I m'agradaria saber la seua posició respecte a les prospeccions petrolíferes, entenent que vosté ha dit que prioritàriament treballarà perquè se facen polítiques d'estalvi energètic. ¿No és incompatible anar fomentant estes qüestions amb l'estalvi energètic?

Diu que no s'ha ocupat en temes estrictament valencians. La veritat és que m'agrada la seua sinceritat. Però jo crec que quan vosté isca de senador territorial ha de. , o almenys jo li aconselle que faça un esforç per parlar també de temes específics valencians, perquè jo crec que hi ha moltes coses que nosaltres volem sentir en el Senat que parlen directament de nosaltres. I no que el Senat servisca per a no sabem encara què, que seria una de les preguntes que jo li faria. Per a què creu vosté que servix el Senat?

Probablement siga la pregunta més important per a mi. Perquè jo crec que ara, a dia de hui, el Senat ha perdut molt de sentit. O li han fet perdre molt de sentit aquells que han utilitzat el Senat com una cambra de mínim debat, de mínim impacte a l'hora de les polítiques del dia a dia de les persones. I d'alguna manera una cambra que podríem assimilar-la a fins i tot les diputacions. I esta seria la següent pregunta:

Parlant de duplicitats i de la necessitat de reduir costos i gastos superflus, jo voldria saber la seua opinió sobre el paper que juguen les diputacions. Perquè vosté ha dit que creu que una de les qüestions que cal abordar és major transparència en les institucions. I jo voldria saber si vosté pensa que a dia de hui no fan falta ja les diputacions. O sí? Si tenen esta transparència que se necessita o no? I si pensa que veritablement representen allò que volen representar i no un

de panxes agraïdes que fan moltes coses, però poc rendibles.

I sobre el tema de les competències autonòmiques, sí que m'agradaria que vosté situara el debat autonòmic respecte del que és un debat general sobre retallar competències autonòmiques, perquè per a alguns suposa un gasto innecessari. Nosaltres estem molt en contra d'açò. I m'agradaria saber si vosté aprofundirà en les garanties que la Comunitat Valenciana tinga les plenes competències, que no estan desenvolupades a dia de hui i que sí que estan en l'Estatut d'autonomia.

Res més.

El senyor president:

Moltes gràcies, senyora Mollà.

En representació del Grup Parlamentari Socialista, l'il·lustre diputat senyor Rafel Rubio Martínez, té la paraula.

El senyor Rubio Martínez:

El senyor president:

Moltes gràcies a vosté, senyor Rubio.

En representació del Grup Parlamentari Popular, l'il·lustre diputat senyor David Serra, té la paraula.

El senyor Serra Cervera:

Moltes gràcies, senyor president.

Molt honorable Joan Lerma, en nom del Grup Parlamentari Popular, tinc l'ocasió de, per segona volta, poder compartir amb vosté una compareixença en esta comissió, com va ocórrer el passat dia 19 de novembre de l'any passat.

I el primer que vull dir, en nom del Grup Parlamentari Popular, és manifestar l'enorme respecte a la seua persona i figura i a les credencials que vosté presenta davant d'esta comissió perquè el proper dia 30 puga vosté resultar elegit Senador territorial per la Comunitat Valenciana.

Jo crec que el currículum que vosté hui du ací, a esta comissió, és un currículum que coincidisc amb el mateix que vam dir en el mes de novembre, és un currículum de garantia, és un currículum molt positiu, i que representa, jo crec, que una bona imatge dels valencians.

Jo discrepava en aquell moment i torne a discrepar del famós examen de valenciania, perquè ací totes les persones que van a comparéixer en representació de qualsevol partit polític, tots els que vénen són valencianes i valencians, sinó no podrien vindre. Per tant, la llei ja resolia la qüestió de la valenciania, perquè el que sí que exigia era això, que foren ciutadans de la Comunitat Valenciana.

Per tant, vosté és el primer, però per als deu o els nou compareixents que n'hi hauran al llarg del dia de hui, eixa situació està més que salvada per a tots els que vagen a comparéixer.

Vosté ha parlat del paper que ha tingut fins ara en el Senat, i no sabem quin paper tindrà en el futur. El mínim que ací demanaríem és que tinguera una presència a nivell institucional i polític com la que ha tingut fins ara. Estem plenament en una legislatura de Corts Generals viva, on hi ha un canvi parcial del Senat, en este cas dels que provenen de les comunitats autònomes, i ens agradaria que el seu grup polític el recolzara en el Senat perquè tinga un nivell de presència i de presidència d'òrgans col·legiats com els que ha tingut, perquè això al final serà bo per als valencians i s'ha d'entendre aixina de manera ampla.

Vosté ha parlat que ha sigut ponent en pressupostos. Tant de bo continue sent ponent en pressupostos i pugam tindre la circumstància de debatre esmenes i modificacions pressupostàries en el Senat que beneficien els valencians, provinguen del grup parlamentari que provinguen. Des del Grup Parlamentari Popular ja farem força perquè siguen iniciatives nostres, però provinguen d'on provinguen.

I vosté ha parlat i ha dit una cosa que jo coincidisc. Jo crec que el Govern d'Espanya al final no ha sigut capaç de tindre un creixement econòmic real, i que això tinga una repercussió en la creació d'ocupació. Ahí hem de fer esforços tots. Les grans formacions polítiques hem de treballar en la mateixa direcció, amb un clar objectiu. Que en el conjunt de l'economia espanyola hi ha un problema, que és el problema de l'atur, hi ha unes necessitats de creació i de creixement econòmic perquè això tinga la seua repercussió en el mercat laboral. I hem de tindre polítiques actives en eixa direcció.

Vosté ha parlat d'evitar l'exclusió social, que se mantinguen els nivells d'inversió en educació, en sanitat. I ha parlat de l'estalvi energètic. Principis generals que anem a mantindre i a sostindre. Sense entrar en la posició partidista i concreta que en el seu moment tindrà cada grup i cada senador de mantindre.

Li demanem la lleialtat que ha tingut en el poble valencià. Li demanem el compromís en les inversions que ha de tindre esta terra. Li demanem el compromís que com a senador territorial ha de tindre en un model de finançament eficaç, just i solidari per als valencians. I li demanem una reivindicació justa i sensible en el manteniment de totes les polítiques actives positives que ha de tindre la Comunitat Valenciana.

Hui, ací, en el moment previ a l'elecció que se produirà el dia 30, li demanem a vosté i a tots els que vagen a comparéixer, un compromís clar i ferm amb la Comunitat Valenciana, amb les nostres senyes d'identitat, amb les nostres arrels i amb el que significa ser senador territorial, molt més enllà de ser senador del Partit Socialista, que siga un senador dels més de cinc milions de valencianes i de valencians que vivim en la Comunitat Valenciana. I això és el que li reivindiquem, a vosté i a tots: el compromís amb la terra, el compromís amb la Comunitat Valenciana i el compromís amb estes Corts. Perquè al final vostés representen cinc milions de valencians. Vostés no representen sols 99 diputats i fruit de l'aritmètica parlamentària; representen el conjunt de la nostra ciutadania, que s'ha manifestat lliurement en unes eleccions, i ha donat la possibilitat que els grups majoritaris facen unes propostes que espere que siguen almenys d'ample consens entre els dos grans grups d'estes Corts.

I res més. Desitjar-li molta sort en la seua labor en les Corts. I, com he dit abans, que tinguem l'ocasió que exerciten abans de valencians en la tasca de representació que tenen, que emana d'este parlament, abans que accions partidistes que moltes vegades no duen a la solució dels problemes reals dels ciutadans.

Moltes gràcies.

El senyor president:

Moltes gràcies, senyor Serra.

Senyor Lerma, per a concloure la compareixença.

El senyor Lerma i Blasco:

Sí, moltes gràcies.

La veritat és que han sigut unes intervencions que jo agraïxc, moltes de les quals m'agradaria entrar en profunditat a debatre; no crec que siga el moment, perquè a més seria la meua opinió i no l'opinió de cada grup en concret, que és el que s'ha de manifestar. Però,

(inintel·ligible)

. no ocultaré la meua opinió personal, per suposat.

Al senyor Ignasi Blanco li agraïsc la seua aportació, i que procuraré representar també, com crec que he procurat sempre. Una cosa és la dotació final que normalment sempre se produïx el plantejament global que defensa el govern, perquè el contrari seria enganyar els ciutadans. I altra cosa és treballar perquè se senten tots el millor possible representats.

En eixe sentit, la meua tasca, i crec que la de tots els senadors territorials, siguen d'un o un altre partit, sempre ha sigut intentar aconseguir consensos que satisfacen la posició global d'esta comunitat.

Primera pregunta, i important, molt important: estem perdent sobirania popular en nom dels mercats? Doncs eixa és una afirmació que se sent tots els dies. Jo he de dir que és un plantejament que sentim molt però que des del meu punt de vista no és real. Els mercats se posicionen en funció de les decisions polítiques que han pres prèviament els representants de la voluntat popular. Els mercats no són els que marquen si el deute val més o menys. El que marca el que val el deute és la política que has fet. Si t'has gastat molts diners i has d'anar a que te presten, lògicament te cobren més perquè els necessites, però la decisió prèvia d'incórrer en dèficit l'han pres els representants de la sobirania popular.

Una altra cosa és si eixa decisió és encertada o no, i en el meu parer i en el de tot el món, perquè totes les economies democràtiques en un moment determinat i els representants del G-20, com sap vosté perfectament, quan començà la crisi com a conseqüència dels problemes financers nord-americans, a partir de l'estiu de 2007, recomanaren fonamentalment que per a intentar evitar una gran recessió els governs intentaren sostindre l'economia fent estímuls públics. I a partir d'ahí arribàrem a una situació en la qual amb més o menys fortuna tots els governs democràtics invertiren, gastaren per damunt dels seus ingressos, en aquell moment.

I en el nostre cas concret, el problema no va ser el gasto que vàrem fer perquè mosatros érem una economia, com vosté sap perfectament, molt complidora amb el control dels comptes públics, perquè l'últim any abans de la crisi, crec recordar que tinguérem un superàvit del 2,2% del PIB i, per tant, estàvem complint i teníem, jo crec recordar, que no arribava, aleshores, en el deute públic, no arribava crec recordar al 40% del PIB, la qual cosa vol dir que érem un dels països menys endeutats d'Europa i que tancàvem el pressupost amb superàvit.

Però després hi va haver, com dic, una demanda internacional d'intentar frenar el que estava ocorrent com a conseqüència de la crisi financera nord-americana i això significà un dèficit molt important, menys per l'estímul del gasto, encara que també, quan perquè se deixaren d'ingressar en funció de la crisi una quantitat molt important de diners. El resultat, tant des del punt de vista dels estímuls i, per tant, del gasto, com de la minva d'ingressos, va ser un dèficit de l'onze i poc per cert. Clar, en eixe moment estàs pagant una part important del pressupost fonamentalment a través del deute. Això significa que has d'anar a demanar i els mercats, en funció que tens més o menys endeutament, se posicionen. Però, com dic, independentment que els mercats procuren traure tota la rendibilitat possible als préstecs que fan, el ben cert és que les decisions polítiques de gastar per damunt dels recursos que recaptaven normalment, són preses pels representants de la sobirania popular i són demanades també per la immensa majoria de la gent, perquè tots estem al cap del carrer que quan se tracta de retirar algun tipus d'estímul a l'economia, quan se tracta de rebaixar salaris, quan se tracta de dir que no se poden pagar més pensions, quan se tracta de dir que no se poden retirar els recolzaments a l'atur, tot el món està d'acord a exigir-ho, i quan se tracta d'intentar retallar, d'això ja se culpa més al govern de torn, lògicament.

Però, en qualsevol cas, insistixc, són decisions preses per la sobirania popular i no pels mercats, que el que fan és posicionar-se i traure la màxima rendibilitat a la nostra necessitat.

L'exministre de Treball és Zaplana.

Jo sóc.

No tinc inconvenient a entrar a valorar la reforma però, en qualsevol cas, jo no sóc l'especialista d'això. Sí que vull dir que jo sóc exministre d'Administracions Públiques i, per tant, de temes territorials, que és al que me dedique en la comissió fonamentalment. Per això he participat en la cessió de tributs a les comunitats autònomes, en la qüestió de les reformes d'estatuts i altres coses similars.

Però en eixe sentit, vull dir: de tots és sabut, des del principi, que la reforma laboral intentava flexibilitzar el mercat de treball per a quan se trobem en millors condicions econòmiques i això pot ser una part de la possibilitat de trobar-se en millors condicions econòmiques, però ninguna reforma laboral, ni ninguna llei ni ningun decret crea, en principi, llocs. El que crea els llocs de treball és la inversió pública o privada i, a partir d'ahí, en funció d'això són més sostenibles o no les empreses que se van creant però, en qualsevol cas, és prou evident per a qualsevol persona que no n'hi ha cap de país probablement en el món que coneguem, que tinga la taxa de temporalitat que té l'economia espanyola. I per això és evident que funciona mal el mercat de treball, perquè no és possible que en determinats moments i, en particular, ací, més del 30, inclús en esta comunitat més del 35% de la gent tinga una ocupació temporal. Això té una justificació en funció que són activitats temporals en alguns casos, encara que podrien ser molts fixos discontinus però, en qualsevol cas, n'hi ha una disfunció en el mercat de treball, que no se dóna en cap de lloc, que justifica sobradament, encara que n'hi haja gent que no estiga d'acord, que s'aborde una reforma laboral.

Respecte als temes que ha plantejat Mireia Mollà, ha dit moltes coses. Jo no recorde la meua intervenció de les prospeccions petrolíferes. Jo crec que els senadors del PP tampoc, però en qualsevol cas, jo crec que va ser José María Chiquillo l'últim que va intervindre en això, però tampoc tinc ningun inconvenient a dir la meua opinió, que no és contrària. Vull dir que la meua opinió és que independentment que procurem fer tot el possible per l'estalvi energètic, que és un tema fonamental per a la sostenibilitat del món, a més de tot això, jo crec que en el temps que dura la possibilitat, si mosatros trobem petroli en Espanya, crec que ho passarem prou millor i tindrem més possibilitat d'invertir en, precisament, estalvi energètic, en noves tecnologies, i tindrà un millor nivell de vida la gent.

Això no vol dir que això siga compatible en la defensa del medi ambient. Si no és compatible, òbviament.

(Inintel·ligible)

El senyor president:

Pregue que vaja. Vaja finalitzant.

El senyor Lerma i Blasco:

Doncs molt bé, i aleshores, ja per acabar, dir dos coses fonamentals. Gràcies, president, per la seua paciència. No vull que quede res sense contestar.

Dos coses: el paper del Senat i les diputacions. La meua opinió respecte a les diputacions jo crec que és coneguda encara que l'he manifestat fa més de vint anys. Per tant, no crec que siga necessari reiterar-la i, a la millor, no és coneguda per la gent en este moment.

Però, en qualsevol cas, la dic, amb tota facilitat. Jo crec que les diputacions, en els primers decrets de preautonomia estaven pensades per a desaparéixer, perquè el primer decret parlava d'integrar i coordinar pel Consell les tasques de les diputacions provincials, i quan se pensà en les autonomies se pensà inicialment en la desaparició de les diputacions. I en això estava jo, fins que els governs canviaren d'opinió, però la meua opinió continua siguent pensar que n'hi han massa organismes que se dediquen al mateix, i que el menys representatiu, perquè és una representació indirecta feta precisament per a això, és el de la diputació, i és el que normalment deuria d'integrar, i crec que n'hi ha moltes solucions que fan possible que el paper de les diputacions se continue prestant sense la seua existència actual i el seu pes. Eixa és la meua consideració.

L'altra segon, que és la del Senat. Jo crec que el Senat. -si partim de la Constitució, segurament m'allargaré massa, president i, per tant, no vull dir-ho-, però sí vol expressar, digam, la voluntat territorial. I no n'hi ha ningun estat, crec jo recordar, que siga un estat compost com el nostre, que no tinga una segona cambra territorial. N'hi han diverses fórmules però, en qualsevol cas, una possible és la que mosatros vàrem crear però que no s'ha desenrotllat en la Constitució, perquè quan la Constitució se va elaborar no n'hi havien comunitats autònomes. N'hi havia forma de crear-les però no existien encara. I a partir d'ara, jo crec que fa molts anys ja que hem entrat en una etapa diferent en què el paper del Senat deuria ser més territorial per a la qual cosa fa falta una reforma important de la Constitució. N'hi ha un informe expressat del Consell d'Estat que proposa algun tipus de reformes en eixe sentit i que jo no compartixc del tot però, en qualsevol cas, sóc partidari de la reforma del Senat per a donar-li una representació més territorial de la que té en este moment, i crec que fa molta falta, perquè, del contrari, és molt difícil comprometre les comunitats autònomes en els problemes que són de resolució conjunta sense que intervinga directament el govern central, com ara, per exemple, el compromís d'anar retallant el dèficit assumit per ells directament i no per l'estat. I, per tant, jo crec que és necessari una reforma del Senat que accentue el seu caràcter territorial.

Acabe amb Rafael Rubio, les agències de qualificació europees. A d'això s'està acudint, s'està discutint. Tindria probablement sempre un problema de credibilitat, respecte a les que en este moment hi han, que són un oligopoli total, però, en qualsevol cas, el que sí que és cert és que les agències de qualificació tenien un problema de conflicte d'interessos, un problema de transparència i que això és el que s'està intentant arreglar en l'actualitat. Encara que se considere també l'opció de l'agència europea, de tota manera, el que s'ha de fer i s'ha fet i se continuarà fent, que està estudiant-se en este moment també, és regular el funcionament perquè tinguen més transparència i menys conflicte d'interessos.

I respecte al Partit Popular, s'agraïx una vegada més el seu plantejament, el seu respecte i les seues preguntes, lògicament. I dir-los que, per supost, el prioritari per a mi, encara que també és política del Partit Socialista, és la defensa dels interessos valencians. I dins d'eixos interessos, un i molt important, al qual probablement el govern actual de La Generalitat donà la seua conformitat, però jo crec que cal arreglar, és el tema del finançament. I, per descomptat, jo estaré per ajudar tot el possible en eixa situació.

Res més i moltes gràcies, president.

El senyor president:

Moltes gràcies, senyor Lerma, per la seua presència, per la seua intervenció, per haver acceptat les normes que hem establit en este tipus de compareixença.

I, ara, senyories, suspenem per un minut per a despedir el senyor Lerma i donar la benvinguda a la senyora Gay.

(Se suspén la reunió durant uns minuts)

El senyor president:

¡Senyories! .

Senyories, es.

Es reprén. Senyories, es reprén la sessió.

Compareixença de la senyora María Dolores Gay Bódalo

El senyor president:

Donem la benvinguda a la il·lustre senyora María Dolores Gay Bódalo, diputada i companya en esta cambra, que hi ha deixat un bon record i que hui mos honra amb la seua presència per a comparéixer, com a candidata que és també a senadora, suplent, en este cas. I volem agrair-li, igual que hem fet amb el senyor Lerma, la seua bona disposició a acceptar que la convocatòria s'haja fet de forma precipitada telefònicament, en tan sols vint-i-quatre hores de

(ininte l·ligible)

. , que va acceptar gustosament. Per tant, volem donar-li les gràcies al mateix temps que la benvinguda a la comissió.

Sap que té cinc minuts per a manifestar el que crega convenient. Després, cinc minuts cada grup parlamentari per a preguntar-li o fer alguna observació. I, per últim, tanca vosté novament amb cinc minuts.

I reitere el que s'ha dit anteriorment, astò no és un debat, astò és una sessió informativa i cal guardar el màxim respecte als intervinents en tot moment, en este cas, a la seua senyoria, i que la presidència vetlarà pel compliment del que el reglament i la llei determinen.

Senyora Gay, quan vosté vullga.

La senyora Gay Bódalo:

El senyor president:

En representació del Grup Parlamentari Esquerra Unida, l'il·lustre diputat senyor Ignasi Blanco té la paraula.

El senyor Blanco Giner:

Gràcies per la seua intervenció, senyora Gay.

Jo, igual que he fet després de la intervenció del senyor Lerma, vaig a intentar ser breu, per no perdre més temps, perquè tots sabem la importància que pot tindre el que se parle ací, donat que la votació ja està més o menys sabuda.

Sí que m'agradaria que me diguera, en funció de la seua visió, no de la seua experiència, perquè no ha estat en el Senat, quin sentit creu que té, o quina funció en estos moments, eixa cambra, una cambra que se pretén que siga de representació territorial, però que tothom reconeix que no funciona d'eixa manera, sinó per composició política, una composició política que no és mimètica de la del congrés, perquè el sistema és diferent, d'elecció, a mitges per elecció directa dels ciutadans i ciutadanes, a mitges per les cambres autonòmiques, un sistema que beneficia més el bipartidisme o la representació del grups nacionalistes majoritaris en els seus territoris, però que fa molt més difícil la representació de formacions polítiques minoritàries arrelades a tot l'estat i que, en la pràctica, és una cambra de segona lectura per la qual passen les lleis. Imagine que es pot justificar que dóna temps de tornar-les a treballar i fer algunes millores, però supose que no se li escaparà que bona part de la ciutadania no acaba d'entendre eixa funció i, fins i tot, quin sentit puga tindre a cavall entre un estat que era centralista i que hauria d'esdevindre, almenys des de la nostra opinió, un estat federal.

Com que el seu partit es suposa que té eixa vocació també, federalitzant, m'agradaria saber si pensa que se poden donar passes endavant en eixe sentit, en aprofundir en la representació territorial, en donar-li competències al Senat exclusives o diferencials respecte al congrés, com passa en els estats federals, i en avançar també, i és l'última pregunta, en la que és la cambra baixa, la cambra que representa tota la població de l'estat, en una major proporcionalitat, per tal de compensar el que el Senat d'alguna manera deforma el seu sistema d'elecció.

Simplement voldria que me contestara esta pregunta.

El senyor president:

Moltes gràcies, senyor Blanco.

Senyora Mollà, té la paraula.

La senyora Mollà Herrera:

Gràcies, senyor president.

Senyora Gay, jo, primer de tot, vullc fer també una reflexió. Com he començat al principi, lamentar que. , jo entenc de l'entitat del senyor Lerma, però lamentar que la seua compareixença, doncs, no estiga sent tan seguida, perquè crec que, fixe's, jo probablement discrepe de la resta, a l'atorgar-li a vosté més vot de confiança que al senyor Lerma a l'hora de representar el poble valencià en la institució que representa el Senat.

I li vaig a dir. , perquè jo sé del currículum del senyor Lerma, però, com vosté entendrà, a vosté la conec molt més, he treballat més directament amb vosté i sé exactament del que ha parlat i dels problemes que ha parlat dels valencians i valencianes i les solucions que ha intentat posar damunt de la taula, la majoria d'elles he de dir que les hem compartit des d'ací, des de les Corts Valencianes, i, per tant, doncs, la labor que hagen realitzat els senadors que ja estan en eixa cambra, per a mi és discutible, totalment discutible, vagen de la mà del Partit Popular o vagen de la mà del Partit Socialista, perquè crec que han distat molt de fer polítiques actives de creació d'ocupació, de protecció a les persones, d'atorgar més dotació econòmica o més autonomia a les comunitats autònomes, etcètera, etcètera, i, per tant, jo crec que vosté, en esta compareixença, examen o com vullguen dir-li vostés, crec que està, per a mi, sobradament preparada per a abordar problemàtiques d'ací, de la nostra comunitat.

Ara bé, jo tinc de dir-li que també lamente que vostés, doncs, tinguen una disciplina de vot, de partit, i que eixa disciplina de vot vaja de la mà d'unes polítiques que estan fent en el govern socialista que per a mi són. , ataquen directament el benestar dels ciutadans i ciutadanes. Perquè jo voldria preguntar-li, a mode de. , no puc valorar el que ha fet en el Senat, perquè no ha estat allí, i tampoc puc valorar el que ha fet ací, perquè no toca, perquè el que vullc saber és el que farà allí, vullc preguntar-li que, les reformes plantejades pel govern socialista, ¿en què creu que han millorat la situació dels ciutadans, en general, de la gent normal i senzilla? Jo voldria que algú em diguera en què ha millorat la situació dels ciutadans normals i senzills, que algú em pose un exemple d'un ciutadà normal i senzill, que té deutes de la seua hipoteca, un treball, si el té, doncs, mitjanament normal, amb els seus xiquets o xiquetes, una parella. , un model normal i senzill de família. ¿En què creu que ha millorat les reformes plantejades pel govern socialista?

Amb que me donaren uns quants exemples, jo aleshores entendria la política econòmica i la política laboral que està desenvolupant el govern del senyor Rodríguez Zapatero, perquè a dia de hui ningú, ningú, representant del Partit Socialista, ha parlat de les persones. Parlen d'estabilitat financera, parlen de mercats, parlen de confiança, parlen de confiança respecte a altres països, entitats, que no se sap bé qui són, però, de les persones, ¿en què ha millorat, des de l'inici de la crisi fins ara, totes les reformes plantejades? , per a vosté.

Ho dic perquè si creu que sí que ha millorat molt, supose que aniran en la línia de seguir amb les polítiques econòmiques que està fent el Partit Socialista en el govern estatal, i aleshores em preocuparia el paper que vosté vaja a desenvolupar allí. Però si creu que alguna cosa no s'està fent bé, també m'agradaria que vosté ho diguera ací, perquè, aleshores, jo entendria de la seva labor reivindicativa per a millorar la situació, sobretot la que a mi més me preocupa, que és la dels valencians i valencianes.

I amb açò jo vullc fer-li una pregunta també més directa. Parlem del problema de les persones, parlem de les lleis que nosaltres considerem que s'han de modificar. Vosté què considera que se deu fer a l'hora de solucionar el problema que tenen les persones quant al pagament de la seua hipoteca? Creu vosté que cal reformar la llei per a que la dació de la vivenda puga saldar la hipoteca? O què creu que se deu fer per a solucionar la llei fraudulenta que està emparant que milers i milers de famílies valencianes també s'estiguen quedant en el carrer i damunt adquirint un deute amb l'entitat bancària perquè hi ha un engany claríssim que està sent emparat per un govern del conjunt de l'estat? Creu que cal canviar alguna cosa d'esta situació i com ho faria? O és de l'opinió que l'estabilitat de les entitats financeres ha d'imposar-se per damunt de la situació de milers i milers i milers de persones que estan reclamant canvis, fins i tot ja no solament perquè estiguen implicats sinó altres entitats com juristes que estan també demanant estes reformes?

Res més.

El senyor president:

Moltes gràcies, senyora Mollà.

Senyor Rubio.

El senyor Rubio Martínez:

El senyor president:

Gràcies a vosté, senyor Rubio.

Senyor Serra.

El senyor Serra Cervera:

Desearle y pedirle que tenga un compromiso con la Comunidad Valenciana, como lo ha tenido, en el cual anteponga la condición de ciudadano valenciano a la partidista, que cualquiera de los que hoy comparezca les exigiremos lo mismo. Ustedes van a tener un mandato representativo de estas Cortes para los más de cinco millones de valencianos y valencianas que conviven en este territorio y que debemos de estar representados en el Senado yo creo que de una manera digna, como se ha hecho hasta ahora, y que con ustedes va a estar garantizado. Que reivindiquen las necesidades de esta tierra, que reivindiquen y que sean una buena correa de transmisión de las necesidades que se tienen allí.

El senyor president:

Moltes gràcies, senyor Serra.

Senyora Gay, quan vullga.

La senyora Gay Bódalo:

(Inoïble)

Por otra parte, yo creo que la falta de fondos ha hecho difícil el plantear la aplicación de la ley. La aplicación plena de la ley no sólo en la administración autonómica sino también en las administraciones locales que en muchas ocasiones no tiene ni siquiera la infraestructura necesaria para poder llevar a cabo. Al final es una minirrevolución tecnológica, empezamos con los aparatos y seguimos con todas las relaciones y con todas las aportaciones y con todas las facilidades que se les da a los ciudadanos para relacionarse con la administración. Pero, evidentemente, hacen falta fondos. Y yo creo que estamos en un momento en que posiblemente los ayuntamientos, las diputaciones e incluso la propia Generalitat tenga otras prioridades. Y yo entiendo que tenga otras prioridades, pero que en cualquier caso creo que es esencial la aportación que se puede hacer a la transparencia, a la comunicación con los ciudadanos la ley de administración electrónica.

El senyor president:

Molt bé. Moltíssimes gràcies per la seua intervenció. Reiterar-li la gratitud per haver acceptat les normes i desitjar-li molta sort.

Suspenem per mig minut per a acomiadar-nos de la senyora Gay i rebre el senyor.

(Se suspén la reunió durant uns minuts)

El senyor president:

Senyories, es reprén la sessió.

Compareixença del senyor Julio de España Moya

El senyor president:

Donem la benvinguda al molt excel·lent senyor Julio de España Moya, senador en l'actualitat i candidat, novament, a ser senador en representació de la Comunitat Valenciana. I, com ha de fer-se, vull fer reconeixement públic i agraïment al senyor De España per haver-se considerat convocat en temps i forma, malgrat que va ser ahir quan, personalment, este president el va convocar a la comissió. Saben les seues senyories -ho he dit abans- que l'acord de la Junta de Síndics, que se retallaven tots els terminis, doncs ha fet que la convocatòria s'haja de fer en un temps mínim. Per tant, el que s'accepte, doncs és mereixedor que siga reconegut per la pròpia comissió.

El procediment, senyor De España, és que la seua senyoria té cinc minuts, per si vol dir alguna cosa d'entrada. A continuació, els grups, de menor a major, tindran cinc minuts per a preguntar-li o fer-li alguna observació. I, per últim, tanca la seua senyoria en altres cinc minuts. I està clar que açò no és un debat, açò no és una discussió, ací no hi ha rèpliques. És una sessió informativa en què tot el món ha de guardar el màxim respecte, tant al criteri i, per descomptat, a les persones, que estan sempre per damunt de les idees.

El senyor De España Moya:

Moltes gràcies, senyor Maluenda.

El senyor president:

Moltes gràcies, senyor De España.

Pel Grup Parlamentari d'Esquerra Unida té la paraula l'il·lustre diputat senyor Ignasi Blanco.

El senyor Blanco Giner:

Bon dia, senyor De España.

En primer lloc, voldria fer-li la mateixa pregunta que a l'anterior compareixent, amb la diferència que vosté sí que coneix el Senat, perquè en estos moments ja està exercint de senador territorial. Per a què serveix aquesta institució?

I me referisc a per a què serveix efectivament. Perquè la seua funció constitucional, sobre el paper, la coneguem. Però més enllà d'una cambra de segona lectura, on sempre l'última paraula la té el Congrés dels Diputats, més enllà d'unes sessions de control al govern, que passen prou desapercebudes per part de la ciutadania, hi ha una sensació que no acaba d'estar ben encaixada eixa institució en la configuració de l'estat.

Jo crec que açò també s'agreuja en el fet que se té la consideració que molts senadors i senadores o bé ho són a temps parcial, perquè ho compatibilitzen amb un càrrec d'alcaldia, ho compatibilitzen, fins i tot, amb un ministeri. ; per tant, dóna la sensació que ser senador o senadora, en alguns casos, no és una dedicació a temps complet. I, en altres casos, sembla que és el final d'una carrera política.

Amb tot el respecte, m'agradaria saber si pensa vosté que és necessària una reforma del Senat.

A l'anterior compareixent, que era del Partit Socialista, li suposava una certa vocació federalitzant de l'estat, que és compartida i augmentada, segurament, pel meu grup. En el seu cas, entenc que no serà el mateix, però voldria saber la seua opinió sobre com funciona i com podria millorar el funcionament del Senat perquè fóra vist per la ciutadania com una institució necessària, com una institució important.

En segon lloc, he vist en el seu currículum, en la seua biografia, que ha sigut vosté regidor i diputat provincial. I a la seua experiència en l'àmbit local també m'agradaria referir-me preguntant-li si pensa que hi ha pendent una reforma del finançament municipal que, òbviament, en el cas que es fera, hauria de passar pel Congrés i pel Senat -on està vosté en estos moments i continuarà-. ¿No creu que està pendent una segona descentralització? ¿No creu que els municipis assumixen competències que, moltes vegades, no són pròpies, però que ho requereix la població, i que no tenen suficients recursos financers per a fer-los front?

I, per últim, he vist, també, que vosté és metge titulat i que ha tingut experiència pràctica -com vosté deia- durant vint anys, abans de dedicar-se a la política. En estos moments, n'hi han preocupacions esteses entre la població pel manteniment del sistema públic de sanitat, un pilar bàsic de l'estat del benestar. I, concretament, n'hi ha un debat obert, obert per part de suposats experts, obert també pels responsables polítics -alguns del seu mateix partit- respecte a la figura del copagament, que nosaltres des d'Esquerra Unida entenem que s'hauria de dir millor «repagament», perquè obligaria els ciutadans i ciutadanes, contribuents tots a Hisenda i a la Seguretat Social, a tornar a pagar per un servei que ja financem amb fons públics.

M'agradaria conéixer la seua opinió perquè aquesta proposta, en cas que es formule finalment, supose que arribarà també al Senat, i, per tant, serà debatuda en eixa institució en què vosté ens representa a tots els valencians i les valencianes.

Res més. Gràcies.

El senyor president:

Moltes gràcies, senyor Blanco.

Pel Grup Parlamentari Compromís, il·lustre senyora Mireia Mollà, té la paraula.

La senyora Mollà Herrera:

Gràcies, senyor president.

Senyor De España, benvingut a aquestes Corts, a aquesta comissió, no és la primera vegada que vosté compareix, ja en l'anterior, en novembre, va poder, doncs, explicar la seva labor com a senador.

I a mi m'agradaria, perquè no ha estat possible amb el senyor Lerma que, obertament i bastant sincer, ha dit que no s'ha ocupat de temes estrictament valencians, fer-li una pregunta directa: ¿vosté s'ha ocupat de temes estrictament valencians? I m'agradaria saber, exactament, quins temes estrictament valencians ha desenvolupat vosté en el Senat des de novembre -que va poder vindre- fins ara, si hi ha hagut algun debat, que poguérem des d'estes Corts sentir-nos, veritablement, representats pels representants, valga la redundància, que anem a votar d'ací a pocs dies. Ho dic perquè em sembla que quan u és elegit com a representant territorial tot està molt clar en la nomenclatura, però, després, quan creuen les fronteres de la nostra comunitat i van a parar al Senat s'obliden vostés que han de tractar temes concrets i no. tampoc fugir dels temes generals. Ara bé, jo supose que deuen ser vostés els que posen de manifest i en el debat les necessitats que tenim pròpiament la nostra comunitat autònoma.

En el seu currículum. -i jo no puc passar per valorar certes coses que jo sé que a molts els pesarà que jo crega que vosté, doncs, no pot ser un bon representant de senador d'estes Corts, i li vaig a dir per què-, vosté va ser diputat de la Diputació d'Alacant i president de la Diputació d'Alacant. I jo voldria saber com valora que aquesta diputació, la Diputació d'Alacant, estiga en entredit per casos de corrupció del seu president i si la seva labor és tan transparent com deuria ser una institució que, al nostre parer, creua competències i fa duplicitats respecte el que hauria de ser el Senat. A part, vosté ha ocupat la presidència de les Corts Valencianes fins el 2007; jo no sé si vosté sap que hi ha sentències del Constitucional que diuen que eixa Mesa de Les Corts -presidida per vosté- va vulnerar els drets dels diputats i diputades, no sé si l'han informat sobre este tema. I m'agradaria saber quina opinió li mereixen les sentències del Constitucional que diuen que clarament eixa mesa -que vosté presidia- vulnerava els drets constitucionals dels diputats i diputades. I dia una cosa molt clara: que eixa mesa també vulnerava els drets dels ciutadans i ciutadanes a participar de la vida pública i política a través dels seus representants elegits per les urnes. M'agradaria que vosté valorara, que quina opinió li mereixen estes sentències. Ho dic perquè, quan una persona ha desenvolupat un càrrec que el Constitucional diu que ha vulnerat els drets de la ciutadania, doncs, no sé com esta persona pot representar els drets constitucionals dels ciutadans i ciutadanes sortint elegit per estes mateixes Corts on s'han vulnerat estos drets.

Sobre el tema econòmic, jo he sigut molt crítica amb els representants socialistes que han vingut ací perquè crec que no han fet -el seu partit-, en el govern estatal, les mesures que tocaven a l'hora de fer front a la crisi econòmica: crear ocupació i benestar. Ara bé, m'agradaria saber com valora vosté la política econòmica del Consell. Ho dic perquè forma part del problema que, a dia d'avui, es representa en les Corts Generals quan la política econòmica de comunitats autònomes com la nostra és nefasta i llasta el conjunt de l'economia, doncs, m'agradaria saber com valora vosté esta política econòmica per a, després, desenvolupar iniciatives que vagen en la línia de, doncs, d'alguna manera, regular certs comportaments que crec que no formen part del que haurien de ser els comportaments amb els diners públics.

Ha parlat vosté -que jo feia referència abans- del tema de les hipoteques com un problema molt greu que tenen els ciutadans i ciutadanes -i vosté ho ha reconegut-, però jo voldria saber el posicionament que tindrà vosté quan hi haja un debat profund sobre la reforma de la llei hipotecària perquè la dació de la vivenda salde la hipoteca. ¿Vosté està d'acord que es regule d'alguna manera esta situació -que vosté ha compartit amb mi- que és tan, doncs, d'alguna manera, problemàtica per a milers i milers de ciutadans i milers i milers de ciutadanes d'aquesta comunitat?

Res més.

El senyor president:

Moltes gràcies, senyora Mollà.

Per part del Grup Parlamentari Socialista, el seu portaveu, senyor Rubio, té la paraula.

El senyor Rubio Martínez:

El senyor president:

Moltes gràcies, senyor Rubio.

En representació del Grup Parlamentari Popular, la il·lustre diputada senyora María José García Herrero té la paraula.

La senyora García Herrero:

El senyor president:

Senyor De España, quan vullga.

El senyor De España Moya:

(so d'un telèfon mòbil)

El senyor president:

Pregue vaja abreujant.

El senyor De España Moya:

(inintel·ligible)

El senyor president:

Vaja abreujant, per favor, senyor De España.

El senyor De España Moya:

El senyor president:

El senyor De España Moya:

El senyor president:

Per favor, pregue guarden silenci, per favor. Perdó.

El senyor De España Moya:

(so d'un telèfon mòbil)

El senyor president:

Moltes gràcies a vosté, senyor De España.

Ara sí, mig minut només, mig minut, per a despedir el senyor De España i rebre el senyor Juan Guillermo Moratal, que és suplent en la candidatura.

(Se suspén la reunió durant uns minuts)

El senyor president:

Reprenem la sessió.

Compareixença del senyor Juan Guillermo Moratal Cloquell

El senyor president:

Donem la benvinguda al senyor Juan Guillermo Moratal Cloquell, suplent en la candidatura del senyor Julio de España, a qui li donem la benvinguda, com li he dit, però a més li agraïm, igualment que els anteriors, i vull reiterar-ho, ha acceptat que la convocatòria estava feta en temps i forma, a pesar que ha sigut avisat en tan sols vint-i-quatre hores d'antelació.

En els seus cinc minuts pot exposar el que crega convenient i després els grups intervindran per a fer alguna reflexió, alguna pregunta, alguna observació, tancant vosté finalment en altre torn de cinc minuts.

Senyor Moratal Cloquell, quan vullga, té la paraula.

El senyor Moratal Cloquell:

Moltes gràcies, senyor president.

Per a mi, com a alcalde d'un xicotet municipi, és un orgull que esta cambra haja pensat en mi, en este cas com a suplent d'una persona d'una trajectòria política

dins del partit del qual jo també forme part.

I començar la meua intervenció, doncs està clar que agraint eixa confiança depositada en mi.

Jo sí que voldria, com aquell que dia que volia parlar del seu llibre, doncs jo també vinc a parlar del meu llibre. El meu llibre són els municipis menuts, els municipis de l'interior de la Comunitat Valenciana. Sóc també president de la Xarxa Valenciana de Desenvolupament Rural, i, per tant, és el tema que més profundament em toca a mi. I per a nosaltres, i com a representant en este cas de la xarxa valenciana, és un orgull formar part d'esta cambra i tindre veu en el les Corts Valencianes.

Sé que han començat a entrar alcaldes en les institucions de municipis menuts, i per això la preocupació constant en el territori i en els xicotets municipis de la nostra comunitat. Representem el 70% del territori, encara que sols tenim el 40% de la població. I, per tant, des del municipalisme més accentuat, que és el dels municipis més menuts, els que en este cas s'apostem pel dia a dia del treball constant i l'esforç diari com a alcaldes en este cas, doncs és un orgull formar part d'esta candidatura com a suplent.

També remarcar que la cambra territorial, en este cas del Senat, té la seua gran importància. Com s'ha dit en les altres intervencions, és la segona cambra de l'estat espanyol i té la seua representació en este cas de forma territorial per a dur els temes que més ens preocupen a la Comunitat Valenciana, com poden ser el corredor mediterrani, l'AVE, etcètera, etcètera, etcètera. Però també a través nostre, també farem arribar eixes propostes, com dien abans i he sentit en els torns de les intervencions de diversos dels representants, doncs fer arribar també als xicotets municipis totes les infraestructures necessàries per a posar-nos en marxa en els municipis més menudets, que són els municipis de l'interior. I, com ja he dit abans, com a representant d'eixos xicotets municipis, ens agradaria que ens escoltaren de forma constant, tant ací, a les Corts Valencianes, com en el Senat, com en el Congrés.

En este moment també formem part, des de l'estructura valenciana, també formem part de la xarxa estatal i també estem duent a terme eixes polítiques d'incentivació dels xicotets municipis. I, com ja he dit, la meua intervenció aniria en eixe sentit, perquè crec que és el moment també de preocupar-se d'eixos xicotets municipis i de posar en marxa totes les infraestructures necessàries perquè em senquen també en el govern central, com ja ho ha fet la Comunitat Valenciana, i com estem treballant des dels xicotets municipis.

Per mi, res més.

El senyor president:

Moltes gràcies, senyor Moratal.

En representació del Grup Parlamentari Esquerra Unida, el senyor Ignasi Blanco té la paraula.

El senyor Blanco Giner:

Sí. S'agraïx la brevetat i intentaré sumar-me a ella. Perquè ja sap vosté, si ha estat sentint les intervencions anteriors, que si parlem cinc minuts cada grup, que en som quatre, i després el compareixent vol respondre a tots amb pausa i mesura, se'n va el temps. I amb l'expresident Lerma i amb l'expresident de Les Corts, Julio de España, supose que s'ha tingut un temps de generositat, però no serà el cas, a la millor, de la resta de compareixents.

Simplement dir-li, perquè he vist que vosté és alcalde, i a més vosté ho ha dit, que no sé si vosté, en cas de ser senador, perquè fa de suplent, té la confiança del seu partit, no d'aquesta cambra, vull dir, açò ja sabem que són faves comptades, i realment estem designant i no elegint. Si vosté finalment haguera de ser senador, mantindre, imagine, el càrrec d'alcalde. Supose que quan s'ha presentat a les eleccions municipals a l'Orxa ho ha fet amb la voluntat d'estar quatre anys després de rebre el suport ciutadà com a alcalde.

Si no pensa que és millor evitar eixa acumulació de càrrecs? Perquè imagine que al seu poble li exigiran, i vosté mateixa s'exigirà dedicar-li la màxima atenció, més si és un poble menut, on l'alcalde d'alguna manera ha de fer pràcticament de tot. I ser senador al mateix temps, o bé li lleva molt de temps que deuria dedicar-li al poble, o bé manifesta que la tasca del Senat és de segon ordre, i en eixe sentit fomenta la percepció ciutadana sobre la seua difícil justificació en alguns casos, no?

M'agradaria saber exactament si vosté fóra senador què faria? I què pensa de l'acumulació de càrrecs?

Res més. Gràcies.

El senyor president:

Moltes gràcies.

Senyora Mollà, pel Grup Parlamentari Compromís.

La senyora Mollà Herrera:

Gràcies, senyor president.

Senyor Moratal, benvingut a Les Corts.

Jo he de dir-li. , generalment m'ha agradat la seua intervenció, sincerament li he de dir, m'ha agradat que vosté començara dient que el meu llibre són els pobles menuts, els d'interior. M'ha agradat que vosté fera referència a dos temes que sembla que és la política

que tant agrada als grans partits, que és el corredor mediterrani i l'AVE, que en definitiva és per a tirar-se els trastos els uns i als altres. Vosté ha dit que el que vosté vol és fer arribar als xicotets municipis el que necessiten i posar eixe debat en primer ordre en el Senat, això m'ha agradat. Espere's vosté perquè segurament això serà una declaració de bones intencions; quan arribe allí probablement els grups majoritaris passaran d'estos temes, com fan sempre, i continuaran en la guerra de tirar-se els trastos per coses que no aprofiten en el dia a dia dels ciutadans i ciutadanes, que és el que està passant en els pobles xicotets.

M'ha agradat això. Jo he de dir-li que ha fet vosté. , jo, quan ha dit que el meu llibre són els pobles menuts i d'interior, el primer que m'he apuntat és: i la labor del Consell què li sembla? Però quan ha acabat la seua intervenció ja ho ha dit, ha dit, «volem que el govern central mire cap al pobles xicotets, que faça i que els done el que necessiten, com ja fa el govern de La Generalitat». I jo discrepe molt amb vosté. Vosté diu, representem el 70% del territori i el 40% dels habitants. Per què aleshores la despoblació que estem patint any rere any? Perquè la despoblació en els pobles d'interior va creixent, la manca de recursos és evident, de sanitat, d'educació, d'infraestructures bàsiques.

Ací, en Les Corts, no sé si sap vosté que normalment el Grup Parlamentari Popular no obri estos debats, però el Grup Compromís sí que ho fa, parla de pobles xicotets, molt xicotets. Segur que se sentirà molt representat pels debats que fem. Parlem d'infraestructures que estan obertes, educatives, sanitàries, i que de sobte se tanquen, se tanquen perquè no són rendibles, segons la valoració que fa el Partit Popular. I per això, per exemple, agafen xiquets i els porten a quaranta o cinquanta quilòmetres dels seus municipis, quan tenien una escoleta xicoteta, compartida entre diversos municipis. Però com que ja no és rendible, se tanca.

O, per exemple, per què no tenen ni tan sols una ambulància o un metge per atendre les coses més bàsiques, perquè tampoc és rendible.

Això passa al llarg i ample de la nostra comunitat. I, per tant, a mi m'agradaria que, sincerament, vosté valorara la situació de les polítiques del govern de La Generalitat i de les diputacions. , malgrat que a Maluenda jo sé que li agrada molt valorar-lo i que li passa notetes, però bé. , quant a la situació de la despoblació i la manca de recursos que tenen els pobles xicotets d'interior, perquè jo crec que els deures no els té fets La Generalitat, igual que no els té fets el govern central. I amb això entre en un altre tema.

Vosté seria partidari que s'aprofundira en una reforma del finançament perquè d'alguna manera se fera un repartició, per exemple, de 33-33-33. És a dir, que el 33% se'l quedara el govern estatal per a fer les polítiques i desenvolupar les competències que tenen, el 33 el govern de La Generalitat, i el 33% el finançament local.

Vosté pensa que les localitats estan ben finançades tant a nivell autonòmic, amb la manca de desenvolupament del fons de cooperació que fins este any no era real, des de l'any 1999 que se va prendre eixe acord amb els municipis i no era real, no va ser real fins este any suposadament, però que no arriben els diners. , fins a donar un salt al que hauria de ser el marc general des del govern central que fóra un repartiment 33-33-33. Vosté considera que ahí pot fer vosté una labor? I, si la pot fer? En esta línia aniria a compensar esta manca de recursos? Perquè jo crec que els governs autonòmics deuen gaudir de la seua competència completa. Però els municipis tenen moltíssimes coses que poden desenvolupar directament amb el ciutadà i que per manca de recursos no se fa. I jo crec que vosté ho patix això. I, per tant, crec que vosté i jo podríem compartir esta sensibilitat.

I, per tant, serien les meves preguntes. Dir-li i l'aplaudisc perquè a dia de hui, en el que portem de dia, crec que és la intervenció que més m'ha agradat, perquè ha parlat de les coses concretes que vosté vol fer, i a més una cosa que jo crec que és necessària, i és parlar d'estos pobles, que és el gran oblit i l'assignatura pendent dels governs del Partit Popular i Partit Socialista en altres esferes.

Però, ara bé, crec que vosté deuria aprofundir més en estes reflexions i ser tan combatiu en el Senat com hauria de fer-ho des del seu municipi com ha de tocar la porta o trucar al govern de La Generalitat o a la diputació.

Res més.

El senyor president:

Senyor Rubio.

El senyor Rubio Martínez:

El senyor president:

Moltes gràcies, senyor Rubio.

Senyora García Herrero.

La senyora García Herrero:

El senyor president:

Moltes gràcies, senyora García Herrero.

Senyor Moratal.

El senyor Moratal Cloquell:

Sí, contestant a les preguntes, en primer lloc al representant d'Esquerra Unida, com alcalde d'un municipi xicotet, supose que la mecànica de treball a la millor varia quant a un altre municipi però no massa. És a dir, el que es presenta per a alcalde d'un municipi treballa vint-i-quatre hores, tres-cents sixanta-cinc dies, i el que es dedica a la política sap per què es dedica, perquè ací, ningú ve perquè sí; ve perquè li agrada. Per tant, des del meu agraïment, dir que com a alcalde, si arribara a ser senador, està clar que hauria de traure el temps d'altres llocs, possiblement de llevar-li'l de la meua família o de llevar-li'l dels meus amics, però mai de la vocació que jo he elegit, perquè jo ací estic per vocació, sols per això. Possiblement altres han vingut per una altra cosa, però els alcaldes vénen per vocació. I aixina quasi tots els que es dediquen a la política; si no, estem errant en la professió. Possiblement es dediquem a un altre vessant.

Quant a la responsable. , la senyora Mollà, contestar-li que des dels xicotets municipis està clar que la tasca que es fa és molt important, però jo sóc de la teoria de vore sempre el got mig ple. Si anem a vore el got mig buit sempre estem en l'altra part. Possiblement les polítiques d'educació, possiblement les polítiques de sanitat. Però jo sempre pose un exemple: en sanitat. Li pose l'exemple del meu poble perquè és així, és textual i és gràfic. La metgessa que tenim allí dedica uns vint minuts a cada pacient. I això és qualitat de vida. Aleshores, valorem les coses en la seua justa mesura. Al final, hem de saber on ens situem. Possiblement tots volem més coses, possiblement hem de tindre un to reivindicatiu, i així ho hem fet i així hem estat treballant; si no, possiblement, tampoc estaria ací. Si no havera sigut una veu, en este cas, reivindicativa dels xicotets municipis, possiblement no havera guanyat en el meu municipi, no seria el president del Ceder i no seria el president de Fevader. Possiblement seria l'alcalde del meu poble o, a la millor, estaria en l'oposició.

Quant al Grup Socialista, dir que jo en esta vida, quan he estat en la Diputació d'Alacant, i estava treballant dins de la Diputació d'Alacant, pense i sóc de l'opinió que la Diputació d'Alacant, igual que la resta de diputacions, crec que és un òrgan fonamental sobretot per als xicotets municipis. Com havia dit abans el senyor Julio de España, ell va ser president de la diputació. Per desgràcia no vaig coincidir jo. Jo en aquell moment estava en l'oposició. El vaig conéixer com a president però no vam compartir, en este cas. Jo, el que dic és que és imprescindible. La diputació és imprescindible. I, sobretot, per als xicotets municipis. Perquè com bé dia el senyor Julio abans, el tema d'un arquitecte, el tema d'un secretari, el tema del dia a dia de dur els municipis xicotets, és fonamental. I crec i estic d'acord amb la seua intervenció, crec que s'ha de reinventar, si li donem eixa paraula les mateixes diputacions, per a dedicar la seua estructura a eixos municipis que parlava abans el senyor Julio, de menys de vint mil habitants, i poder reconvertir eixa estructura realment en el que deuen convertir-se les diputacions, que és eixe òrgan de recolzament als municipis que no arribem mai.

I, María José, jo, com tenim amistat personal, doncs moltes gràcies i, torne a repetir, que com bé has dit tu, em sent molt orgullós que les Corts Valencianes hagen pensat en mi com a suplent i, per tant, me n'ixc amb això, que estic molt orgullós.

Gràcies.

El senyor president:

Moltes gràcies, senyor Moratal.

Reiterem el nostre agraïment, per la seua presència, i per l'acceptació de les normes.

I ara, mig minutet, per a despedir el senyor Moratal i rebre el senyor Ferrada.

(Se suspén la reunió durant uns minuts)

El senyor president:

Senyories, es reprén la sessió.

Compareixença del senyor Alfonso Gustavo Ferrada Gómez

El senyor president:

Donem la benvinguda al senyor Alfonso Gustavo Ferrada Gómez, que és senador i és candidat novament, a qui també hem d'agrair que haja acceptat que la convocatòria s'haja fet en temps i forma a pesar que va tindre coneixement ahir mateixa.

El procediment ja el coneix, perquè ha estat present. Per tant, té la paraula per a la primera intervenció.

El senyor Ferrada Gómez:

Moltíssimes gràcies, senyor president.

Senyores diputades, senyors diputats.

La veritat és que per a mi és un gran honor i hui amb moltíssima satisfacció comparec per segona vegada i, si els pareix, vaig a intentar acomodar-me al temps i, per descomptat, intentar canviar aquella proposta que en l'anterior compareixença vaig fer.

La veritat és que he de dir que el Grup Parlamentari Popular del Partit Popular és un grup molt cohesionat, està gestionat i magníficament portat pel senyor Pedro Agramunt, i la veritat és que el que sí que he de dir és que cohesionem el nostre treball. I he de dir que gràcies a l'oficina parlamentària hem estat al llarg del territori de la Comunitat Valenciana allí en aquells llocs on ha sigut necessari.

La veritat és que permanentment en el Senat debatem internament i, de fet, en totes les nostres reunions estem pràcticament la totalitat dels dotze representants, tant els territorials com els electes i, per descomptat, repartim el treball, ja que tenim en compte que és un treball extens, ampli i, per descomptat, important i, per descomptat, tenim una posada en comú del treball que realitzem en el Senat.

En el meu cas, i com no pot ser d'una altra manera, tinc una visió clara gràcies que som tres els territorials i si és veritat i conforme me dia el president ahir som representants de la Comunitat Valenciana, però sí que és veritat que gràcies que en som tres, jo puc dedicar els meus esforços i la supervisió en el que representa la província de Castelló, majoritàriament. I d'ahí he de dir que també coordinem el que són, en este cas, per exemple, en una de les qüestions que jo sóc responsable, com és el tema de costes, fem des de la coordinació amb tots i cada un dels setze alcaldes de la costa de la província de Castelló, de la Diputació de Castelló. També coordinem conjuntament amb estes Corts Valencianes i amb el Senat totes les accions que podem realitzar i coordinar per a millorar les nostres costes.

Per descomptat, des de la supervisió i jo crec que en este moment està marcant clara i contundentment totes i cada una de les accions la situació econòmica en què mos trobem. Hui, ser més reivindicatiu més allà o. ser reivindicatiu sense tindre en compte la situació socioeconòmica de la nostra societat, jo crec que és estar al marge de la realitat i, per descomptat, mosatros hem adaptat a eixa situació les nostres iniciatives i, per descomptat, el nostre treball tant en el Senat com s'ha traslladat a estes Corts.

En este moment s'aposta clarament i, per descomptat, en esta pròxima legislatura s'està dient i aixina anem coordinant, serà un tema fonamental, prioritari i, per descomptat, exhaustiu, que el grup territorial de la Comunitat Valenciana anem a treballar i que anem a ficar damunt de la taula sempre permanentment i en totes aquelles iniciatives que tingam el tema de l'atur, de tot el que haja de vore amb poder incentivar, proposar i, per descomptat, millorar la situació tant, vaig a dir, preocupant, en què mos trobem. I des d'ahí, en eixa línia, volem treballar i, per descomptat, tindré responsabilitat conjuntament amb el diputat d'Alacant, que ho fa magníficament, diputat electe, Agustín, en el tema del turisme

. -perdó? -,

Per descomptat, jo sí que he tingut en esta anterior legislatura, bé, un treball important en tot el que suposa el canvi climàtic. I, per descomptat, en el tema energètic s'ha fet un treball exhaustiu i molt interessant. Hem pogut vore totes les iniciatives, totes aquelles qüestions que tenen a vore amb el

energètic i des d'eixa perspectiva, prendrem totes les postures i recolzarem tot allò que vaja en favor d'esta comunitat, com no pot ser d'una altra manera.

Per acabar, sí que n'hi han temes fonamentals i que no podem deixar passar per alt i que, per descomptat, anem a treballar des del grup territorial, com van a ser les infraestructures. En el cas de Castelló, l'A-68, el corredor mediterrani com un eix vertebrador i fonamental en el que suposa la dinamització en la línia de solucionar i fomentar l'ocupació i, per descomptat, en dos qüestions. , o en una qüestió que té dos voluntats, per descomptat, intentant sempre millorar, per descomptat, aportar iniciativa i, per descomptat, col·laborar perquè siga una realitat. En este moment, conforme els he sentit jo, des d'este matí, lo nostre no és perdre el temps, lo nostre és intentar aportar totes aquelles. , tota la voluntat, en un moment tan perillós com este, en aconseguir que l'AVE arribe a Alacant i, com no pot ser d'una altra manera, a Castelló, des de la col·laboració i, per descomptat, la voluntat d'intentar que això siga una realitat el més prompte possible.

En definitiva, treballar per esta comunitat i, per acabar, perquè veig que el temps passa volant, des de la meua convicció de municipalista tinc de dir que un dels mecanismes. , els municipis són fonamentals en la possibilitat de crear iniciativa de treball, de poder crear il·lusió i, per descomptat, devem fomentar. , en la mesura que siga possible, donar-los finançament adequat als ajuntaments, perquè els ajuntaments són els motors de l'economia i podran resoldre. , i eixa és la proposta que vull deixar sobre la taula.

Moltes gràcies.

El senyor president:

Gràcies a vosté, senyor Ferrada.

Senyor Blanco.

El senyor Blanco Giner:

Bé, senyor Ferrada, supose que no se li escapa que era molt improbable que el meu grup anara a votar-lo, però després de la seua intervenció, li diria que és impossible, i no per res, sinó perquè ha fet vosté sempre referència al seu partit, a la cohesió del grup del Partit Popular en el Senat; a que són tres els senadors territorials, entenc que se referix als tres senadors territorials del Partit Popular; a un senador electe del Partit Popular. Per tant, si ja és prou fictici pensar que ens representen a tota la cambra, la seua intervenció. s'ha llevat la màscara.

Per tant, jo més que res aprofitaria per fer-li una pregunta que ja he formulat abans i que tal vegada no ha segut ben entesa per part del senyor Julio de España. Jo li he preguntat per la funció del Senat, li he preguntat, i sembla que ell ha entés que jo estava fent una desqualificació frívola d'eixa institució, i com que vosté també és senador en exercici, i com que me diu que ha fet un treball exhaustiu i molt interessant, i jo tinc eixa inquietud compartida per molts ciutadans i ciutadanes, simplement donar-li també l'enhorabona, perquè el seu partit ha pensat en proposar-lo. , és altra qüestió que volia també tindre ocasió de replicar, perquè en la compareixença anterior s'ha dit que han segut Les Corts qui ha pensat en les persones. No, no, Les Corts les elegiran en una votació que, a més a més, no té alternativa, però qui pensa en les candidatures són els partits majoritaris, que tenen la possibilitat de proposar.

Per tant, enhorabona perquè el seu partit ha pensat en vosté, deu haver fet una bona tasca, i m'agradaria conéixer-la en el temps succint que vosté tinga per a respondre'm.

Gràcies.

El senyor president:

Moltes gràcies.

Senyora Mollà.

La senyora Mollà Herrera:

Gràcies, senyor president.

Senyor Ferrada, jo voldria també aprofundir una miqueta més en les iniciatives o en els debats que vosté ha estat desenvolupant en la seua tasca de senador, perquè, la veritat és que passen un poquet sense pena i sense glòria quan ho diuen de forma tan general.

Perquè vosté diu que en el tema de les costes, és una de les qüestions que vostés han desenvolupat molt bé, han coordinat les alcaldies. , supose que serà les alcaldies governades pel Partit Popular, no sé si també governades per altres partits o coalicions, i la diputació, sobre el tema de les costes en la província de Castelló. ¿Només que en la província de Castelló? , ¿ha-hi coordinació amb la resta de províncies? , ¿i en quines àrees s'ha mogut esta coordinació? , ¿per a què, exactament? , ¿per a que la llei de costes puga fer un. , mirar per a un altre costat davant de les agressions urbanístiques que patixen les nostres costes, i moltes d'elles emparades pels governs municipals i autonòmic del Partit Popular? , ¿per a fer una guerra estèril sobre el tema de los

, etcètera? , ¿o per a què exactament?

Voldria saber iniciatives concretes per a protegir les nostres costes que hagen vingut de la mà de vosté, que diu que han coordinat amb estes alcaldies i la diputació mesures supose que per a afavorir la protecció de la costa valenciana. ¿O només que també de la província de Castelló? , vull dir. M'agradaria un poquet més.

Diu que el tema de la desocupació serà un tema prioritari, i és de veres, ho compartim tothom i jo voldria preguntar-li: ¿vosté creu que la Comunitat Valenciana té capacitat per a crear ocupació? . Com a tal, de competències, ja que té les competències transferides i gestiona vora setze mil milions d'euros de tots els valencians i valencianes, ¿creu que la Comunitat Valenciana és capaç de crear ocupació o que hem d'anar al Senat o al congrés per a reivindicar que se cree ocupació?

Jo no. , jo. , estan molt acostumats a passar-se notes, és una cosa increïble, ¿no? , però, bé. M'agradaria saber-ho, perquè és una qüestió que pareix ser que calga pegar el salt a Madrid per a parlar dels temes que tenim com a competències, perquè entrem en un conflicte sobre si les competències nosaltres ens les creguem o no ens les creguem, perquè vosté anirà allí a demanar i reivindicar unes competències que són autonòmiques i, per tant, no sé si sap vosté exactament quin paper jugarà vosté en el Senat.

Parla del canvi climàtic i de l'energia, una cosa complicada des del punt de vista de la gestió que normalment fa el Partit Popular respecte al canvi climàtic i energia, però, bé, diu que, l'energia, han desenvolupat iniciatives interessants. ¿Pot dir concretament quines iniciatives interessants de la nostra comunitat s'han desenvolupat o s'han parlat en el Senat, o vosté ha proposat directament? Perquè, ¿vostés van allí i firmen alguna iniciativa interessant i que veritablement siga reivindicativa per a millorar les condicions dels valencians i valencianes?

Diu, parla d'infraestructures i fa una menció a una infraestructura que se necessita en Castelló, i després parla del corredor mediterrani i diu: «I l'AVE a Alacant i a Castelló». ¿Per a vosté eixes són les prioritats? Perquè, per exemple, el company que l'ha precedit, ell sí que ha dit, sí, sí, se parlarà d'açò, però se parlarà de coses importants, que és la connexió interterritorial, que tanta falta fa entre municipis de la nostra comunitat, i alguns que no són municipis xicotets i que és que estan discriminats, és que fins i tot els municipis grans, que suposadament són els que reben majors inversions per a connexió, també tenen connexions ridícules més semblants a altres segles que al que vivim. I, per tant, ¿per a vosté és més prioritari, per exemple, l'AVE a Alacant o Castelló que la connexió Dénia-Gandia-Oliva, per exemple? , ¿és més prioritari? També m'agradaria saber-ho.

I ja per últim, l'única cosa en què jo crec que hem coincidit, que jo li dic que en açò les iniciatives que vaja a desenvolupar o els debats que vullga obrir en el seu grup o en el conjunt del Senat sobre millorar el finançament local, veritablement, nosaltres l'acollirem, com a poc, amb satisfacció. Després mirarem a vore què vol dir això en la lletra xicoteta, ¿no? , però crec que en eixe tema també vosté no està ubicat en el que és la política, sembla ser, dels partits majoritaris, que no volen aprofundir en un debat sobre açò, i ja fa molt de temps que fa falta que el finançament local siga millor regulat i més just.

Res més.

El senyor president:

Moltes gràcies.

Senyor Rubio.

El senyor Rubio Martínez:

El senyor president:

Moltes gràcies, senyor Rubio.

Senyor Ferrada. Perdó, perdó. Perdó, perdó. ¡Déu me lliure! Té la paraula, en representació del Grup Parlamentari Popular, la il·lustre diputada senyora Ángela Barceló.

La senyora Barceló Martorell:

Moltes gràcies, senyor president.

Senyories.

Senyor Ferrada.

El senyor president:

Moltes gràcies a vosté, senyora Barceló.

Ara sí, senyor Ferrada.

El senyor Ferrada Gómez:

Bé, la funció del Senat, el Senat controla el que se puga pensar. , per descomptat, té la possibilitat de millorar-se i, per descomptat, anar en la línia de territorialitzar-lo, és a dir, queda tot un camí obert a la possibilitat de contemplar. , i conforme molt bé han dit els anteriors compareixents a mi, quan se van constituir no existien les autonomies i després s'ha anat. , el que passa que, bé, doncs, n'hi ha una por, no sé per què, però sí una por a obrir o a encetar el que és una modificació que done la participació i que contemple la participació territorial cada vegada més.

Jo crec que en este moment els que estan territorialitzant i els que s'estan produint en diferents àmbits en les diferents autonomies, són els senadors territorials, que realment fan eixa funció i que porten eixe component territorial a la cambra. Per descomptat, sí volia manifestar que el que he fet és una visió de conforme se treballa, però, per descomptat, el que sí que volia dir, i me perdonaran si he donat eixa intenció, no era. , per descomptat, no era. Mosatros el que sí que volem és que treballem, per descomptat, pels interessos generals de tots els ciutadans de la Comunitat Valenciana i, per descomptat, el que sí que dic també que eixa coordinació se porta i, per descomptat, tenim connexió permanent amb els senadors també dels diferents grups i, per descomptat, m'unix una gran amistat i parle constantment el tema del municipalisme. , ho parlava en el Senat fa dos setmanes amb el senador Joan Lerma, que coincidíem que, possiblement, i que ell conteste. , crec que les polítiques actives d'ocupació que se porten des dels ajuntaments i que se fa una gran labor.

És a dir, en este moment, els municipis són els que realment són els que detecten la sensibilitat i la realitat del que està passant. Jo, per exemple, puc dir-li que en l'any 1997, doncs, mosatros donàrem fins a unes subvencions molt importants per a la formació i, per descomptat, per a ubicar i donar resposta a les necessitats de la societat en este moment està desbordat.

Jo no sé quina ha de ser la proporció exacta, crec que ací s'ha parlat del 33-33, s'ha parlat del 25-25-50, no sabria dir quina és la proporció. Però sí he de dir, i ací ho reivindique, que els ajuntaments han de tindre el finançament suficient per a portar i poder donar resposta a la sensibilitat de la societat. I en este moment clarament se veu que no n'hi ha, no n'hi ha prou finançament perquè cada vegada els ajuntaments que estan rebent moltes més atribucions, no poden donar resposta a estes situacions.

Quant al tema de la coordinació, me diu que me passa una nota. És que mosatros donem prova de la coordinació. Som un equip, tots mosatros i permanentment, i jo ho agraïxc i tant de bo me'n passen permanentment.

Jo no l'he tallada, si fa el favor, jo no l'he tallada a vosté; vosté ha fet les seues opinions. I jo li comente que mosatros és que estem coordinats i, aleshores, hi ha hagut un moment en què crec que podíem enriquir i m'han passat una nota, la qual cosa agraïsc moltíssim.

En la llei de costes, per suposat, jo li he parlat i he dit que tenim la possibilitat i la proposta d'aprofundir en el que és la gestió en l'àmbit de la Comunitat Valenciana, que jo li estic parlant de Castelló perquè és la meua atribució, però li puc dir que exactament igual o possiblement inclús millor està coordinat el tema a nivell de la província de València i de Castelló.

Per suposat, i com no pot ser d'una altra manera, el treball que s'ha de fer amb la llei de costes, que també és una llei que en el seu moment se va fer amb la millor voluntat i que, per descomptat, jo, per a mi una de les qüestions fonamentals que té la llei de costes és que és molt interpretable i eixa interpretació mos dóna a que no se defensa adequadament. Jo el que crec és que cal protegir, com no pot ser d'una altra manera, les nostres costes, perquè permanentment estem veient que eixa falta de protecció fa que les inversions any darrere d'any se perguen i és un gran problema i això caldria resoldre-ho ja. I, per descomptat, cal prendre una gestió activa que totes aquelles accions que se facen en la nostra costa se queden permanentment, perquè a més és un dels nostres atributs fonamentals i que mos dóna la possibilitat de tindre una capacitat de portar turisme a la nostra comunitat d'una manera important i, per descomptat, una font d'ingressos. I tot el que supose una font d'ingressos s'ha de valorar i, per descomptat, recolzar permanentment.

Com veig que vaig mal de temps, sí n'hi ha una qüestió que no volia deixar. Respecte al canvi climàtic i al tema de Zarra i, per descomptat, de les centrals nuclears, jo crec que n'hi ha un abans i un després de Fukushima. I que, per descomptat, en este moment hem de replantejar i atendre quines són les realitats i quines són les propostes que cal prendre.

També és veritat que cal tindre en compte que l'orientació de les energies en Espanya porten una línia sistemàtica des de fa molts anys. I, per descomptat, el virar o canviar eixes línies no és fàcil. Vostés estan governant i saben com és de complicat fer qualsevol canvi en el que és els recursos energètics i la possibilitat de poder fer. El que sí que li he de dir. Fixe's, moltes vegades les teories i

(inintel·ligible)

. plantegen o. , n'hi han estudis, però una cosa és la teoria i, una altra, la pràctica. I la pràctica en este moment mos diu que cal ser cauts, que cal vore realment fins a quin punt hem d'anar en esta línia, quins són els percentatges i fins on hem d'arribar. I en això jo crec que hem d'aprofundir. I ahí sí que invoque a l'esperit de valencians, a la voluntat de treballar en comú en fer que pugam ficar en les nostres vivendes, en totes i cadascuna de la Comunitat Valenciana, al menor preu d'energia que siga el més renovable, el més neta i, per descomptat, el més econòmica. I el còmput, perquè moltes vegades el que un vol. Cal compensar el que un vol i el que pot. I, per descomptat, arribar a eixa línia.

El senyor president:

Moltes gràcies a vosté, senyor Ferrada.

I, per últim, al llarg del matí invitem que vinga a la tribuna. Un minut o dos per a despedir.

Dos minuts és suficient? Dos minuts per a despedir el senyor Ferrada i rebre la senyora Beatriu Jiménez.

(Se suspén la reunió durant uns minuts)

El senyor president:

Senyories, es reprén la sessió.

Compareixença de la senyora Beatriz Consuelo Jiménez Gimeno

El senyor president:

Donem la benvinguda a la senyora Beatriz Consuelo Jiménez Moreno

, Gimeno? Està equivocat. Caldrà rectificar. Que prenguen nota els servicis de la cambra que és Jiménez Gimeno, -con ge-, per tal que es rectifique la proposta que la mesa elevarà el dia 30 al Ple de Les Corts.

Li deia que benvinguda a esta sa casa. És la primera ocasió en què mos acompanya i, per tant, va a comparéixer en esta comissió amb tota tranquil·litat, sense nervis, perquè no és el cas, no és un debat, no és una discussió, és solament un contrast d'opinions i de paréixers. I, per tant, vosté té llibertat per a dir el que crega i per a contestar el que estime. No se senca obligada per ninguna pressió que, a més pense que no té per què produir-se. Benvinguda, és una satisfacció tindre-la ací. Quan vullga pot començar la seua intervenció.

La senyora Jiménez Gimeno:

Corts Valencianes; unas demandas pensadas para mejorar la calidad de vida de todos los valencianos y las valencianas, independiente de donde sean, del norte o del sur, del interior o de la costa. Por tanto, si llegara el caso, estoy segura de que defendería a nuestra comunidad y a los jóvenes valencianos como se merecen y necesitan.

El senyor president:

Ja? Ah! , doncs molt bé.

Moltes gràcies.

Té la paraula el senyor Blanco.

El senyor Blanco Giner:

Primer que res, agrair la brevetat. Intentaré jo també ser breu.

Felicitar la compareixent perquè és la primera persona jove que es presenta davant esta comissió per a la candidatura al Senat. I no és una cosa habitual. Sembla que eixa institució, tan posada en valor per part de tots, és més un cementiri d'elefants. I, en este cas, és d'agrair que hi haja una persona jove que, segurament, podria sintonitzar més amb les preocupacions d'una generació que pateix l'atur, la precarietat laboral, la dificultat en l'accés a l'habitatge. Llàstima que vaja de suplent i, per tant, no té massa previsió en este cas d'entrar a formar part del Senat.

Però en eixe sentit, sí que m'agradaria que me diguera sobre eixos temes que ens preocupen als joves -o als qui ja no som tan joves, però encara podem compartir eixa generació- i ens preocupen molt, en el grup d'Esquerra Unida, de l'atur, de la precarietat, de l'habitatge. , quina és la seua opinió sobre la reforma laboral? Quina és la seua opinió sobre el manteniment dels serveis públics, gestionats públicament? I, ¿quina és la seua opinió sobre la llei hipotecària, que fa que les famílies quan veuen embargats els seus habitatges hagen de continuar pagant la hipoteca?

El senyor president:

Per favor, senyories, guarden silenci.

El senyor Blanco Giner:

Ho dic perquè hi ha hagut una proposta presentada al Congrés dels Diputats, per part del grup parlamentari en què està Esquerra Unida, perquè s'aprovara la dació en pagament. Una fórmula que està establida a altres legislacions de països europeus i d'altres àmbits; i ací, fins ara, el Partit Popular i el Partit Socialista s'hi han oposat. Una cosa de tant de sentit comú com que una persona que perd el seu habitatge no haja de continuar pagant al banc.

Per tant, m'agradaria saber, des de la joventut que vosté gaudix imagine que serà més capaç de sintonitzar en eixes preocupacions, i saber si recolzaria eixa proposta, en cas que arribara a ser votada en el Senat.

El senyor president:

Moltes gràcies, senyor Blanco.

Senyora Mollà.

La senyora Mollà Herrera:

Gràcies, senyor president.

Senyora Jiménez, en primer lloc -i jo crec que afegint-me també a les paraules del senyor Blanco-, felicitar-la per ser una dona jove, una dona que es descriu com a valenta i jo crec que és necessària en una institució com el Senat. I més tenint en compte que aquells que, en principi, formen part del seu grup parlamentari en el Senat fa no molt han descrit la joventut com aquells que parlen sense pensar, aquells que no maduren, aquells que, d'alguna manera, tenen ideals i no ambicions, o contraresten la il·lusió amb l'experiència.

¿Vosté creu que un jove no pot tindre il·lusió i experiència, pot tindre ideals i també ganes de treballar i pot ser suficientment valent i decidit com per a madurar les iniciatives que se debaten en el Senat? Ho dic perquè jo crec que és una cosa que a mi em crida l'atenció. Jo sóc una dona també molt jove -major que vosté- i, per tant, d'alguna manera, eixes reflexions que s'han fet per part de gent que vol formar part del Senat, d'alguna manera descrivint la joventut com aquells que són més radicals, no tenen tanta experiència i no van a tindre eixa capacitat de desenvolupar les lleis que arriben al Senat, o els debats, d'una manera més rigorosa, per a mi, és una falta de respecte a la joventut. Una joventut molt preparada. Una joventut amb moltes ganes. I una joventut que deixa, normalment, els llistons molt més alts que ho fan altres persones, que sí que assenyalen a esta joventut com a inexperts.

Jo, m'agradaria que vosté me reflexionara sobre el que hem sentit fa no res, no?

Perquè vosté ha parlat que, a més, una de les tasques que vosté desenvoluparà com a prioritària serà la de posar en relleu els problemes de la joventut. I, per tant, sembla ser que és que en el Senat no cap; no cap que un jove parle dels joves. Sembla que han de ser els majors, els de més de 65 anys, que parlen de la joventut. I jo, m'agradaria que vosté me diguera si pensa que els joves han de parlar dels joves. I que els joves, en les institucions, creuen ser més representatius de la joventut que els majors.

Vosté diu que desenvoluparà iniciatives entorn a les problemàtiques de la joventut valenciana. I sobre açò també volíem parlar, deuríem parlar; quines són les problemàtiques que vosté pensa que són les prioritàries de la joventut valenciana.

¿Per què creu vosté que més del 50% dels joves en edat de treballar, en la nostra comunitat, estan en l'atur? ¿Per què pensa vosté que esta xifra és històrica en la Comunitat Valenciana? En altres autonomies no passa. I en esta hem superat que més del 50%, més d'un de cada dos joves, si se pot dir, en edat de treballar estan en l'atur. ¿Per què pensa que açò és diferent ací que en altres comunitats? ¿Hi ha alguna cosa que estem fent mal en esta comunitat perquè els joves no tinguen fàcil l'accés al mercat laboral i que hàgem anat a pitjor, en unes dades històriques que mai havíem vist en aquesta comunitat?

Sobre el tema de l'accés a l'habitatge. Perquè ja s'ha parlat del problema que tenen els joves quan han adquirit una vivenda -i els no tan joves-, a l'hora de no poder pagar-la, val? , i que els bancs s'estan quedant eixes vivendes i a més tenen un deute. Però tenim un problema afegit la majoria dels joves i és el problema d'accés a la vivenda. ¿Vosté pensa que se poden posar en marxa mecanismes per a convenir amb les entitats financeres, les entitats bancàries, que s'han quedat en un estoc important de vivendes, el que les comunitats autònomes que tenen concedides també les competències d'habitatge puguen convenir que este estoc de vivendes se pose al mercat dels joves, mitjançant un lloguer on puga també participar la Generalitat valenciana? Pensa que açò solucionaria este greu problema?

I pel que fa a la precarietat laboral, sí que m'agradaria que vosté me reflexionara sobre en estes reformes que estem patint i en les propostes que fan els partits allà en Madrid, específicament en la part que directament parla dels joves. Vosté supose que sabrà quines reformes s'han pres i si pensa que van en detriment o no de que el jove puga tindre una estabilitat a l'hora del seu accés al mercat laboral; i, per exemple, a l'hora de poder, definitivament, quan acabe la seva vida laboral, poder tindre una pensió màxima. Ja que ha de treballar fins als sixanta-set anys i cotitzar vora quaranta anys, probablement no podran ni tindre la pensió màxima garantida. ¿Vosté està d'acord en esta iniciativa, que sembla que s'aplaudix per part dels partits majoritaris?

El senyor president:

Moltes gràcies, senyora Mollà.

Senyor Rubio.

El senyor Rubio Delgado:

(Inoïble)

El senyor president:

Gràcies a vosté, senyor Rubio.

Senyora Barceló.

La senyora Barceló Martorell:

El senyor president:

Gràcies a vosté, senyora Barceló.

Senyora Jiménez.

La senyora Jiménez Gimeno:

El senyor president:

Moltes gràcies.

Senyories, donem per finalitzada la sessió matinal i suspenem fins a les quatre i mitja.

Moltes gràcies a tots.

(Se suspén la sessió a les 13 hores i 45 minuts)

(Es reprén la reunió a les 16 hores i 32 minuts)

El senyor president:

Es reprén la sessió.

Compareixença del senyor José María Ángel Batalla

El senyor president:

En primer lloc, volem donar la benvinguda al candidat presentat pel Grup Parlamentari Socialista, el senyor José María Ángel, candidat al Senat, òbviament, en representació de la Comunitat Valenciana. A més de donar-li la benvinguda i que se senca a gust, que esta és sa casa, també vull agrair-li que vosté haja considerat en tot moment que la convocatòria, a pesar que s'ha fet sense temps, vosté haja acceptat el que s'haja convocat en temps i forma renunciant al dret que té que hagueren existit, almenys, quaranta-huit hores entre l'avís i la seua compareixença.

Per tant, molt agraït per la deferència que ha tingut amb esta institució i en el compromís que tots els grups han adquirit d'agilitar els tràmits perquè se puguen designar els senadors el proper dijous dia 30.

El procediment. Vosté té un torn de cinc minuts per a utilitzar-lo en la forma que crega convenient, fent una introducció de la seua persona o de les seues intencions en el Senat. , el que crega convenient. I, després, els grups parlamentaris, de menor a major, intervenen durant cinc minuts per a formular-li preguntes o fer alguna observació. Tancaria vosté, finalment, en un altre torn de cinc minuts. Queda ben clar, perquè vosté ho sàpia, que astò no és un debat, no és un discussió, no hi ha rèpliques, sinó que és una sessió informativa, en compliment del que diu la llei de designació de senadors, i totes les senyories que intervenen -al llarg del matí ho han demostrat- sempre han manifestat, com no pot ser d'altra forma, el màxim respecte a la persona, sobretot, i a les qüestions que plantege el compareixent.

Dit astò, té la paraula, i, quan vullga, pot començar.

El senyor Ángel Batalla:

Doncs, moltes gràcies, senyor Maluenda.

Moltes gràcies, president.

Moltes gràcies, senyores i senyors diputats.

Em presente davant d'aquesta comissió per formalitzar i rebre el plàcet de la meua candidatura com a senador en representació de les Corts Valencianes, dels valencians i de les valencianes, i demanar-los i prendre de vostés, si escau, la seua confiança, tot i seguint la Llei del 9/2010, del 7 de juliol, de designació de senadors o senadores, de representacions de la Comunitat Valenciana. M'agradaria, abans de tot, i si em permeten vostés, fer una breu referència personal.

Durant els darrers trenta-tres anys de la meua vida porte treballant, també, com molts de vostés, en defensa de la cosa pública, de la llibertat, de la democràcia i d'allò que diem en la meua generació, de l'Estatut d'autonomia. Primer, com a dirigent del moviment universitari, per la qual cosa vaig ser detingut i empresonat, a la dictadura, per suposat, i, després, com a militant socialista, recolzant aquelles polítiques que han conduït a reforçar les llibertats democràtiques i l'estat del benestar, i, com no? , com a regidor i diputat provincial i alcalde, sempre amb una mirada positiva en la defensa i qualitat de vida dels meus veïns. I, al mateix temps, i en relació amb la meua trajectòria professional, ressenyar el meu treball com a funcionari de carrera, de l'escala d'administració especial, durant més de trenta anys a la Diputació de València.

Hui, ací, una vegada més, sent un profund agraïment per totes aquelles persones que m'han ajudat a mantindre el rumb de la lleialtat, de l'ètica, de la convivència, de la solidaritat i de la transparència en aquell concepte que vaig aprendre a la universitat de la cosa, de la

. Hui, puc dic que el sentiment que m'acompanya és el d'agraïment, agraïment als meus veïns, els quals, amb el seu vot, han fet que estiga a l'Ajuntament de l'Eliana des de l'any 1991 com a regidor i, des de 1997, com alcalde. I és que per a mi la vida local ha sigut la millor escola de la cosa pública, una escola que entenc imprescindible perquè és una administració més propera al ciutadà. D'una manera clara, fa poc més d'un mes, he tornat a ser dipositari d'una gran dosi de confiança pel projecte que vaig a encapçalar. També d'agraïment al meu partit, als socialistes valencians, per confiar en mi. He de dir-los que és un orgull, un gran orgull, que hagen confiant en mi.

I comparéixer davant de vostés, els legítims representants dels ciutadans valencians per als pròxims quatre anys, amb un gran sentit, davant de vostés, de molta responsabilitat, en una plena il·lusió i convicció per un futur millor per als cinc milions de valencians i valencianes, i als que aspire fer un bon servei. És un orgull poder defensar i representar als valencianes i valencianes des d'aquesta cambra territorial, des de les vostres Corts Valencianes, i sóc conscient de les enormes incerteses i inseguretats que vivim hui al món: la crisi econòmica, les seues conseqüències socials manifestades, sobretot, a l'atur, en la precarietat, en la pobresa i en el risc d'exclusió d'una part de la nostra societat; la crisi de les finances públiques amb una amenaça clara de manteniment del nostre estat de benestar i dels nostres programes de modernització també a la nostra Comunitat Valenciana; una crisi de confiança dels ciutadans, moltes vegades en les institucions que nosaltres representem; una crisi d'actituds i de valors que superen allò polític, que actua moltes vegades en la societat i que augmenta, cada vegada més, l'interés individual enfront de l'interés del bé comú, el que representem tots nosaltres.

I aquest és l'escenari que els representants polítics, en qualsevol de les nostres responsabilitats en aquests moments, ens enfrontem al nostre treball diari, tant a les Corts Valencians, al parlament de tots els valencians -com els dia abans-, com a les Corts Generals, a les dues cambres, tant al Congrés com el Senat.

Tot i sabent que el Senat, en tant que cambra de les Corts Generals, també és una cambra de debat polític, igualment també és la primera i principal veu en tot allò relatiu a l'estat de les autonomies. L'estat de les autonomies -com vostés saben- es fonamenta en la concepció d'una Espanya plural al llarg d'aquests trenta-tres anys; s'ha desplegat en l'acceptació del pluralisme d'identitats territorials i d'una unitat solidària de les comunitats autònomes que la conformen. I això ho hem vingut consensuant des de l'Espanya

i no l'excloent, una realitat territorial lingüística i cultural com un patrimoni comú de tots.

Al llarg d'aquests anys, des de la nostra Constitució i l'assentament del nostre Estatut d'autonomia, ha estat un pas transcendental en el camí de la convivència pacífica i solidària que ha significat -com dia- en la concreció d'allò que vàrem denominat tots l'estat de les autonomies. L'estat espanyol, a partir de la Constitució i dels seus estatus d'autonomia, ha esdevingut en una estructura capaç d'expressar i garantir els diversos fets diferencials existents. I el Senat té una funció específica i significativa, entre altres, la representació territorial. El Senat és, doncs, en tant que cambra de representació territorial de les Corts Generals, l'expressió de la territorialitat de l'estat realment existent.

I és, precisament, en les matèries relacionades amb el desenvolupament autonòmic, com va ser la tramitació del nostre actual Estatut d'autonomia, o la política regional, o la política local, on assolix i s'identifica més el protagonisme institucional, tant per la seua especialització, de fet, com per les competències que expressament té atribuïdes. Hi ha una sèrie de matèries de transcendència pròpia on el Senat s'equipara a les funcions del Congrés dels Diputats, inclús en alguna d'elles és capaç de pronunciar-se amb caràcter previ, com són les següents: l'autorització d'acords entre les comunitats autònomes; la dotació, distribució i regulació del fons de compensació interterritorial; l'adopció de mesures per a obligar a totes les comunitats autònomes en la defensa de l'interés general de l'Estat i la necessitat de dictar lleis d'harmonització de les disposicions normatives de les comunitats autònomes. Aquestes són les competències en què el Senat dota una funció de rellevància singular. El nostre Senat exercix les funcions constitucionals ordinàries actuant com a poder colegislador de l'estat.

Per la seua incidència dins de la nostra comunitat autònoma, tots aquests aspectes i altres de rellevància institucional, com és el desenvolupament de teixits productius de les nostres terres valencianes, com pot ser. el port, o, com pot ser, pensant en la defensa dels grans reptes que té la Comunitat Valenciana per als propers anys, amb una actitud sempre de respecte, de lleialtat institucional al govern de tots els valencians, en les qüestions d'estat que afecten sempre la nostra comunitat autònoma, com podria ser el cas del corredor del mediterrani, dels recursos hídrics, del turisme, de l'educació, dels temes sociosanitaris, de les polítiques econòmiques per a sortir d'aquesta crisi, del territori i de les defenses de l'estat del benestar.

És la meua intenció defensar els interessos de la Comunitat Valenciana al Senat i desitge que la meua presència servisca per a ajudar a buscar sempre consens en els interessos de la Comunitat Valenciana. I per aconseguir aquests objectius m'avala -crec que m'avala- la meua trajectòria dins de la política territorial des de l'any 1991. Treballaré sempre per continuar preocupant-me per l'impuls del finançament municipal i per la definició competencial dels nostres ajuntaments, aspecte que tractaré de treballar des d'una anàlisi dels serveis impropis que desenvolupen dia a dia els governs locals amb la intenció d'animar i contribuir a un debat sobre aquesta matèria que ha de superar dos obstacles: d'un lloc, la concreció de les competències locals, i, d'altre, redissenyar les fonts de finançament local.

Altra de les qüestions fonamentals que, com a senador de representació autonòmica, tindria la intenció de treballar, és el recolzament en les polítiques econòmiques per a fer front a l'actual crisi econòmica i la defensa de les polítiques d'especial interés de tots els valencians. Estic fermament convençut que a Europa, a l'estat espanyol i a la Comunitat Valenciana tornarem a véncer entre tots aquests moments de dificultats.

Tenim una Comunitat Valenciana que és dipositària de moltes actituds -i la tradició ens avala-, amb grans valors, en què hem de preocupar-nos i creure plenament perquè els nostres ciutadans conserven el dinamisme, la seua capacitat emprenedora i -com diuen al meu poble- amb ganes de fer moltes coses. No obliden vostés que els valencians són creatius, amb trellat i talent. Continuem tenint una bona oferta cap a l'exterior i tenim un teixit associatiu cívic, ple de civisme, viu i ben representat en tot la geografia valenciana, una cultura i una llengua que assenyalen la nostra identitat com a poble. Tenim uns instituts tecnològics d'alta qualitat i referencials, una base universitària pública, científica, molt sòlida, amb el reconeixement del seu campus d'excel·lència, una posició geogràfica per vindicar plenament la capitalitat de la mediterrània.

Treballaré per a ajudar a sortir d'aquesta situació de dificultat econòmica sempre amb consensos i aportacions. Crec en la força del treball i en les coses ben fetes, i també, en l'empenta d'emprendre nous reptes i noves responsabilitats. En totes aquestes qüestions me trobaran sempre al seu costat.

Moltes gràcies.

El senyor president:

Moltes gràcies a vosté, senyor Ángel.

Seguidament, té la paraula, en representació del Grup Parlamentari d'Esquerra Unida, l'il·lustre diputat, senyor Ignasi Blanco.

El senyor Blanco Giner:

Bé, senyor Ángel, benvingut.

El senyor Ángel Batalla:

El senyor Blanco Giner:

Bona vesprada i felicitacions perquè ha sigut vosté triat pel seu partit per a ocupar un lloc en el Senat. Ja sap que té garantida la designació perquè el sistema que s'ha establert de la llei. , perquè no hi haja realment elecció. El felicite a vosté i li vaig a explicar per què crec que no ens pugam felicitar tots i totes.

Hi ha una qüestió -crec que ningú ha comentat encara- molt cridanera. Anem, hui, a poder parlar amb cinc candidats titulars al Senat i els cinc són homes, cinc homes. La paritat. ¿On queda la paritat? M'agradaria saber, el seu partit -i, després, li ho preguntaré a l'exconseller Gerardo Camps-, si ha tingut en compte que s'ha de visualitzar la presència de la dona també en les més altes institucions de l'estat, i, en este cas, la cambra alta. Per tant, en eixe sentit no mos podem felicitar.

Per altra banda, un dubte que, sincerament, honestament, i amb la millor voluntat, també li transmet, i és que siga el millor acumular càrrecs; vosté és alcalde d'un poble valencià, de l'Eliana, on té una tasca de govern important, a més a més amb coalició amb el meu partit, amb Esquerra Unida, i el fet que un alcalde a més siga senador genera el dubte de si és que va a desatendre alguna obligació d'alcalde -que espere que no i n'estic segur que no-, o si és que el Senat, com en molts altres casos -perquè no és vosté l'únic-, és una institució on no hi ha molt a fer o que es pot comptabilitzar amb altres.

Jo els he preguntat durant este matí a pràcticament totes les persones que han passat per ací sobre la seua visió del Senat, la funció que ha de complir, si l'està complint veritablement, si no caldria fer una reforma del Senat perquè fóra una cambra de representació territorial en un sentit federalitzat de l'estat, i alguns m'han contestat i, altres, no. Li transmet també la pregunta.

Per altra banda, crec que vosté té credencials suficients. No sabia que havia militat en l'antifranquisme, però per a mi és una cosa. ,

és una cosa que òbviament és valorable molt positivament, però, a més a més, vosté ha segut càrrec públic electe i ha desenvolupat una tasca que, per tant, li ha donat una experiència que vosté ha aprofitat perfectament en qualsevol institució.

Per això voldria fer-li les mateixes preguntes que este matí li he comentat al seu company i expresident Joan Lerma.

Des de la major sintonia que en alguns casos podem trobar amb els representants del Partit Socialista, ens preocupa la pèrdua de sobirania popular que estem patint, especialment de dos anys cap ací, o d'any i mig cap ací. El fet que les mesures econòmiques més importants, no? , les quals estan afectant, a més a més, a drets socials dels treballadors i les treballadores, estiguen sent decidides en funció de la pressió que els mercats internacionals exercixen sobre els governs o institucions internacionals que no són electes ens preocupa.

Ens agradaria també saber, com a representant d'eixa sobirania popular a nivell municipal i, prompte, a nivell estatal en el Senat, vosté què pensa al respecte.

I, per últim, i donat que vosté és alcalde i té una llarga trajectòria, saber què pensa sobre el finançament autonòmic i, especialment, sobre el finançament municipal.

Des del nostre grup considerem que el País Valencià està patint un dèficit de finançament per part de l'estat, que a més a més se pot mesurar amb paràmetres objectius, que els successius acords de finançament sempre han perjudicat al País Valencià i que caldria millorar eixe finançament. De quina manera des del Senat es pot treballar per a aconseguir-ho, i sobretot el tema del tema del finançament municipal. Vosté sap molt bé que l'ajuntament al final ha de prestar serveis que en principi no serien competència seua perquè és on s'adrecen les persones, perquè el tenen més a prop.

De quina manera anem a resoldre un problema endèmic de la nostra democràcia, eixa segona descentralització que especialment ha d'anar acompanyada de recursos financers.

S'ha dit alguna vegada que una possibilitat exposada esquemàticament és la dels tres terços en el finançament: un 33% per a l'estat, un 33% per a les comunitats autònomes, un 33% per als ens locals. Entenent, a més a més, que les diputacions són institucions que haurien de començar a reformular-se fins a la seua desaparició si les competències poden ser assumides, bé per les administracions autonòmiques, bé per les mancomunitats comarcals.

Sobre tot açò jo crec que vosté té una experiència i una qualificació per a poder opinar i m'agradaria que aprofitara el seu torn de resposta, en la mesura que puga perquè només té cinc minuts per a tots, per a fer-ho.

Moltes gràcies.

El senyor president:

Gràcies a vosté, senyor Blanco.

Per part del Grup Parlamentari Compromís, la il·lustre diputada senyora Mireia Mollà té la paraula.

La senyora Mollà Herrera:

Gràcies, senyor president.

Senyor Ángel, benvingut a les Corts Valencianes.

Jo voldria que intentàrem aprofundir una miqueta més en els discursos perquè jo sé que és difícil que en cinc minuts, encara que han sigut deu, ens done una visió concreta del que pensen que pot ser el seu paper i la seua labor en Les Corts. en el Senat -perdó.

Més que res perquè jo, des que portem tot el matí ací, veig que tothom visualitza la greu situació de crisi econòmica que patim, la greu situació de crisi social, la crisi de valor. Són tots molt descriptius. , les seues intervencions, però no van a allò concret. A mi m'agradaria que vostés aprofundiren en allò concret. Perquè de la crisi econòmica, de la crisi social i la crisi de valors hi han responsables, per una part; hi han mesures equivocades, per una altra, i sobretot hi ha molts patiments.

I sobre eixes coses ningú és capaç de dir: «Doncs açò que s'ha fet així no deuria haver-se fet així i deuria fer-se de l'altra manera. » O, «efectivament, totes estes coses que s'han fet, estes, estes i estes estan ben encaminades. »

Perquè vostés diuen: «Intentarem solucionar el problema de la crisi econòmica, de l'atur, de. », com si açò no fóra ni anara amb ningú dels que estem ací. Com si açò no fóra que portem anys en esta crisi econòmica, crisi social i crisi de valors. Com si no s'hagueren posat damunt de la taula mesures, no solament en el Congrés dels Diputats, sinó en el Senat, sinó ací també en Les Corts. I com si tots els que estiguérem ací no formàrem part d'este granet d'arena que ha posat en perill i en situacions tràgiques a moltíssimes i moltíssimes persones. Aleshores, m'agradaria concrecions.

Per exemple, passe el que passe, passe el que passe, vosté segurament li donarà temps a ser senador abans que canvie el govern, si és que canvia. ¿Continuarà donat recolzament a un govern socialista que en la crisi econòmica està agreujant la situació de milers i milers de famílies, d'autònoms, de petites i mitjanes empreses, i no és perquè ho diga jo, que no tinc per què estar il·luminada de res, sinó que és que és la situació que es viu quan un ix de les institucions i obri les finestres i les portes de les institucions i mira de cara a les persones que estant patint la crisi?

¿Vosté creu que el govern estatal i les mesures que després donen suport en el Senat estan en la línia d'eixir de la crisi econòmica amb dignitat a les persones? , posar en el centre a les persones en les institucions? No els mercats, ni les entitats, ni no se sap bé què; a les persones, els seus problemes. ¿Vosté voldrà parlar de les persones? Eixa és una de les qüestions. Perquè vostés diuen: el corredor mediterrani, l'AVE. però, i les persones?

Quan parlem de les hipoteques i de la reforma hipotecària ningú ha segut capaç de contestar. Quan hem preguntat específicament si creuen que alguna mesura ha aprofitat per a les persones en el seu dia a dia, tampoc ningú ha contestat. I a mi m'agradaria saber estes coses, perquè seria el que a mi m'avalaria per a dir que vosté és un bon candidat.

Perquè jo discrepe molt que, amb estes coses que no tenen concrecions, vosté vaja allí i faça una faena reivindicativa, i no l'estricta de

perquè s'ha negociat en no sé quin despatx a porta tancada amb no sé quin interés determinat. I això és el que m'agradaria saber.

Perquè vosté diu: «Impuls del finançament municipal. » I diu: «Cal redissenyar les fons de finançament local. » En base a què? Podem parlar d'un 33%, 33%, 33%? Podem dir alguna cosa? Podem dir 25%, 25%, 50%? Podem que algun representant dels que vinga ací mos diga concretament què és redissenyar? No mos quedem en les frases. Anem al fons de la qüestió. Podíem estar d'acord amb un 33%, 33%, 33%?

O diu vosté que la cambra -el Senat- és la veu de l'estat de les autonomies i que, de fet, s'ha d'ocupar perquè se complisca en el desenvolupament autonòmic, etcètera.

Les veus dels grans partits, moltes veus de PP, PSOE que han atacat frontalment l'estat de les autonomies, les competències i han dit que és un gasto el que tingam el desenvolupament les autonomies. Vostés, amb açò, com ho plantegen? Pensen que l'autonomia ha de salvaguardar-se per damunt del que se planteja per alguns il·luminats dels dos grans partits?

O quan parlem de duplicitats, de gastos superflus, de transparència, ¿podem considerar a dia d'avui ridícul i innecessari, per exemple, les diputacions provincials, ja que tenim ja de per si cambres suficientment responsables i amb competències i amb recursos com a per fer estes tasques de representació dels municipis?

Totes estes coses probablement serien les que. , més que la seua satisfacció, que supose que, doncs bé, al seu partit li donarà gust i tal, però a mi me toca la part del contingut, i és el que me falta dels membres que per ara han passat per aquesta comissió.

El senyor president:

Moltes gràcies, senyora Mollà.

En representació del Grup Parlamentari Socialista, el seu portaveu en la comissió, l'il·lustre diputat senyor Rafael Rubio, té la paraula.

El senyor Rubio Martínez:

El senyor president:

Gràcies a vosté, senyor Rubio.

Per part del Grup Parlamentari Popular, l'il·lustre diputat i portaveu en esta comissió senyor Eduardo Ovejero té la paraula.

El senyor Ovejero Adelantado:

Señor Ángel, si en sus sucesivas tomas de posesión como alcalde de L'Eliana siempre expresa que dicho acto para usted es un orgullo, un extraordinario honor y una gran responsabilidad, convendrá conmigo que representar a nuestra

(inintel·ligible)

(inintel·ligible)

El senyor president:

Moltes gràcies, senyor Ovejero.

Per a tancar la compareixença, el senyor Ángel té la paraula.

El senyor Ángel Batalla:

(Inoïble)

. i segurament sols per circumstàncies purament internes, a la millor aquesta cosa que va més enllà de l'estètica, va més enllà de l'estètica, podria haver estat resolta.

Però esta no és una qüestió estètica, és una qüestió de valors, i les qüestions de valors transcendixen les circumstàncies en què se comportem. Moltes vegades les circumstàncies estètiques mos fan perdre les circumstàncies i les arrels cap on devem d'anar. I jo ahí sí que compartisc amb vosté que estes coses haurien d'estar més reglades.

Quant allò de compatibilitzar. Mire, jo no he sigut un alcalde alliberat mai, no he estat en un sou des del meu despatx mai i he compatibilitzat el meu treball en la Diputació de València amb la meua responsabilitat d'alcaldia, amb diverses majories absolutes amb el que els seus correligionaris han conformat i molt bé el govern a la meua ciutat, i he pogut compatibilitzar el treball amb la funció de l'alcaldia, perquè darrere sempre hi han hòmens i dones que són els que li donen substrat a les polítiques quotidianes que afecten als ciutadans, més enllà de la vàlua d'un alcalde. I jo crec que això ho tenim garantit. I, efectivament, pense compatibilitzar, com he fet, portant les garrofes a ma casa, que és el sou, amb el qual puc mantindre'm jo i la meua xicoteta família. Per tant, entendrà que és un tema de temporalitat. I com sóc maratonià, com vosté sap, doncs aquestes coses físicament m'afectaran poc.

Jo sí que crec que necessitem millorar el tema de les competències municipals. He sigut un abanderat d'aquestes coses des de fa temps immemorables, també per una qüestió d'edat, ho tinc escrit, ho tinc publicat. I crec, no sé si la fórmula aritmètica o polinòmica, ha de ser el 30-30-30, perquè he de dir-los que els erudits, els que fan literatura professional sobre açò, tampoc estan d'acord. El que sí que és cert és que hem anat un pas enrere en el govern de la proximitat, amb els més de 8. 000 governs de la proximitat a l'estat espanyol i amb els 1. 500 de la nostra comunitat autònoma. I hem tingut flacs favors per a poder solucionar esta. , col·lectivament, eh! Açò no és imputable a una persona, a un grup polític, sinó col·lectivament. Fa hores ha passat per ací la llei d'administració pública, i era un moment per haver-li donat suport i haver solucionat aquestes circumstàncies. I no ho hem fet, i no ho hem sabut fer o ho hem postergat. Entendran que si vinc a examinar-me no vaig a dir-los a ningú de vostés ninguna circumstància.

Però eixa és una hora que han passat per ahí. I el municipalisme vàrem estar, estem expectants per a poder solucionar eixa circumstància. Perquè el 30% de la despesa pública dels nostres ajuntaments públics no és competència municipal. I toquen a la porta quotidianament tots els ciutadans perquè resolguem els problemes que tenen des de l'educació -quedaria mal que jo només parlara del meu municipi-, en quantitats ingents, perquè assumim les competències en funció dels valors que volem donar-li al govern de les ciutats, per això diem que el gasto corrent se'l jutjarà en funció de la ideologia i dels valors que puga tindre eixe compromís en el seu exercici d'equip de govern, perquè això entenem que és el gasto corrent.

I si li donem escoleta infantil, si donem beques, si donem menjador, si donem tot això, això va al gasto corrent, i hem de llevar-lo d'altres coses. Per això és necessari que millorem el finançament local. I el finançament local, en aquestos moments d'incertesa, entendrà vosté que no estem per a donar massa floritures, però és cert que almenys el desenvolupament doctrinal o el desenvolupament del que seria la nova arquitectura municipal hauríem de donar-la.

I ahí és el moment de ser valents i de ser capaços de dir que, tal i com diu la Constitució, la nostra carta magna, que ha desenvolupat molt bé allò de les funcions de l'estat, les funcions del govern central i de l'autonomia, no ha desenvolupat l'altre govern, que és el govern de la proximitat, que té la mateixa naturalesa a la Constitució espanyola.

I no ho hem fet. I cal, després de trenta anys, desenvolupar-la. No podem etiquetar-ho perquè totes les veus que han anat assumint les seues competències on hem tingut no hem pogut donar-ho. Però hem de donar-ho perquè en aquests moments els municipis, tots els municipis, anem a tindre problemes per continuar donant aquestes polítiques de progrés i de l'estat del benestar al nostres municipis.

I jo sí que crec, senyora Mireia, que hi ha una forma, des d'allò local a allò global. I des d'allò local és des d'on enceten les polítiques públiques per a la recerca, per a sortir de la situació econòmica. I aquest és el segell personal que una circumstància. , que és no pujar els impostos, que és ser capaç de cinc anys no pujar els impostos, continuar mantenint les polítiques públiques que afecten a la desigualtat en un entorn de set quilòmetres quadrats, que és ser capaç d'integrar les famílies que menys tenen, que és ser capaç de donar polítiques de protecció pública, d'equitat, de transparència, que és ser capaç de continuar creient en l'escola pública, que és ser capaç de creure que el nostre idioma és el valencià, que és ser capaç d'entendre que aquestes circumstàncies ajudaran a sortir d'aquestes incerteses.

Jo amb varetes màgiques puc assegurar-li. d'

no crec. És més, quan llig l'

sempre són determinats homes que van uniformats, i els tinc por, i patisc. L'

no existix, però sí que crec que del global, de les polítiques que fem tots els alcaldes i alcaldesses, que és generalment des de polítiques progressistes, es pot ajudar almenys a allò que dia el jurament hipocràtic,

. I aquestes circumstàncies

(inintel·ligible)

. en la ferma convicció que podem sortir d'aquesta situació econòmica sols des de polítiques públiques, de transparència i de donar compte als nostres administrats del que fem quotidianament, malgrat ens equivoquem, malgrat ens equivoquem. Perquè jo estic convençut que en la meua política pública des de l'any 1997 com a alcalde m'he equivocat moltes vegades, moltes vegades, i he demanat perdó. Perquè els polítics hem de demanar-los perdó als nostres ciutadans quan ens equivoquem. Entendran que m'he d'haver equivocat poc perquè crec molt en la democràcia com vosté i any rere any he continuant validant la meua acció a la meua ciutadania. Però sí que crec en la ferma convicció que des d'allò local podem solucionar molt per aquestes circumstàncies.

La política reivindicativa crec que és necessària sempre en l'acció política valenta. No podem estar vivint de l'autocomplaença o del passat. Això només mos servix per a estirar jaquetes. Sí que crec en l'acció ferma de pensar que hi ha una capacitat de fer les coses millor. Però això tampoc no té etiquetes ni és el

de ningú. Això és una circumstància més ideològica i més de compromís permanent, i tampoc li puc assegurar que té

, com vosté molt bé sap.

Jo crec que estes coses mos han de fer travessar que aquests moments hem de sumar, sumar tots, a pesar del cromatisme i de la policromia que mos puga defensar i diferenciar, perquè el ciutadà del meu poble no entén que estem en picabaralles per una circumstància del nom d'un carrer o simplement el que els importa és que tots els meus xiquets estiguen escolaritzats en una escola pública de qualitat i en valencià, si és possible.

Jo crec que estes són les circumstàncies que hem de. , les polítiques econòmiques que hem de fer des d'allò local. Haurien de ser moltíssimes. Som els que millor podem donar fórmules per a corregir l'atur, perquè coneguem la realitat social de cada un dels nostres municipis. Coneguem quines són les franges on podríem resoldre amb polítiques econòmiques per a incentivar la política econòmica, industrial, que patim als nostres municipis. Per això sóc un ferm defensor que hi ha moltíssim camp per a fer des d'allò local.

El senyor president:

Li pregue vaja concloent, senyor Ángel.

El senyor Ángel Batalla:

I sí que crec que les diputacions haurien d'estar sotmeses a una. , no sé si a una reforma almenys competencial. No entenc que les diputacions continuen tenint polítiques sanitàries, polítiques psiquiàtriques, polítiques educatives, com és l'escola de Catarroja, per significar alguna cosa que conec ben bé, o l'escola de Requena, o l'escola de sordmuts o 2. 500 quilòmetres de carrer per a mantindre 248 municipis de la província de València. Entenc que això són competències de la comunitat autònoma.

Les diputacions estan obligades a donar equitat als pobles més xicotets i resoldre des de l'acció. per a resoldre els problemes que els pobles més menuts no poden atendre. Perquè és necessària l'acció de l'equitat. Els ciutadà de la Pobla de Sant Miguel, que és el poble més menut de la província de València, té els mateixos drets que el ciutadà de l'Eliana. I això s'ha de fer des d'alguna administració.

La diputació podria resoldre tots eixos problemes perquè té funcionaris qualificats i capacitat per a ser-ho perquè entén el que és local. Ara, és de veres que s'ha de despullar d'una sèrie de competències decimonòniques, que no han resolt eixos problemes, no ho han resolt.

Recordaran vostés que va ser el president Lerma el que va fer una primera llei de coordinació per a les diputacions de València. Malauradament, malauradament. , eh. , amb una sentència del Tribunal Suprem, va ser el primer que va voler coordinar aquestes circumstàncies.

I, per acabar, sí que volia agrair-li les seues paraules al senyor Ovejero. Veig que me llig, és de veres que el veig que me llig, i sí que dir-li que efectivament entenc, per allò que dia Indalecio Prieto, me permetrà que ell era.

ser socialista jo sóc valencià i profundament demòcrata. Entenc que aquestes circumstàncies han de ser per a entendre, per a resoldre aquestes circumstàncies i ser capaç que hi ha una capacitat que tots els qui representem aquesta institució tingam un denominador comú en la defensa d'allò que ens identifica com a poble, que és un idioma, que és una terra i que és capaç d'entendre per a fer-mos entendre.

És cert, i abans no ho he dit, que hem d'augmentar la nostra participació en els fons de l'estat. És necessari que la comunitat autònoma continue avançant. En els darrers anys hem avançat molt, però és insuficient per a tindre aquesta circumstància que una comunitat com la nostra, amb cinc milions de ciutadans i amb una activitat empresarial que pot tindre per a trobar ocupació i augmentar la nostra participació en el

. , queda molt de camí per fer i és un camí comú.

El senyor president:

Moltes gràcies, senyor Ángel per la seua presència, la seua intervenció i l'exposició que ha fet a totes les senyories contestant les qüestions que li han sigut plantejades.

Ara fem un descans de mig minut per a despedir el senyor José María Ángel i donar la benvinguda a la il·lustre senyora Mercedes Sanchordi.

(Se suspén la reunió durant uns minuts)

El senyor president:

Senyories, es reprén la sessió.

Compareixença de la senyora Mercedes Sanchordi García

El senyor president:

Donem la benvinguda a la il·lustre senyora Mercedes Sanchordi, molt coneguda ací en la cambra. Ha sigut diputada en diverses legislatures. Sempre ha tingut el reconeixement de tots els companys pel seu treball i per la defensa que ha fet dels postulats del seu partit i la defensa també, al mateix temps, dels interessos de la Comunitat Valenciana.

Benvinguda, senyora Sanchordi. Ja coneix el procediment, perquè ja ha estat observant-lo, així que té la paraula perquè es dirigisca a la comissió en els termes que crega convenient. Té la paraula.

Perdó, volguera agrair també a la senyora Sanchordi, com he agraït a tots els compareixents, que haja assumit que la convocatòria s'ha fet en temps i forma a pesar que ha sigut comunicada en tan sols vint-i-quatre hores de temps i a més per telèfon.

Moltes gràcies, senyora Sanchordi. Quan vullga pot intervindre.

La senyora Sanchordi García:

Moltes gràcies, senyor president. Moltes gràcies per la seua presentació.

Senyories, en primer lloc vull remarca el plaer i l'honor que significa per a mi comparéixer en esta casa, en Les Corts, una institució que m'estime i m'estime molt i una institució de la qual he format part durant dotze anys de la meua vida. En les tres legislatures que he sigut diputada a les Corts Valencianes he tingut a més el privilegi i la sort de ser portaveu en les tres legislatures i a més d'àrees tan diverses com, per exemple, en la primera legislatura vaig ser portaveu d'infraestructures. , bé, mentisc, aleshores encara era l'antiga COPUT i per tant era infraestructures, era ordenació del territori, era urbanisme, era sanejament i depuració d'aigües i era infraestructures de recursos hidràulics.

En la segona legislatura vaig ser portaveu de cooperació al desenvolupament. I en esta última legislatura vaig ser portaveu de governació, que tenia àrees com seguretat i emergències. He tingut també la sort que en cada una d'eixes àrees en cada legislatura han vingut ací al Parlament diversos projectes de lleis i a més concretament en dos vam poder o vaig poder arribar a un alt grau d'acord amb el grup majoritari de la cambra i, per tant, almenys dos lleis van ser aprovades amb una àmplia majoria, i això entenc que sempre és positiu. I, sobretot, he tingut la sort estes tres legislatures de poder traslladar d'una manera directa ací, a estes Corts, demandes i inquietuds de la ciutadania i de col·lectius ciutadans.

Bé, senyories, si acabe de dir el molt que m'estime esta casa, no és ni la mitat, ni la mitat del que m'estime la meua terra i la meua comunitat, comunitat de la qual vinc formant part no dotze sinó quaranta-un anys ja. I al llarg de la meua vida he de dir que durant tot el temps que he tingut un càrrec públic sempre, sempre la meua tasca i el meu objectiu ha sigut defensar els interessos dels valencians, ni més ni menys. I ho he fet des de diferents àmbits territorials i ho he fet sempre baix la meua i des de la meua ideologia política, les meus conviccions i la meua manera d'entendre la societat i les coses que entenc que la societat necessita per a millorar sempre, com he dit abans, amb l'objectiu de procurar el màxim benestar per als valencians i valencianes. Benestar que, ara més que mai, se fa necessari donada la greu situació econòmica que estem patint en la comunitat, en Espanya i també fora d'Espanya, com tots vostés saben.

I dic açò perquè són les idees o deurien ser les idees les que definiren les accions públiques, les accions públiques que entenem que cal fer en el cas de tindre el govern i les accions públiques que entenem que cal fer o que cal proposar en el cas d'estar en l'oposició. Per això, per eixos principis, per eixes conviccions, també he de dir que pel que fa a les Corts Generals la que ara els està parlant recolzava, recolza i ha estat d'acord en, per exemple, una sèrie de projectes de llei que s'han dut a terme, s'han dut endavant com podria ser, sense ànim de ser exhaustiva, la llei que fa possible el matrimoni entre persones del mateix sexe, però també la llei de l'avortament o la llei de la dependència. És més, també estic d'acord en un projecte de llei com és el projecte de llei de mort digna.

I estic d'acord perquè establixen drets i els drets són drets i no obligacions; és a dir, estableixen una sèrie de drets que per a mi conformen un avanç per a la societat i que precisament perquè no són obligacions cada u puga triar si vol fer o no vol fer ús d'eixos drets que se'ls atorga.

Però no només en matèria de drets i parlant del govern de l'estat he de dir que n'hi han almenys dos ministeris als que conec especialment per la vinculació que he tingut, donades les àrees que he portat ací en estes Corts, com són el Ministeri de l'Interior i el Ministeri de Foment, que entenc que han fet estos últims anys una tasca important per als interessos de la Comunitat Valenciana.

Per tot açò, senyories, que he dit, és evident que és molt difícil que tots els qui estem ací des de diferents opcions polítiques pugam entendre de la mateixa manera o valorar de la mateixa manera quina és la situació de la Comunitat Valenciana i quines són les mesures que caldria dur a terme per a millorar la situació dels valencians. Ara bé, una cosa és difícil i una altra cosa és que siga impossible, que no ho és ni ho pot ser. Ací en estes Corts hi ha hagut molt exemples de temes concrets, d'accions concretes en les quals s'ha pogut arribar a un acord. És a dir,

, i les conviccions i els principis ni són, ni poden ser incompatibles en la defensa dels interessos d'aquelles persones a les quals representem. I,

, no estic parlant d'aquells ciutadans que mos voten, que voten a cada opció política sinó, i sobretot ja pensant en el Senat, els interessos de tots els valencians i valencianes.

Cal fer esforços per arribar a acords, sobretot si mos creem, i jo m'ho crec, que el Senat és o, millor dit, hauria de ser una autèntica cambra de representació territorial i no el que està sent malauradament fins ara, que és una cambra, se considera que és una cambra de segona lectura de determinades iniciatives legislatives i on cada grup polític està en el seu grup polític i no precisament i en primer terme per la defensa dels interessos de la comunitat a la qual representa.

I, per tot açò que he comentat, referit sobretot al Senat, si en algun moment arribe a prendre possessió com a senadora territorial de la Comunitat Valenciana, açò és el que faré: defensar els meus principis, però defensar també els interessos dels valencians. I,

, ho faré siga qui siga o siga el que siga el color polític del govern de l'estat en eixos moments. I espere que tots els senadors de la comunitat facen el mateix, que defensen els interessos dels valencians, siga quin siga el color polític i que, siga de pas, jo particularment espere i desitge que siga roig.

Res més i moltes gràcies.

El senyor president:

Moltes gràcies, senyora Sanchordi.

Senyor Blanco.

El senyor Blanco Giner:

Senyora Sanchordi, jo no la coneixia, vosté portava dotze anys en la cambra i justament se n'ha anat quan jo entre. Però li dic que m'ha agradat molt la seua intervenció, sobretot la manera d'exposar-la.

Vosté ha dit que parla i que treballa políticament des de la ideologia i des de les conviccions. Entenc que des d'eixa ideologia i amb eixes conviccions segur que està el valor de la igualtat, espere que estiga molt arrelat. I per això voldria preguntar-li què li sembla que la proposta que hui ací estem examinant i que es votarà dijous siga de cinc homes per al Senat, Julio de España, Alfonso Ferrada, Gerardo Camps, Joan Lerma i José María Ángel, tres del Partit Popular, dos del Partit Socialista.

Vosté ha dit que recolza una tasca legislativa que s'ha dut a terme i ha citat la llei del matrimoni entre persones del mateix sexe, la llei de l'avortament, la llei de dependència, la llei de mort digna. Supose que s'ha oblidat de la llei d'igualtat, però segur que també vosté la recolzarà; una llei d'igualtat que establix un sistema de paritat mínima en les llistes electorals per al Congrés que havera impedit que hui haguérem d'estudiar una proposta com aquesta en la qual hi ha cent per cent d'homes i zero dones per al Senat en la quota de representació territorial. M'agradaria saber la seua opinió i si no se podia haver fet un esforç per part del seu partit i per part del Partit Popular en presentar una proposta paritària.

Per altra banda, vosté ha fet un comentari que coincidix en el que jo he estat expressant com a preocupació al llarg del matí en altres compareixences en el sentit que el Senat en estos moments és ni més ni menys que una cambra de segona lectura, perquè no té la funció de representació territorial o el funcionament, com hauria de ser un estat federal en una cambra que de veritat representara eixos interessos, amb competències pròpies i diferenciades de les del Congrés.

Eixe és un problema, perquè tenim una institució desconeguda per als ciutadans i ciutadanes, no massa valorada, que en moltes ocasions, a més a més, acull persones que tenen altres càrrecs públics i que compatibilitzen la condició de senadors i senadores amb la d'alcaldes, alcaldesses, regidors i regidores. Hui han passat per ací alguns candidats que ja tenen eixa condició. Vosté també és regidora, pel que veig, en l'Ajuntament de Burriana. M'agradaria saber què pensa de l'acumulació de càrrecs públics i si en el cas que vosté haguera de prendre possessió de l'acta de senadora deixaria o no la de regidora.

I poc més. Felicitar-la de nou per l'elecció del seu partit. Lamentar que siga una elecció tancada per part dels grups polítics que assoleixen una representació que els dóna peu a poder nomenar senadors i senadores i que en el fons hui estigam ací fent un tràmit sense conseqüències pràctiques, però que, bé, ens dóna peu a parlar d'aquestes coses que també són interessants.

El senyor president:

Gràcies, senyor Blanco.

Senyora Mollà.

La senyora Mollà Herrera:

Gràcies, senyor president.

Senyora Sanchordi, benvinguda de nou a estes Corts, un plaer tornar-la a tindre a prop, avui vosté ahí dalt, fent de compareixent, però encantada de trobar-la de nou, perquè jo crec que vosté és una dona amb idees, una dona valenta, una dona decidida, i ho ha demostrat en la seva compareixença, si bé és cert que sabrà que també tinc peròs a algunes coses que m'agradaria que m'aclarira.

Perquè vosté ha explicat, doncs, d'alguna manera, ràpidament les experiències polítiques que ha tingut ací, en Les Corts, per a donar-li d'alguna manera també sentit al que podria ser la seva activitat en unes possibles comissions en el Senat. A mi em sembla bé, però jo crec que alguns estan compresos, que. , estan avui d'alguna manera sorpresos, vull dir, que vullgam parlar de política i no fer d'una comissió de recursos humans d'una empresa. , d'una gran empresa que només que analitze el simple currículum, com si nosaltres tinguérem de donar-li una palmadeta a l'esquena als que vinguen a comparéixer ací i dir: «Adelante compañero, que a usted le vaya bien», ¿no? , «y que le venga el viento de cara».

Doncs, jo, com comprendrà, no vaig a caure en això, perquè, qui vullga donar-li la palmadeta, que li la done, però jo vullc parlar de política i segur que a vosté. , vosté i jo voldrem parlar de política, malgrat que a alguns companys seus no els vinga de gust.

M'ha cridat l'atenció que s'haja corregit vosté mateixa, i jo sé per què s'ha corregit, quan ha dit: «Són les idees les que definixen les accions públiques», i ha dit: «Deurien», ¿no? Val, és cert, en això compartix. , perquè deurien ser les idees, i és el que no passa de tant en tant. I vosté s'ha declarat a favor de lleis com la del matrimoni homosexual, la de l'avortament, la de la dependència, i fins i tot la de la tramitació de la mort digna, tres d'elles, les que estan aprovades, són de l'anterior legislatura, i en esta legislatura que tenim amb el govern estatal han passat altres coses, i altres coses que són la gestió que s'ha fet dels temes econòmics i els temes socials a l'hora de superar la greu crisi econòmica que està afectant milers i milers de famílies.

I sobre açò, doncs, tenim una jubilació de sixanta-set anys, una bona cotització de quaranta anys, un retall en els drets dels dependents, que ja no tenen reconegut des que van demanar el seu dret. , uns funcionaris públics que se'ls ha retallat el sou, reformes de tot tipus, la reforma laboral, la congelació de pensions, etcètera, etcètera, i l'«ojo», això de «pero, ojo», que jo vaig a dir, siga quin siga el color que governe allà en Madrid, el que pense i el meu ideari,

m'agradaria que fóra hui, ¿no? , perquè avui tenim l'oportunitat de l'«ojo, pero ojo», siga roig, siga blau o siga violeta o de colors, o multicolors, ¿per què no podem avui valorar açò i dir, amb tanta contundència com vosté ha dit, estic a favor de la llei de matrimonis homosexuals, estic a favor de la llei de dependència, estic a favor d'açò, dir: estic a favor de la jubilació als sixanta-set, que els joves tinguen de cotitzar quasi quaranta anys i, si no se posen a treballar abans dels trenta, no van a poder ni cotitzar el 100%; estic a favor que se'ls haja tret els diners de la butxaca als funcionaris del seu sou que cobraven amb dignitat, i molts d'ells sous que són, doncs, d'alguna manera, un mínim, mínim, reconegut. Les reformes. ¿Està vosté a favor de tot açò?

I jo. Açò és parlar de política. Més que res perquè vostés que estan reconeguent que van a parlar i ser la veu de les persones que ho estan passant mal i dels problemes que tenim els valencians i valencianes, en tenim tantíssims. , i molts d'ells derivats de la greu situació econòmica i de la mala gestió que està fent el govern de La Generalitat, sí, i el govern estatal també. I el que a mi em crida l'atenció és que, amb esta sinceritat, tingam i mos omplim la boca i alcem la veu per a dir totes les coses que està fent mal el govern del Partit Popular ací, i no pugam dir, en l'«ojo» eixe de siga qui siga, roig o blau o violeta o multicolor, les carències i les errades que se puguen estar cometent en la política econòmica del govern de Madrid.

I jo. , m'agradaria si vosté, avui, doncs, estes coses que jo li he mencionat, me pot dir sí o no, perquè, sobre açò, potser ens quedem més tranquils sobre si la seva activitat reivindicativa que vaja a fer veritablement responga als criteris de necessitats i de problemàtiques i de solucions a la del color polític. Aleshores podrem vore que u no diu el «sí» per al que interessa i el «no se sabe», perquè encara no ho sabem, per al que no interessa.

Ara bé, ja li dic, demanar-li disculpes per no ser, doncs, avui la representant dels recursos humans de la gran empresa que és les Corts Valencianes i voler parlar de política, que és el que normalment fem en estes Corts.

Gràcies.

El senyor president:

Gràcies a vosté, senyora Mollà.

Senyor Rubio.

El senyor Rubio Martínez:

El senyor president:

Moltes gràcies, senyor Rubio.

Per part del Grupo Parlamentario Popular, l'il·lustre diputat senyor Eduardo Ovejero té la paraula.

El senyor Ovejero Adelantado:

El senyor president:

Moltes gràcies, senyor Ovejero.

Per a finalitzar esta compareixença, la senyora Sanchordi té la paraula.

La senyora Sanchordi García:

Bé, a mi m'havien dit que no m'anàveu a fer preguntes, però, bé, estic encantadíssima, del que més m'alegre. Sobretot agrair tant el to com l'amabilitat de cada u dels portaveus dels diferents grups polítics, i vaig a intentar contestar a tot, vaig a intentar-ho.

Senyor Blanco, gràcies per les seues paraules i vaig al que vosté m'ha preguntat, sobretot tres qüestions concretes. Efectivament, cinc propostes de titulars de senadors, cinc homes. Me pareix bé? No, no. No vaig a parlar de la proposta del Grup Parlamentari Popular perquè, evidentment, no és una cosa que me corresponga. Respecte de la proposta del Grup Parlamentari Socialista només puc dir una cosa: quatre noms; dos homes, dos dones. I ahí ho deixe.

En segon lloc, el tema del Senat. El Senat ja es va concebre com una cambra de representació territorial, és a dir, amb independència de reforma del Senat sí o reforma del Senat no, una cosa és el que es pot fer i una altra cosa és el que es vol fer. És a dir, jo entenc que, al marge de les reformes, si realment hi ha una voluntat que el Senat puga funcionar com una cambra de representació territorial podem aconseguir-ho,

. Per tant, si tots mos fiquem a la faena jo entenc que poc a poc almenys se pot anar aconseguint, cosa que fins ara no s'ha fet o no s'ha fet el que hauria de fer-se

El tema de la duplicació de càrrecs. Bé, açò és com tot, si un té dos càrrecs i treballa amb els dos càrrecs i se compromet amb els dos càrrecs no té per què ser negatiu. Jo en estos moments sóc la portaveu del Grup Municipal Socialista al meu poble, a Borriana; si fóra senadora seria portaveu del Grup Municipal Socialista a Borriana i senadora designada per la comunitat autònoma, ni més ni menys, tan important com això, les dos coses.

Senyora Mollà, en el primer que estem d'acord vosté i jo és que mos agrada parlar de política i que no mos agrada que mos peguen palmadetes. A que no? Això ja d'entrada en el primer que estem d'acord. Respecte a les mesures que ha pres el govern central, les mesures antisocials o les mesures econòmiques. Vosté sap perfectament que davant una situació traumàtica, ja no difícil, ja no complicada, traumàtica, les solucions o les mesures per a arribar a solucions, per desgràcia, són traumàtiques. I és traumàtic prendre eixes decisions però cal prendre-les. De les que s'han pres fins la data en algunes no estic d'acord, en altres, sí. És més pense que inclús s'haurien d'haver fet abans, s'haurien d'haver fet abans. Però també li he de dir una cosa, senyora Mollà: a mi el que me preocupa ara no és el que ha fet o ha deixat de fer Zapatero; a mi en estos moments me preocupa més el que puga fer o deixar de fer el senyor Rajoy, sincerament. Però, bé, això ja se vorà que encara han d'arribar les eleccions generals.

Més coses. Evidentment, com ha comentat el senyor Rubio, cal garantir les pensions i en això no hi ha cap dubte per la meua banda. Cal garantir el sistema de pensions perquè els que ara tenim 40 anys puguem cobrar quan en tinguem 67 o 70, però puguem tindre una pensió digna com té la gent que ara està jubilada, com tenen els meus pares i com tenen a la millor els seus avis o els avis d'alguna persona que estiga ací.

Ara bé, també li dic una cosa, senyora Mollà, si jo -ja no parle per ningú- si jo mateixa fóra capaç de contestar en cinc minuts, ja no de contestar, de fer un resum en cinc minuts sobre tot el que vosté m'ha plantejat, jo me presentaria per a presidenta del govern, no per a suplent al Senat, per a presidenta al govern almenys, si fóra capaç d'això.

I, bé, me deixe ja una coseta per al final -ja m'estic passant- una coseta per al final. Jo, el senyor Maluenda i la gent que me coneix ho sap, jo normalment no me solc preparar les rèpliques, jo les rèpliques sobre la marxa com he fet ací hui. Però el que sí que faig sempre és no dir tot el que vull dir en la meua primera intervenció. Sempre, sempre, me guarde alguna cosa per al final, que n'hi ha vegades que és important, n'hi ha vegades que no, però per a mi almenys és suficientment important per a que siga l'últim que dic en una intervenció. I per això acabe dient una cosa. En la primera intervenció he parlat del molt que m'estime esta terra. I vull acabar dient el molt que m'estime el valencià, que és la meua llengua materna i que és ja la llengua del meu fill. I pense que, sobretot, el que no podem perdre mai són les arrels.

Res més i moltes gràcies a tots i a totes.

El senyor president:

Moltes gràcies a vosté, senyora Sanchordi.

Les seues senyories ja han pogut apreciar les aptituds que té la senyora Sanchordi per a exercir el càrrec. Però a més vull dir una cosa, una cosa que resulta simpàtica i agradable, i és que la senyora Sanchordi és, a més, la primera diputada no sols de la Comunitat Valenciana sinó de tota Espanya que ha votat aplicant noves tecnologies, com és el sistema de videoconferència, que també és un mèrit perquè ha marcat un camí.

Moltíssimes gràcies per la seua compareixença, per atendre la petició d'estes Corts i vindre a comparéixer i acceptar les normes que estaven establides.

Senyories, fem un descans de dos minuts per a despedir la senyora Sanchordi i rebre el senyor Gerardo Camps.

(Se suspén la reunió durant uns minuts)

El senyor president:

Senyories, per favor guarden silenci.

Senyories, es reprén la sessió.

Compareixença del senyor Gerardo Camps Devesa

El senyor president:

Donem la benvinguda a l'honorable senyor Gerardo Camps Devesa, candidat al Senat presentat pel Partit Popular, pel Grup Parlamentari Popular. Benvingut a esta sa casa, que continua sent-la. No hem d'oblidar que el senyor Camps Devesa continua sent diputat de les Corts Valencianes i volem agrair-li la seua presència, el que haja acceptat també que la convocatòria s'haja fet en temps i en forma, a pesar que se li ha comunicat només amb vint-i-quatre hores de temps. És una deferència que vosté ha tingut amb la cambra, igual que l'han tingut els altres candidats i suplents i que és de justícia que reconeguem i que conste en el

El procediment, senyor Camps, és que vosté té una primera intervenció per a dir allò que crega convenient, per un temps de cinc minuts -un temps de cinc minuts-. I, després, els grups parlamentaris fixaran la seua posició també, de menor a major, per cinc minuts. I, finalment, vosté tindrà la possibilitat de tancar, en un torn també de cinc minuts.

No és un debat dels habituals, als quals vosté està acostumat, on hi han discussions, on hi han rèpliques; sinó que és una compareixença amb harmonia, amb respecte. Sempre és amb respecte, siga el tipus de debat que siga, perquè aixina ho establix el reglament. Però que, en qualsevol cas, vosté té la llibertat per a opinar el que crega i per a contestar el que estime.

Dit açò, senyor Camps, benvingut.

Té la paraula.

El senyor Camps Devesa:

Creo que no debemos ser los candidatos quienes relatemos nuestros méritos, que ya constan en la documentación -por otro lugar- que obra en su poder. Y que, en mi caso, si alguno de ellos tuviera que resaltar serían aquellos de trabajo y servicio a la Comunidad Valenciana y a España: siete años como diputado nacional, elegido por la circunscripción de Valencia; tres años como secretario de estado, en el Gobierno de España; ocho años como conseller y vicepresidente de la Generalitat valenciana. Y todo ello junto con mi pertenencia a estas Corts durante los últimos cuatro años y hasta el momento presente, como ha resaltado el presidente de la propia comisión.

y vicepresidente de la Generalitat valenciana. Y todo ello junto con mi pertenencia a estas Corts durante los últimos cuatro años y hasta el momento presente, como ha resaltado el presidente de la propia comisión.

Soy consciente que, de resultar elegido para este cargo, represento a la Comunidad Valenciana a través de estas Corts, por lo que mi trabajo y esfuerzo debe ir dirigido a tratar de resolver los problemas de todas las valencianas y de todos los valencianos, los problemas que tienen hoy valencianas y valencianos.

El senyor president:

Té la paraula el representant del Grup Parlamentari d'Esquerra Unida, il·lustre senyor Ignasi Blanco.

El senyor Blanco Giner:

En primer lloc, felicitar el senyor Camps per la seua designació. Sap molt bé que ja està feta, perquè el sistema que tenim no ens permet alterar l'ordre de la proposta que fan els dos partits amb dret a presentar candidats i candidates.

I fer-li la mateixa pregunta que he fet als dos compareixents anteriors de la vesprada, del Partit Socialista, i és:

¿Què li sembla que estes Corts vagen a designar, per la seua quota territorial al Senat, cinc homes, cinc persones entre les quals no hi ha cap dona? Si creu que això és una bona representació del poble valencià. Si no creu que haguera sigut pertinent, raonable, convenient, que tant el Partit Socialista com el Partit Popular, en la seua proposta, incorporaren un mínim de paritat.

En el cas del PSOE, són dos persones. Abans ha dit que són quatre: dos homes i dues dones. Però clar, dos homes titulars i dues dones suplents. No sé si és encara pitjor eixa lectura.

En el cas del Partit Popular, són tres titulars homes. O quasi podríem dir: tres titular i mig; perquè sembla que es diu, s'escriu, que vosté estarà temporalment, fins que arriben les eleccions generals. I que qui el substituirà, també està previst, també és un home, no?

Jo, dit això, li pregaria que me contestara, voldria saber la seua opinió, de deveres que tinc molt d'interés.

Comentar-li que l'esquerra en este país i en estos últims temps patix un problema. I és que, per una banda, tenim un govern que es diu socialista fent polítiques de dretes, polítiques econòmiques i socials de dretes. Ha fet la reforma laboral, la rebaixa salarial als empleats i empleades públics, la reforma de pensions, la recent reforma de negociació col·lectiva, sempre seguint les tesis del neoliberalisme polític i econòmic però sense el recolzament del Partit Popular. I ens quedem sense saber molt bé el Partit Popular a què juga en estes reformes. Perquè mentre s'aplica el seu programa econòmic, el Partit Popular no vota a favor, s'absté o, fins i tot, moltes vegades intenta que no prosperen eixes mesures legislatives. I al final són partits minoritaris, conservadors o liberals en l'econòmic i d'àmbit nacionalista, qui acaben garantint que per un vot, per dos vots, pels pèls, i pràcticament jugant al límit, el Partit Socialista aplica eixes polítiques que serien més pròpies del Partit Popular. Per tant, ens agradaria saber quina és la proposta del Partit Popular.

I com vosté és un representant insigne del programa econòmic del Partit Popular al País Valencià i també jo crec que a nivell estatal, pels càrrecs que ha ocupat, ens agradaria, concretament, que ens contestara, per exemple, a algunes qüestions concretes.

Tema de copagament. Vosté ha sigut secretari d'estat de la Seguretat Social. L'actual secretari d'estat de la Seguretat Social, del Partit Socialista, crec que va ser un dels que va promoure eixe debat. El president de la regió de Múrcia, Ramón Luís Valcárcel, també va plantejar la possibilitat d'estudiar el copagament. Ens agradaria saber -perquè durant la campanya electoral, cada volta que se'ls va preguntar ho van negar; però quan van acabar les eleccions ja vam sentir al portaveu parlamentari del PP, en estes Corts, plantejar-ho- què pensen al respecte. Si cal caminar cap a fórmules de copagament que, sens dubte, el nostre grup rebutja, perquè entenem que és més bé un repagament i que la sanitat ha de ser universal i també gratuïta.

I ens agradaria també que ens parlara de la proposta que s'ha votat, almenys en dues ocasions, al Congrés dels Diputats sobre la dació en pagament, sobre la reforma de la llei hipotecària i del Codi civil perquè les famílies que veuen embargades les seues vivendes per no poder pagar un préstec hipotecari, al mínim, no hagen de continuar pagant un deute que està basat en una taxació del banc, que després s'ha demostrat que no és real.

Són dues qüestions per a nosaltres importants que vosté està qualificat per a poder respondre.

També ens agradaria, i no sé si tindrà temps en eixos cinc minuts que li deixen -jo crec que hauria de ser diferent el repartiment de temps-, que parlàrem de les caixes d'estalvis; de com hem perdut el nostre sistema financer autonòmic. Que parlàrem del finançament autonòmic, eixe que vostés repeteixen sense parar, que margina el País Valencià -i nosaltres estem d'acord-; però cal vore que també a l'anterior acord, subscrit amb el govern de José María Aznar, del Partit Popular, estàvem pitjor que la resta de comunitats autònomes o que la majoria d'elles.

I, en definitiva, desitjar-li que ja que va a ser senador durant un temps -i després no sabem què- haja deprés de la seua experiència, que ha sigut important. I, entre altres coses, que haja deprés què no funciona, que és eixa economia especulativa, eixe malbaratament en fastos que vosté, no dic jo que haja dissenyat, però que sí que, malauradament, li ha tocat executar en algun cas.

Moltes gràcies.

El senyor president:

Gràcies a vosté, senyor Blanco.

La il·lustre diputada senyora Mireia Mollà, portaveu en la comissió del Grup Parlamentari Compromís, té la paraula.

La senyor Mollà Herrera:

Gràcies, senyor president.

Senyor Camps, el primer que he de dir-li és que no es preocupe que li vaig a regalar el meu temps. No vaig a fer-li ninguna pregunta, sinó que vaig a compartir amb vosté algunes reflexions, que sé que me les acollirà amb molt de gust. I ho dic perquè pot, en tot el temps del món, al senyor Blanco contestar-li, ja que la resta segurament li donen una palmadeta en l'esquena i li diguen que bon viatge.

Jo li vull dir que vosté el primer que ha començat diguent és que el seu currículum està damunt de la taula, el seu currículum professional, acadèmic «y mis méritos». I jo vull parlar dels seus mèrits.

I jo li vaig a dir que no crec que tinga demostrats els mèrits per a ser senador. Igual que li he de dir -i no vaig a dir des de l'estima, sinó des del respecte- que vosté era necessari que no seguira al front de la Conselleria d'Economia. Que la reflexió que jo vull compartir amb vosté és que qui ha quedat a càrrec d'açò no val tampoc per a la Conselleria d'Economia, perquè ha estat de la mà de les polítiques que ha desenvolupat vosté. I, per tant, no és un bon gestor. I, per tant, serà un problema per a la Comunitat Valenciana en mans de qui se queda aquesta conselleria.

Ara bé, era lògic i era necessari que vosté eixira d'esta conselleria. Perquè vosté ha posat i ha dipositat la Comunitat Valenciana en una situació, la pitjor que hem viscut mai en temes econòmics.

Ara bé, també és necessari que vosté no isca elegit senador en representació de Les Corts. I li vaig a dir per què. Perquè vosté no té els mèrits per a representar els valencians i valencianes. I per què ho dic? Perquè vosté ha dit que «va a tratar de resolver los problemas de los valencianos».

que vosté ha creat, que vosté ha participat en crear. I, per tant, jo no li puc donar un vot de confiança per a resoldre els problemes dels valencians i valencianes a aquells que han creat el problema dels valencians i valencianes.

I, entre ells, vosté ha estat titular d'una conselleria que s'ha gestionat malament, que ha malbaratat recursos, que ha donat via lliure a polítiques obscurantistes, amb manca de transparència, que ens ha situat en una situació econòmica nefasta per a les famílies i les petites i mitjanes empreses i els autònoms, que ha creat un sistema de finançament. , que jo recorde en la primera compareixença, en 2007, li vaig llegir les seues declaracions, que va -literalment- dir que era un sistema de finançament «estable y justo». I vosté en eixe moment no va saber què dir-me sobre eixes declaracions que vosté havia fet en l'anterior legislatura.

I, en canvi, hem hagut de sofrir la vergonya de pactar un sistema de finançament que vostés van taxar en uns diners. Que, després, el ministeri li va dir que li anava a donar més diners; i ja no sabien on clavar-se vostés. Que van haver de fer una reforma de l'Estatut, la més ràpida de la història. Perquè van fer un estatut que no complia les expectatives dels valencians i valencianes a l'hora de garantir-nos un sistema de finançament, efectivament, estable i just. I vam haver de patir la vergonya de tindre un Estatut de segona i esperar-nos que la resta desenvolupara les seves ambicions com a poble, com a autonomia, per a vindre ací a reformar un estatut i tindre un finançament, almenys, mínimament just i que encara, a dia d'avui, és discriminatori. I tot perquè vosté, també, va fer una mala gestió a l'hora de pactar el finançament de la Comunitat Valenciana.

L'atur. Vosté deixa la comunitat amb uns índex d'atur, de desocupació, que llastaran generacions completes. Per primera vegada en la història, més d'un de cada dos joves en edat de treballar està en l'atur. I això no passa en la mitjana estatal.

El fracàs escolar. Igual, per damunt de la mitjana estatal.

És a dir, deixa la comunitat en la pitjor situació econòmica i social de la seua història. I, com comprendran, eixos són mèrits que jo li he d'atribuir a vosté. Perquè són dades reals. I, sobretot, són dades reals perquè, saben, jo, amb vosté me passa una cosa i és que vosté, normalment, ve ací amb unes dades que qualsevol podria creure's. I jo podria eixir-me'n d'esta comissió i dir: «Efectivament, quin impacte econòmic ha tingut la política que ha desenvolupat el Partit Popular, gastant-se els diners de valencians i valencianes en les coses que fan vostés i que, veritablement, paguen: la fórmula 1, etcètera, etcètera. » Val. Però és que quan ixc de la porta d'esta institució i te rodeges de les persones que en el dia a dia han de treballar, o que no treballen, que han de pagar les seves vivendes, que han de tindre els seus xiquets en escoletes que no poden ser gratuïtes, etcètera, etcètera, moltes coses que depenen de la gestió que vosté hauria d'haver dirigit, quan veus totes eixes coses, eixes són les realitats i eixes són les dades. I vosté en açò no pot tindre mèrits, no pot tindre ningun mèrit.

I, per tant, ho sent moltíssim, vosté sap que jo respecte la seua figura institucional, li agraïxc el tarannà que ha tingut en les comissions que ha vingut i el bon comportament a l'hora de debatre amb l'oposició, malgrat que l'oposició s'ha vist de vegades en situacions incòmodes, i jo per això li tinc eixe respecte. Ara bé, els mèrits vosté avui no els té garantits per a eixir de senador territorial, per a defendre i tractar de resoldre els problemes dels valencians i valencianes perquè, a dia d'avui, encara vostés no han reconegut que han sigut els responsables d'estos problemes que tenim.

Res més.

El senyor president:

Gràcies a vosté, senyora Mollà.

Per part del Grup Parlamentari Socialista, el seu portaveu, senyor Rafael Rubio, té la paraula.

El senyor Rubio Martínez:

El senyor president:

Moltes gràcies, senyor Rubio.

En representació del Grup Parlamentari Popular, l'il·lustre diputat, senyor David Serra, té la paraula.

El senyor Serra Cervera:

El senyor president:

Moltes gràcies a vosté, senyor Serra.

Honorable senyor, quan vullga pot contestar.

El senyor Camps Devesa:

caixas d'estalvis

de estas Cortes, negro sobre blanco. Y estoy dispuesto también, ya sea en público o privado, a que tengamos debates, por cierto, muy interesantes -y yo les he relacionado todas esas materias en mi primera intervención.

El senyor president:

Moltes gràcies a vosté per la seua intervenció, per la seua compareixença. Ha segut un plaer tindre'l una volta més en esta comissió.

Suspenem per un minut per a despedir el senyor Camps Devesa i rebre el senyor Rodríguez Marín.

(Se suspén la reunió durant uns minuts)

El senyor president:

Senyories, es reprén la sessió.

Compareixença del senyor Juan Rodríguez Marín

El senyor president:

Donem la benvinguda a un il·lustre d'esta institució, una persona que va formar part en l'època provisional en la promulgació de l'Estatut d'autonomia de 1982, va formar part de la mesa d'esta cambra. Després ha segut diputat en algunes legislatures i senador en representació de la Comunitat Valenciana.

Jo crec que el senyor Rodríguez Marín, i ho dic sense obligació d'amistat ni molt menys, ha sigut una persona que ha deixat amics en totes les institucions en les quals ha estat perquè sempre ha segut dialogant, ha segut receptiu a les propostes del altres i sempre ha procurat arribar a les millors conclusions per a defensar les interessos de la Comunitat Valenciana.

Hui tenim la satisfacció que ve a comparéixer com a suplent de la candidatura de Gerardo Camps al Senat. Li donem la benvinguda i li agraïm com a tots que haja acceptat la convocatòria que s'ha realitzat en tan curt espai de temps, menys de vint-i-quatre hores, a més per telèfon, i que en tot moment haja considerat que s'ha fet en temps i forma. Eixa ha segut la voluntat dels grups parlamentaris i per això cal significar-ho i deixar constància de la nostra gratitud.

És un plaer, senyor Rodríguez Marín, tindre'l una volta més ací en la cambra.

El funcionament. . , vosté té un temps de cinc minuts per a manifestar el que crega procedent i, a continuació, de menor a major, intervindran els representants dels grups parlamentaris perquè finalment siga la seua senyoria qui tanque. No és una discussió. No és un debat dels típics del parlament on hi ha rèpliques i contrarèpliques, sinó que és una sessió informativa, preceptiva, d'acord amb el que diu la llei de designació de senadors perquè despús-demà se puga plantejar a la cambra, al ple de Les Corts, l'aprovació de la candidatura que la Mesa de Les Corts formalitzarà, on hi han tres titulars i tres suplents del Grup Popular i dos titulars i dos suplents del Grup Socialista, que és allò que marca la llei.

Senyor Rodríguez Marín, un plaer. Té la paraula.

El senyor Rodríguez Marín:

. del

Corts Valencianes

. Bien, y este es el principio en el que empiezo a trabajar para Valencia, desde entonces, y al mismo tiempo, vicepresidente de la Diputación de Alicante y concejal y portavoz entonces en el ayuntamiento, en la diputación y secretario a la vez en estas Corts preautonómicas.

Bueno, pues les diré que de alguna manera este es Juan Rodríguez Marín. Aquí he estado durante tres legislaturas de diputado y, poco a poco, pasamos de que Valencia era otra cosa a sentirme orgulloso de Valencia. De Valencia, que es demasiado generosa, lo dice su himno, y a veces dudo de si estamos siendo tan generosos con esta España tan rara en la que al final le estamos dando los poderes a los que quieren separarse de ella y quieren que desaparezca.

El senyor president:

Moltíssimes gràcies, senyor Rodríguez Marín.

En representació del Grup Parlamentari Esquerra Unida, té la paraula l'il·lustre diputat senyor Ignasi Blanco.

El senyor Blanco Giner:

Li he fet una pregunta als anteriors compareixents de la vesprada, he demanat l'opinió de José María Ángel, de Mercedes Sanchordi y de Gerardo Camps sobre el fet que els cinc candidats titulars, els cinc que seran senadors a partir del dijous que es presenten, siguen cinc hòmens. M'agradaria conéixer la seua opinió també.

Se m'ha contestat abans per Gerardo Camps que ell no creu en el funcionament de les quotes. I jo desitjaria que no foren necessàries, però el ben cert és que amb quotes garantim, segons de la llei orgànica d'igualtat, un 40% de dones; sense quotes en esta ocasió el que garantim és un 0% de dones.

Se m'ha respost que podia haver sigut al revés. Però jo he vist que mai ha sigut al revés. Per tant, m'agradaria conéixer la seua opinió.

I respecte al Senat, del que vosté crec que és el que més experiència té de tots els candidats que es presenten hui, també he expressat en alguna ocasió, al llarg del dia, la pregunta sobre la seua funcionalitat. Un Senat que en la pràctica no ha acabat desenvolupant totes les seues potencialitats com a cambra de representació territorial, perquè no té competències diferenciades en el Congrés, sinó que més bé és una cambra de segona lectura, de la qual hi ha un desconeixement molt gran per part de la ciutadania. Un Senat que està conformat amb molts membres que compatibilitzen la seua funció de senadors o senadores amb alcaldes, alcaldesses, diputats autonòmics, com és el cas de Gerardo Camps. I que, per tant, això dóna a entendre, en una mirada com a mínim superficial, que no exigix una dedicació exclusiva i, per tant, que és una cambra de segon ordre.

Jo li he demanat a algun dels compareixents, fins i tot a alguns que ja són senadors i senadores, que per favor em defengueren en arguments la necessitat de mantindre el Senat tal qual està formulat ara. Jo no estic proposant la seua supressió, però sí crec que una reflexió al respecte del que és el Senat hui en dia. En eixe sentit, jo crec que vosté està més que qualificat, per la seua experiència, per a respondre'm, i espere que així ho faça.

Moltes gràcies.

El senyor president:

Moltes gràcies a vosté, senyor Blanco.

Per part del Grup Parlamentari Compromís, la il·lustre senyora diputada Mireia Mollà té la paraula.

La senyora Mollà Herrera:

Gràcies, senyor president.

Benvingut a Les Corts.

Jo voldria plantejar-li alguns dubtes derivats alguns d'ells del currículum, alguns del que vosté ha exposat també.

Per exemple, respecte a la seua trajectòria, ha parlat que vosté va treballar d'assessor per a bancs o ha treballat en bancs. Doncs bé, jo voldria la seva humil opinió respecte a la gestió de les caixes valencianes i el per què d'haver perdut este potencial financer propi per a convertir-se, doncs, en bancs, i alguns d'ells encara en una situació que no se sap molt bé com quedarà. Si pensa vosté que ha sigut una mala gestió que s'ha fet per les caixes valencianes que van abandonar el seu fi social per una activitat especulativa i, per això, doncs s'han convertit en meres immobiliàries.

O, per exemple, en el tema dels bancs, si pensa vosté just que hi haja una llei que beneficie clarament els bancs respecte a la hipoteca que té una persona adquirida amb un banc, que quan ha de saldar eixa hipoteca amb la dació de la vivenda, doncs puga entregar la vivenda, però encara així es quede amb un deute adquirit amb esta entitat bancària.

Vosté, dintre d'eixa activitat professional que ha tingut en els bancs, i també l'activitat política, com a representant dels ciutadans i ciutadanes, creu que s'ha de reformar i donar-li solució a estes persones que estan quedant-se sense la seva casa?

L'afirmació que ha fet sobre «les estamos dando los poderes a los que quieren separarse», jo no vaig a posar-me a discutir d'això, però voldria saber si se referia també en aquells que pensen que les autonomies poden adquirir més competències i poden desenvolupar més competències. Vull dir, perquè nosaltres creguem que la Comunitat Valenciana ha de desenvolupar les seves plenes competències. I no sé si això entra en conflicte en el seu model, o. no sé, la frase pot ser a mi m'haja cridat un poquet l'atenció.

Sobre el tema preautonòmic, ha parlat que va formar part. , no sé si va coincidir amb el conseller Barceló. El conseller Barceló va ser un conseller que se va caracteritzar -després, posteriorment, en l'autonomia va ser el senyor Císcar-, se va caracteritzar per ser qui va promoure els estudis en llengua valenciana, quan en aquell moment, doncs després de tot el que havia passat en el franquisme, no se podia estudiar en la nostra llengua pròpia.

Vosté, que va conéixer segurament este senyor en les tasques de la preautonomia, pensa que a dia d'avui, en el decret que ha promogut el Consell, que va en detriment dels estudis en valencià, és a dir, que eliminen la línia en valencià, pensa que això entra en conflicte en tot allò que fins i tot el govern del qual va formar part vosté va promoure? Jo conec a. , vaig conéixer, va morir, va faltar el senyor Barceló, però crec que tenia bones intencions i crec que durant molt de temps molts xiquets i xiquetes van poder gaudir d'eixa iniciativa que va tindre este senyor.

He vist en el seu currículum que ha sigut copresident de les comissions d'energia nuclear, comerç, indústria i turisme.

En el tema d'energia nuclear, m'agradaria parar-me un poquet. Vosté sap que tenim una problemàtica, una amenaça, diria jo, que jo crec que coincidim tots els partits en esta cambra, d'una instal·lació d'un magatzem nuclear, un

s'ha dit este matí, en Zarra, l'ATC, per part del govern central. Açò és així, pot ser passe o pot ser no passe. I el que em crida l'atenció és que els partits que ara se sumen al «no al magatzem nuclear» són aquells que sí que estan a favor de l'energia nuclear. Quan un està a favor d'una energia que crea residus, com comprendran els residus s'han d'emmagatzemar, vull dir, és que és de caixó.

I, per tant, vosté està a favor de l'energia nuclear? I, per tant, estaria a favor de crear un magatzem nuclear per a emmagatzemar els residus? Siga on siga. És a dir, estaria a favor d'allargar la vida útil i, per tant, la necessitat que en qualsevol territori de l'estat espanyol s'instal·le un

Li ho dic perquè, quan això està en l'aire, doncs pots ser ens toque esta desgraciada loteria que tenim els valencians en la possibilitat de Zarra.

I, per acabar, doncs pense que és important la labor que vostés vullguen desenvolupar, sempre que veritablement siga una labor que vinga a ser reivindicativa sobre el dret de les persones que estan passant-ho malament. És a dir, tant m'agradaria a mi que el Senat se convertira en una cambra que parlara de persones i no se convertira doncs, de vegades, en situacions per a confrontar criteris partidistes i no d'estes realitats tan tràgiques que estan patint els ciutadans d'aquesta comunitat.

Res més.

El senyor president:

Moltes gràcies, senyora Mollà.

Senyor Rubio, representant del Grup Parlamentari Socialista, té la paraula.

El senyor Rubio Martínez:

El senyor president:

Gràcies a vosté, senyor Rubio.

Per a finalitzar la intervenció dels grups parlamentaris, l'il·lustre diputat representant del Grup Parlamentari Popular, senyor David Serra Cervera, té la paraula.

El senyor Serra Cervera:

Moltes gràcies, senyor president.

¿Qué es lo que pedimos? Pedimos y reivindicamos, a cada uno de los candidatos, el que asuman la representación del territorio, de la comunidad, como algo propio, intrínseco y personal, mucho más allá del partido o grupo que lo proponga. Que sean antes valencianos y alicantinos -en su caso- que populares o socialistas. Que sepan que la buena propuesta, la buena reivindicación, la buena idea o la buena negociación que ustedes pueden llevar a cabo en la cámara sea por y para la Comunidad Valenciana, ese territorio que les ha conferido, en este caso, y ha depositado en ustedes la representatividad que los ciudadanos nos han dado -en este caso el pasado 22 de mayo, en las urnas-, con un mandato claro y directo, en este caso, para que los cinco senadores territoriales que puedan ser elegidos el próximo día 30 sean los que sean.

Usted es el último en comparecer de las diez personas que hoy han comparecido. Este grupo -que, lógicamente, les va a dar el respaldo y va a ser el grupo mayoritario, porque así lo han querido los ciudadanos- les pide y les exige a todos los titulares y a todos los suplentes máximo compromiso, máxima entrega y máxima responsabilidad con el mandato que queremos. Y es el mandato directo de la defensa de los intereses de la Comunidad Valenciana en el Senado, en este caso, de España.

El senyor president:

Gràcies a vosté, senyor Serra.

Per a finalitzar esta compareixença, té la paraula l'excel·lentíssim senyor Juan Rodríguez Marín.

El senyor Rodríguez Marín:

Esto, en primer lugar, agradecerle, evidentemente, como ha hecho mi antecesor, el tono de las preguntas a esta comparecencia, que la hago con muchísimo gusto. Porque no entendía, hasta hace poco, por qué no no sólo se comparecía, sino se colaboraba más directamente por el grupo de senadores de la Comunidad Valenciana territoriales. Al punto de que en alguna ocasión he pedido a la Presidencia y a la mesa, no por escrito -no por escrito, porque lo que se escribe puede quedar y puede ser que luego sea una imprudencia-. Es decir, ¿por qué no tenemos unos escaños? ¿Por qué no hay unos escaños para poder estar y escuchar, no para poder intervenir? Es que, es decir, lo que se produce aquí y lo que se ve todos los días en las sesiones de Corts Valencianes es evidentemente lo que se piensa, lo que se discute y lo que se aprueba o no se aprueba en favor de Valencia. Que nosotros, en definitiva, de una manera más directa, más directa -o que parecida- que los diputados al Congreso representamos allí.

(El president diu: «Senyor. ») (Rialles)

El senyor president:

Pregue vaja concloent, senyor Rodríguez Marín

El senyor Rodríguez Marín:

El senyor president:

Pregue finalitze, senyor Rodríguez Marín

El senyor Rodríguez Marín:

El senyor president:

Moltes gràcies, senyor Rodríguez Marín.

El senyor Rodríguez Marín:

El senyor president:

Moltes gràcies a vosté, senyor Rodríguez Marín.

La presidència vol deixar constància -per les paraules del senyor Rodríguez Marín- que l'article 17 de la Llei 9/2010, de 9 de juliol, per la qual vosté està compareixent, determina l'assistència en la cambra dels senadors o les senadores designats en representació de la Comunitat Valenciana, que podran assistir al ple i a les comissions de la cambra, en els termes establits en el reglament. O siga que eixa possibilitat legal ja existix.

També la presidència vol recordar a les seues senyories, abans d'alçar la sessió, que l'article 9, en el seu punt 5, determina que els grups parlamentaris, en el termini de quaranta-huit hores a comptar des de la compareixença dels candidats o candidates al Senat, podran formular davant de la Mesa de Les Corts les observacions que estimen necessàries sobre la seua idoneïtat per a l'exercici del càrrec. Els dits informes s'incorporaran al dictamen de la comissió que serà elevat a la Mesa de Les Corts que, en cap cas serà vinculant. Però vull advertir que eixos terminis han sigut reduïts. I, per tant, el termini finalitza demà a les 14:00 hores. Sí, per acord unànime de la Junta de Síndics se va aprovar un calendari.

Per últim, vull agrair als compareixents, a totes les seues senyories, a la mesa i al senyor lletrat la col·laboració que han prestat. I als candidats al Senat i als seus suplents, esta presidència els desitja bon vent i barca nova.

Res més i s'alça la sessió.

(S'alça la reunió a les 19 hores i 19 minuts)

