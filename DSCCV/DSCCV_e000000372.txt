Comissió especial d'estudi sobre la revisió del model de negoci per a la millora de la competitivitat de la indústria del calçat de la Comunitat Valenciana realitzada el dia 16 de novembre de 2021. Comença la reunió a les 13 hores i 24 minuts. Presideix el vicepresident segon de les Corts Valencianes, senyor Jorge Bellver Casaña. Reunió número 1.

El senyor vicepresident segon de les Corts Valencianes:

Senyories, la Mesa de les Corts Valencianes, en escrits de registre d'entrada números 36. 288, 36. 299, 36. 336, 36. 754, 36. 916 i 36. 927, ha tingut coneixement de l'adscripció a esta comissió dels il·lustres diputats i diputades. I, per tant, abans de començar, senyora secretària, si és tan amable de vore si hi ha quòrum.

(La secretària primera passa llista per tal de vore si hi ha quòrum)

Sessió constitutiva de la Comissió especial d'estudi sobre la revisió del model de negoci per a la millora de la competitivitat de la indústria del calçat de la Comunitat Valenciana

El senyor vicepresident segon de les Corts Valencianes:

Molt bé. (Veus) Doncs, senyories, anem a procedir a la primera de les votacions, en este cas per a l'elecció del president de la mesa de la comissió, de conformitat amb l'establit en l'article 41 del Reglament de les Corts Valencianes. Si voleu…, mamprens? La senyora secretària crida.

(La secretària primera crida per ordre alfabètic les diputades i els diputats perquè depositen la papereta en l'urna. El vicepresident segon fa l'escrutini)

El senyor vicepresident segon de les Corts Valencianes:

Per tant, el senyor Carrasco ha sigut elegit president de la comissió amb 10 vots a favor i 1 en blanc.

I ara, senyories, passarem a l'elecció del vicepresident o vicepresidenta i secretari o secretària, d'acord amb l'establit en l'article 41. 3 del Reglament de les Corts Valencianes. Cada diputat o diputada podrà votar a una de les candidatures que s'han presentat.

(La secretària primera crida per ordre alfabètic les diputades i els diputats perquè depositen la papereta en l'urna. El vicepresident segon fa l'escrutini)

El senyor vicepresident segon de les Corts Valencianes:

Molt bé, doncs, aleshores, va a ser vicepresidenta de la comissió, amb 6 vots, la senyora Aitana Mas Mas i secretari de la comissió, amb 4 vots, el senyor Francisco Rubio Delgado.

Per tant, senyories, cal…? (Se sent una veu que diu: «Netejar, sí») Doncs, anem a netejar la mesa i estan vostés ja constituïts en comissió d'estudi. I, com diria el president de les Corts Valencianes, esperem que facen vostés un bon treball. De moment, han elegit un magnífic president. (Rialles)

(La diputada i els diputats que han sigut elegits ocupen els seus llocs)

El senyor president:

Sin más, agradecerles de nuevo su confianza y, si les parece, podemos abrir un turno de palabra, de intervención, para cada uno de los grupos parlamentarios, si ustedes lo precisan. Si no lo precisan, pues, en ese caso, si quieren, podemos ver la posibilidad de dejar un plazo para poder presentar el plan de trabajo. No sé si han pensado en algún plazo. Lo que sí que es cierto, y lo veníamos comentando la vicepresidenta de la comisión y yo ahora mismo, es que la comisión no va a poder reunirse hasta que pasen presupuestos. Entonces, presentar un plazo que vaya a asfixiarnos más en estos días que estamos todos tan liados, pues, quizás sería mejor dejar pasar presupuestos y establecer un plazo, por ejemplo, la tercera semana de enero para registrar el plan de trabajo y, después, esperar quince días más, por ejemplo, aunque lo hablaremos, para constituir la primera comisión de trabajo de esta comisión.

Entonces, si les parece bien, podríamos establecer el 20 de enero como plazo límite para registrar el plan de trabajo por parte de los grupos. Y, bueno, posteriormente, dejar quince días o tres semanas para poder intentar llegar a un plan consensuado de toda la comisión. ¿Les parece bien la propuesta? Vale, pues, entonces, establecemos el plazo del 20 de enero como límite para registrar el plan de trabajo.

Moltes gràcies.

(S'alça la reunió a les 13 hores i 35 minuts)

