Comissió de Medi Ambient realitzada el dia 28 de febrer de 2008. Comença la reunió a les 12 hores i 9 minuts. Presideix l'il·lustre diputat senyor Andrés Antonio Ballester Costa. Reunió número 4.

Pronunciament de la comissió per decidir la compareixença del gerent de l'Institut Valencià de l'Habitatge (IVVSA) perquè informe sobre les actuacions realitzades pel dit institut per tal d'atendre les reiterades recomanacions de la Sindicatura de Comptes, sol·licitada pel Grup Parlamentari Socialista (RE número 12. 968)

El senyor president:

El senyor secretari:

(El senyor secretari passa llista per tal de comprovar l'existència de quòrum)

El senyor president:

El senyor president:

La senyora Salvador Rubert:

Gràcies, senyor president.

La veritat és que l'absència tan llarga en el temps, de presència en esta cambra, ja se'ns oblida com funcionen, inclús els aparells.

El Grup Parlamentari Socialista demana la compareixença del gerent del grup IVVSA, fonamentalment perquè hem observat que als informes anuals de la Sindicatura de Comptes, doncs la pròpia sindicatura es queixa que moltes de les seues recomanacions, fetes inclús des de l'any 2005, han sigut obviades per part dels responsables de l'IVVSA. I, per això, este grup parlamentari considera fonamental conéixer la raó per la qual s'han desatés estes recomanacions per part de la Sindicatura de Comptes, i és de justícia conéixer, de la mà del gerent del tal organismes, les raons per les quals s'han obviat les recomanacions fetes per part del Síndic de Comptes al funcionament del grup IVVSA.

N'hi han una sèrie de recomanacions que pareix ser es reiteren any rere any; i no s'ha donat ninguna resposta, concretament, en primer lloc, relatives a la gestió economicofinancera. Ja que el Síndic de Comptes indica que s'han d'homogeneïtzar. el règim de signatures, per exemple, doncs hi ha que evitar que amb la firma del gerent, doncs siga suficient per a accedir a sumes importants. També fa referència al descontrol en la recepció de factures, que pareix ser es presenten per part d'empreses adjudicatàries dels contractes i ningú registra la seva entrada.

En matèria de gestió de personal, doncs si les factures van per lliure, doncs tampoc es queda enrere les contractacions del personal. Diu textualment la Sindicatura de Comptes, que en els procediments de personal, tan per a ocupar llocs de treball amb caràcter definitiu com si és amb caràcter temporal, l'institut ha de promoure mecanismes que garantisquen el compliment dels principis de publicitat, mèrit i capacitat que regixen l'accés als llocs de treball del sector públic; cosa que no fan. No ho fan perquè s'ha comprovat que a la data de tancament de l'exercici 2006, un total de 44 treballadors de l'institut prestaven els seus serveis en diverses unitats, tant de la Conselleria de Medi Ambient, Aigua, Urbanisme i Habitatge com la Conselleria d'Infraestructures i Transports. I, evidentment, esta circumstància no s'ajusta al que es disposa en l'ordenament laboral i, molt menys, en la normativa de funció pública, perquè ocupen llocs de treball inexistents o reservats a funcionaris públics. Açò sembla un CD, és a dir, contractació digital.

A més a més, la despesa a càrrec de l'institut durant l'exercici 2006, generada pel personal de la denominada Unitat de Coordinació de la conselleria, on estan integrats estos 44 treballadors, ha ascendit a 1. 640. 958 euros. Pensem que alguna explicació d'aquesta circumstància haurà de donar el gerent de l'IVVSA.

Però no és menys alarmant les recomanacions referides al procediment de contractació d'obres, subministrament i serveis, ja que, advertixc que l'institut ha d'establir també procediments de control que garantisquen l'existència de finançament suficient abans de procedir a la licitació de cada un dels expedients de contractació.

I també advertixc de les possibles picaresques per eludir la legislació de contractes. Diu literalment i textualment el Síndic de Comptes, que l'institut ha de promoure la contractació de subministrament i serveis de forma unitària, evitant fraccionaments injustificats per a disminuir la quantia dels mateixos i eludir els requisits de publicitat; el procediment o la forma d'adjudicació que corresponga.

I després, i s'han detectat, per tant, irregularitats, tant en la gestió de contractació de personal com les contractacions d'obres, subministrament i serveis, arriba la joia de la corona, en el IVVSA, concretament el Grup de Societats IVVSA, que tampoc escapen a la crítica la constitució de les controvertides empreses mixtes.

I vaig a llegir la retafila d'empreses que conformen l'amalgama de Grup de Societats IVVSA. Societats depenents: són Vivendes Valencianes SA, són Vivendes del Mediterrani SA, Nuevas Viviendas Valencianas SA. Les societats participades per l'institut de forma indirecta a través de societats depenents: Viviendas Protegidas Molinet, Camvipro 2005 SL. Les societats multigrup: Tarea Promotora Valenciana de Vivienda, Horizonte Castellón 3000, Iniciativa y Promociones de Viviendas Valencianas, Desarrollos Urbanos para Viviendas Protegidas, Monte Azul Mediterránea SL, Proyectos Residenciales para Burriana, Servicios Urbanísticos y Viviendas de Burriana SL. Dues societats posades en equivalència: Cabañal 2010 SA, Gestión Mixta Viviendas Sociales Alboraya SL.

Evidentment, si fem la proporció, hi han més societats de capital mixte que vivendes protegides han construït vostés a la Comunitat Valenciana durant tota la legislatura passada, si tenim en compte que aquest era l'objectiu pel qual es varen crear aquestes societats de capital mixte. I alguna explicació, el gerent l'IVVSA, haurà de donar, senyories, d'aquesta circumstància.

El Síndic de Comptes insta a que es garantisca el principi de seguretat jurídica i promoguen unes condicions efectives de publicitat i de concurrència, i sobre el control financer del que pareix que la intervenció general de La Generalitat no s'assabenta perquè vostés se la salten.

En quant a les societats constituïdes en 2006, Projectes Residencials de Borriana SL i Servicis Urbanístics i Vivendes de Borriana, no tenen objecte social, segons el Síndic de Comptes, perquè els dos sectors determinants per a la selecció de socis, a l'objecte de constituir estes empreses mixtes, no seran objecte d'adjudicació. I, per tant, el Síndic de Comptes insta i recomana la dissolució d'estes societats.

En quant a dos societats més, constituïdes en 2006: Cabañal 2010 SA i Gestión Mixta de Viviendas Sociales Alboraya, l'IVVSA -diu el Síndic de Comptes- no ha seguit el procediment de selecció de socis per a la constitució d'estes societats mixtes.

Per tant, senyories, el gerent de l'IVVSA, com a responsable d'aquest organisme, i, per tant, li correspon comparéixer en esta comissió i donar comptes de totes aquelles qüestions posades en evidència per l'informe del Síndic de Comptes relatives al funcionament, o mal funcionament, del grup IVVSA.

No som el Grup Parlamentari Socialista, que diu que també, que l'IVVSA sembla tot menys un organisme seriós pel foment de l'habitatge; es el Síndic de Comptes, que estarà fora de la seua sospita -suposem-, el que detecta i evidència els defectes i els abusos en el funcionament d'aquest organisme.

Està clar que tot és relatiu, i la realitat sempre depén del prisma des del qual es mire. Però està clar que per molt que vostés vullguen evitar-ho, tapar-ho o ocultar-ho, el Síndic de Comptes és molt clar i posa ben en evidència la seva nefasta gestió de l'IVVSA; i tenen l'obligació de donar comptes en esta comissió. Suposem que consideraran raonable que compareixca el gerent de l'IVVSA, en esta comissió, per donar explicació d'aquestes recomanacions fetes any rere any per part del Síndic de Comptes i, pel que sembla, mai ateses; sobretot, perquè en el funcionament d'este organisme hi ha reincidència reiterada en el no seguiment de les recomanacions fetes pel Síndic de Comptes.

Per tant, com segur que hi haurà una explicació per a aquesta situació, doncs esperem que diguen que sí, donen suport a la compareixença del gerent de l'IVVSA perquè puga explicar-se, que havent segur, el senyor gerent de l'IVVSA, estarà disposat a comparéixer, i voldrà comparéixer en esta comissió, per tal de donar comptes i explicar, doncs totes aquelles circumstàncies i evidències que manifesta el Síndic de Comptes en el seu informe relatiu al funcionament del grup IVVSA.

El senyor president:

El senyor Serra Cervera:

El senyor president:

El senyor Serra Cervera:

El senyor president:

La senyora Salvador Rubert:

Gràcies, senyor president.

Senyor Serra, no s'escude amb la compareixença del síndic de Comptes quan el que estem demanat és, per exercici de responsabilitat, que comparega el gerent de l'IVVSA com a responsable d'este organisme. Per tant, el partit del no, no ha defraudat i ha dit, com sempre, «no». Com sempre és un no fruit del

i no argumentat i molt menys justificat.

Volem saber, senyor Serra, si es va a regularitzar la situació del personal de l'IVVSA evitant que ocupen llocs de treball inexistents o reservats a funcionaris i el perquè d'aquesta situació.

Volem saber si els canvis de nòmina els van a comunicar al departament de comptabilitat, com indica el síndic de Comptes i pareix ser que no s'està fent.

Volem saber si van a planificar la creació de noves societats del grup, com indica el síndic de Comptes, que pareix ser tampoc estan fent.

I volem saber si van a presentar els comptes anuals de totes les societats del grup al síndic de Comptes, ja que ara hi han hagut quatre empreses associades que no han rendit comptes sense cap justificació.

Volem saber si van a dissoldre, com suggerix el síndic de Comptes, les societats mixtes de Borriana. Volem saber, senyor Serra, si Cabanyal 2010, SA, i Gestió Mixta de Vivendes Socials d'Alboraia, que no han seguit el procediment de selecció de socis per a la constitució d'estes societats mixtes, adoptaran alguna mesura.

I volem saber el fet, que no és menys preocupant, que el síndic de Comptes advertisca el fet que amb la simple firma del gerent de l'IVVSA es puga accedir a importants quantitats de diners de tal organisme públic quan hauria d'existir per a tots els casos firma mancomunada. Hi haurà firma mancomunada? Volem saber-ho i volem que comparega el gerent de l'IVVSA perquè ens done esta informació. També a seguir les recomanacions del síndic de Comptes quant a l'IVVSA perquè almenys la ciutadania tinga garanties que no es dilapiden els diners públics i que les empreses públiques de la Generalitat valenciana responguen a l'objecte per al qual van ser creades.

En definitiva, per raons de transparència i bon funcionament de l'activitat parlamentària, esperem consens entre els grups parlamentaris perquè puga comparéixer el gerent de l'IVVSA i explicar si ha seguit, seguirà o ha adoptat alguna mesura respecte a aquestes qüestions.

Ens preocupa que diguen que no, perquè haurem de pensar que alguna cosa han d'ocultar. Precisament ara que s'ha anunciat per a l'any que ve no hi haurà auditoria integral del grup IVVSA per falta de recursos humans en la Sindicatura de Comptes. ¡Quina paradoxa, senyor Serra, que sí hi han recursos per a la contractació digital en l'IVVSA i no hi han recursos humans per a la Sindicatura de Comptes!

Moltes gràcies.

El senyor president:

El senyor Serra Cervera:

Entiendo que todas las preguntas, todas las dudas y todas las cuestiones que usted tiene, se le van a ser respondidas el próximo día 12 en un informe que se va a presentar, como marca la ley, en estas Cortes. Se les va a presentar y se va a dar respuesta a todas las cuestiones y va a poder comparar, respecto al año 2006 o al año 2007, cuál es el cambio, cuáles son las modificaciones o en qué se ha podido mejorar cualquiera de los aspectos puntuales o concretos donde la sindicatura hubiese objetado algo en el informe del año 2006.

(S'interromp la gravació)

El senyor president:

Comunicació del president de la comissió sobre l'escrit presentat pel president de la Confederació Hidrogràfica del Xúquer amb què declina la compareixença en la comissió

El senyor president:

(S'alça la reunió a les 12 hores i 30 minuts)

