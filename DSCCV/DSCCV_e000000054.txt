Comissió de Coordinació, Organització i Règim de les Institucions de La Generalitat realitzada el dia 20 d'abril de 2016. Comença la reunió a les 10 hores i 38 minuts. Presideix el diputat senyor Alfred Boix Pastor. Reunió número 14.

El senyor president:

(Inoïble) … la comisión. El secretario que pase lista de los presentes.

El senyor secretari:

Molt bé, anem a passar llista.

(El secretari passa llista per tal de comprovar si hi ha quòrum).

El senyor president:

Compareixença de la directora general de Transparència i Participació, senyora Aitana Mas Mas, per a retre compte de l'estratègia que pensa plantejar per a impulsar els Cevex i els problemes que patixen estos centres en l'actualitat, sol·licitada pel Grup Parlamentari Ciudadanos (RE número 3. 543)

El senyor president:

La senyora directora general de Transparència i Participació:

Moltes gràcies.

Bé, bon dia a totes i a tots.

Primer que res vull agrair a la seua senyoria, a Juan Ginés Córdoba, del grup de Ciutadans, que haja sol·licitat la meua compareixença en esta comissió per retre compte de la situació dels Cevex en l'actualitat, de les actuacions que la Direcció General de Transparència i Participació està duent a terme en este àmbit i dels projectes de futur que tenim previstos executar.

Poder explicar amb detall en seu parlamentària la política del meu departament en relació a les comunitats de valencians assentades fora de la Comunitat Valenciana és una oportunitat que li agraïsc de veritat. Compartisc amb vosté la preocupació per l'estat actual dels centres de valencians a l'exterior i que cal donar-los un nou aire.

Les actuacions de l'anterior govern ens han deixat una situació que podríem qualificar, al menys, de caòtica i que hem de revertir el més ràpid possible. Ara bé, no estic d'acord amb vosté quan fa entendre que els òrgans i els processos de participació dels Cevex poden resultar innecessaris o onerosos. Per a nosaltres, no hi ha política bona i eficaç sense la participació d'aquells a qui va dirigida. Per a l'actual consell de La Generalitat, la participació i la transparència són eixos programàtics que inspiren tota l'acció de govern, i això, en el cas que ens ocupa, suposa un important treball de modificació normativa, un canvi en la manera de concedir les subvencions i una idea diferent de quin paper han de jugar els centres de valencians a l'exterior.

M'agradaria que tingueren en compte la situació de partida del meu centre directiu en el moment en què em vaig fer càrrec. Havíem de posar en marxa, de manera urgent, la Llei 2/2015, del 2 d'abril, de transparència, bon govern i participació ciutadana de la Comunitat Valenciana que, com vostés bé saben, va ser aprovada a l'últim moment de la passada legislatura. Una llei que derogava les normes anteriors de la Generalitat en matèria de participació sense oferir una regulació alternativa que puga considerar-se adequada i suficient. Una llei que, en matèria de transparència, ens obligava a implementar a corre-cuita una sèrie de mesures que ja han estat explicades pel conseller de Transparència, Responsabilitat Social, Participació i Cooperació davant d'aquesta comissió.

També ens vam trobar unes pràctiques administratives que responien a una concepció de la participació basada quasi exclusivament en les subvencions, enteses aquestes com un instrument polític partidista. La participació era demanar diners i donar les gràcies, i esperar que en qualsevol moment, algú exigirà un favor a canvi. Però des del meu punt de vista, encara és més greu que també estes subvencions es destinaren amb els paràmetres que es van utilitzar en altres àrees i que ara tant ens avergonyixen als valencians i les valencianes.

Eixa política de grans esdeveniments, d'obres faraòniques i de promoció de contenidors culturals buits de continguts es va traslladar també als Cevex, semblava que els recursos públics foren il·limitats. Com si no es pot entendre, per exemple, la Resolució del 7 d'octubre del 2008 del conseller d'Immigració i Ciutadania, per la qual es concediren ajudes per a la rehabilitació i adquisició de les seus socials dels Cevex de la Comunitat Valenciana i que va suposar un dispendi de 550. 000 euros? Elevada quantitat de diners, que va ser destinada només per a sis centres: el centre de Montevideo, 21. 000; el de Sevilla, 127. 000; Barcelona, 260. 000; Gavà, 9. 400; Saragossa, 20. 000, i Rosario, 112. 500. En fi, una herència difícil que demana molt de treball i un poc de temps per poder desfer tant de desficaci.

El nostre pla de treball s'estructura en quatre línies principals: la primera, la dimensió normativa; la segona, les subvencions; la tercera, l'estudi de la realitat actual dels centres, i la quarta, la valoració de les activitats dels Cevex i, per tant, les activitats a finançar i fomentar i el catàleg formatiu a oferir. Organitzaré, per tant, la meua compareixença sobre aquests quatre eixos.

El primer, com bé he dit, la dimensió normativa. La Llei 2/2015 oferix una regulació molt exigua de la participació en general i dels Cevex en particular. Si bé contempla com a objectiu prioritari el manteniment dels vincles sentimentals afectius, socials i culturals amb el poble valencià, així com el foment del coneixement de la seua història, el seu idioma i la seua cultura, ho fa sempre des d'una perspectiva obsoleta, amb paraules buides i, en gran mesura, sense sentit. En cap cas aprofundeix en les realitats que han sobrevingut en el món actual, com ara els problemes d'emigració originats per les recents crisis econòmiques o les qüestions referents a les persones marginades o a la igualtat de gènere.

Estem en un període d'innegable transformació social i econòmica, fruit de la globalització i de la precarització econòmica que en molts aspectes té conseqüències negatives sobre la població. Per això, independentment del valor innegable que tenen els elements culturals i les tradicions, és evident que es fa necessari impulsar unes noves activitats que afronten la realitat social actual que és tan delicada i crítica en tants aspectes. Tenint com a premissa esta consideració, ens hem ficat a elaborar un nou decret que regule els Cevex i que dote de contingut real les funcions i els objectius prioritaris dels centres valencians a l'exterior, perquè els Cevex no poden quedar al marge del temps i de la societat, com si foren relíquies del passat consagrades en un museu que ningú no visita. Òbviament, el foment de la llengua, la promoció de la cultura valenciana i la difusió del nostre patrimoni van a tindre un paper destacat en esta nova etapa, però volem que es valore també la interacció amb les cultures dels pobles on estan ubicats els centres, la interculturalitat ens enriquix a tots i obre portes al diàleg.

Per altra banda, és absolutament necessari fer front als fenòmens socials que s'estan vivint en molts dels territoris i països on s'ubiquen els Cevex. S'han d'entendre els col·lectius de gent menys afavorida i a les persones obligades a l'emigració econòmica a l'estranger. S'ha de treballar en la igualtat de gènere i s'han de prioritzar les accions que facen front a la discriminació social o econòmica.

En un altre ordre de coses, la conformació del consell dels Cevex va a garantir la paritat entre els seus representants. Per primera vegada, la vicepresidència del consell correspondrà a un representant dels Cevex, hi haurà una representació equilibrada entre homes i dones, i el seu funcionament serà en grups i en comissions a més del ple; amb l'objectiu d'afavorir l'eficàcia de les seues funcions.

Es preveu també la celebració d'un congrés ordinari dels Cevex cada quatre anys, independentment de la possible celebració de congressos extraordinaris quan es donen les circumstàncies que ho aconsellen. Considerem important que els valencians i les valencianes a l'exterior puguen trobar-se d'una manera periòdica per a compartir experiències i definir estratègies en comú amb l'administració. Esta és la vertadera funció i definició de la participació ciutadana, cogovernar, definir les polítiques públiques amb els agents directament afectats per elles. Per tant, considerem necessaris els dos òrgans presentats en l'esborrany del decret, tan el Consell, que es reunirà mitjançant videoconferència per a no originar despeses; com el Congrés, cada quatre anys, i en este cas, haurà d'habilitar-se una partida extraordinària per a la seua celebració.

A més, el nou decret regula tant un procediment per al reconeixement de nous Cevex com el procediment per a revocar-los, sempre amb audiència dels afectats. En este sentit, quan arribe el punt referit a l'estudi de la situació actual dels Cevex, explicaré quina és la nostra proposta al respecte dels Cevex sense activitat des de fa anys.

La segona part, ordre de subvencions dins de la nova política normativa del nou Consell de la Generalitat Valenciana, se marca el projecte d'ordre reguladora de les bases de subvenció en matèria de transparència i participació, que es troba en fase inicial d'elaboració. Els beneficiaris seran les entitats locals, entitats ciutadanes, els Cevex i les seues federacions i confederacions i les cases regionals d'altres comunitats autònomes a la Comunitat Valenciana i les seus federacions i confederacions. Les subvencions regulades per esta norma se sotmetran sempre als principis d'objectivitat i concurrència competitiva, de manera que s'eliminen les concessions de subvencions nominals o semblants que puguen presentar algun tipus de valoració subjectiva.

En el capítol IV d'este projecte d'ordre es regula de manera concreta les subvencions destinades als Cevex que, com ja he anotat prèviament, es concediran verificant exhaustivament els projectes de tal manera que s'ajustaran rigorosament a les activitats per a la finalitat de les quals hagen sigut concedides. En el mateix sentit que he explicat abans al referir-me al canvi normatiu, les subvencions aniran dirigides a impulsar la cultura i la llengua però també a les activitats relacionades amb els col·lectius més desfavorits, la infància, les persones majors, la convivència intergeneracional, les dones i la igualtat de gènere.

El pressupost d'aquesta direcció general previst en l'exercici 2016 destinat als Cevex és el següent. El programa pressupostari és el 112/90 i és, amb la finalitat de donar cobertura a l'organització d'activitats socials, culturals i el suport dels joves valencians desplaçats, així com a despeses de funcionament dels Cevex, s'ha inclòs una línia de subvencions de 100. 000 euros. I per tal de finançar les despeses d'inversió dels Cevex, adequació, equipament per a les seues seus, hi ha una línia de subvencions dotada de 50. 000 euros. El montant del pressupost d'ajudes destinades als Cevex en el programa pressupostari 112/90 és de 150. 000 euros per a l'any 2016, el que suposa un 0,0008% del pressupost total de la Generalitat Valenciana. En aquesta gràfica, on es representa les despeses de funcionament de color blau i les despeses d'inversió amb el color roig, es pot vore clarament l'evolució de decreixement de les ajudes dels Cevex des de l'any 2008. Així, el pressupost es va reduir en quasi la mitat de l'any 2012 al 2013, podeu vore ací, del 2012 al 2013, en termes absoluts. Des d'eixa data s'ha mantingut estable per uns valors molt inferiors als inicials de l'anterior legislatura del Partit Popular.

Per altra banda, cal destacar l'augment significatiu que va tindre la partida del capítol VIII els anys 2008 i 2009. Especialment remarcable és la situació ocorreguda en 2008, quan es va augmentar, mitjançant una modificació pressupostària de 500. 000 euros que es van atorgar exclusivament als sis centres que abans he esmentat.

Tercera part, estudis i informes dels Cevex a Espanya i Amèrica. L'informe sobre els Cevex a Espanya ja s'ha presentat al Consell de la Generalitat el passat mes de febrer. A Espanya existixen dèsset centres, a cinc dels quals no consta la realització d'activitats per no haver presentat cap sol·licitud d'ajudes en els exercicis anteriors i no haver remés cap informació sobre les seues activitats a La Generalitat, al centre directiu, en un període molt prolongat de temps. I estos Cevex son: la Colònia Valenciana a Terol, la Casa de València a Burgos, l'Associació Cultural Valenciana Falla Coll d'En Rabassa de Mallorca, Centre Valencià a Menorca i la Casa de la Comunitat Valenciana a Màlaga.

Donada la situació normativa actual en què el Consell dels Cevex no podia reunir-se per haver quedada derogada la normativa anterior, està pendent de reconeixement l'associació Casa de la Comunitat Valenciana a Valladolid. Va presentar la seua sol·licitud el 17 d'abril del 2014 i no s'ha pogut impulsar el procediment atès que l'actual Consell dels Cevex està inactiu. Recordem que la Llei 2/2015 va derogar la llei anterior reguladora de les comunitats de València en l'exterior, la Llei 11/2007 del 20 de març i, malgrat que continua en vigor l'anterior reglament dels Cevex, el Decret 53/2008 del díhuit d'abril; resulta totalment impossible reunir al Consell, de fet, el Consell dels Cevex no s'ha reunit des del 23 de juliol del 2012.

És eixe mateix Consell, el Consell dels Cevex, qui ha d'emetre un informe preceptiu, previ al reconeixement, si és el cas, pel Consell. Per tant, sí que desenvolupen activitat i tenen continuïtat dotze centres a Espanya, per nombre de socis són els següents: la Casa de València a Madrid, l'associació Colònia Forcallano-Catalana a Barcelona, l'Associació Cultural Valenciana Mare de Déu dels Desemparats de Sevilla, Casa Regional de la Comunitat Valenciana a Mallorca, Casa de la Comunitat Valenciana a Saragossa, Casa de la Comunitat Valenciana a Navarra, Casa de València a Barcelona, Falla El Toro de Calvià a Mallorca, Casa de València a Gavà, Casa de València a Cantàbria, Associació Cultural Comunitat Valenciana a Sant Antoni de Portmany a Eivissa i la Casa de la Comunitat Valenciana a la Rioja.

L'anàlisi de les activitats desenvolupades per aquests centres, ens hem trobat amb realitats molt dispars, centres dedicats únicament a les activitats de sociabilitat, lúdiques i festives; i altres, que junt amb eixa dimensió, es desenvolupen activitats culturals formatives i de difusió de la cultura. No obstant, a l'hora de concedir les subvencions durant els anys precedents, no s'han valorat projectes concrets, sinó que s'aplicava un sistema de puntuació a través d'uns criteris comuns: nombre de socis, incidència de captació de nous socis i antiguitat del centre, i uns criteris més específics a l'interés social de les activitats i els projectes i el seu interés cultural.

El mateix ocorre amb les subvencions per a les despeses d'inversió, per a les quals es valoraven els efectes que la inversió proposada poguera representar per a la consolidació i millora de les condicions i el funcionament del centre i la viabilitat de la inversió proposada. Les subvencions atorgades als Cevex a Espanya en el període 2010-2015 han disminuït notablement i gairebé s'han reduït a la meitat.

Estem enllestint a hores d'ara l'informe dels Cevex d'América, però vos podem avançar que hi ha trenta-u centres registrats, dels quals huit no tenen activitat en el període 2010-2015, i són Equador, Colòmbia, Salvador de Bahia a Brasil, Atlanta, Nova York, Florida, Washington i Valencia Cultural Point. Per tant, mos trobem amb vint-i-tres centres amb activitat registrada: a Argentina hi ha tretze centres -el país amb diferència més majoritari-, d'ells han sol·licitat subvencions set en tots els anys del període indicat. En altres casos hi ha centres que només han sol·licitat en períodes parcials o, fins i tot, només un any. Els centres argentins són: el Centro Valenciano de San Juan, Argentina; la Falla Valenciana del Túria, Buenos Aires; Centro Valenciano de Mendoza; Unión Regional Valenciana del Mar de la Plata; Centro Valenciano de Salta; Centro Valenciano de Córdoba; Centro Valenciano de Rosario; Centro Cultural Valenciano de Coronel Dorrego; Asociación Cultural Valenciana de Mendoza; Centro Valenciano de Bahía Blanca Portal Valencia; Centro Social Valenciano de San Román; Asociación Junta Fallera Valenciana de San Rafael i Centro Valenciano Virgen de los Desamparados de San Luis.

També hi ha centres a Uruguai, Veneçuela, Chile, Perú, República Dominicana, Guatemala, Mèxic, Brasil, Panamà i als Estats Units; Asociación Comunidad Valenciana de Montevideo, que és la d'Uruguai; la de València és de Veneçuela. , en fi, les que he comentat abans. Els més actius són Xile, Uruguai, Veneçuela i Connecticut als Estats Units, la resta de centres presenten una activitat menor i variable cada any.

La direcció general s'ha comunicat amb els trenta-u centres via correu electrònic i, de moment, únicament han contestat quinze; la majoria d'ells argentins i la resta de centres abans assenyalats amb major activitat, Uruguai, Xile, Veneçuela i Connecticut. Pel que fa a les activitats que duen a terme, cal assenyalar que, si bé hi ha algunes activitats de tipus eminentment culturals, com exposicions o cursos de valencià. La immensa majoria de les activitats que es desenvolupen als Cevex d'Amèrica són de tipus ludicofestiu i de conreu de la sociabilitat, com ara celebració de les falles, paelles, actes gastronòmics, celebració de Sant Josep, la Mare de Déu dels Desemparats o el Dia de la Hispanitat. També hi ha el cas singular d'Uruguai, que s'ha centrat en l'impuls de la pilota valenciana.

De la mateixa manera que ocorre amb els centres d'Espanya, hi ha una tendència decreixent en la quantia de les subvencions que situa la quantia total del 2015 en quasi la meitat que la xifra respecte al 2010. Quedarà encara per fer un estudi dels Cevex a Europa i a Àsia, però ja vos avance que entre els dos continents no n'hi ha més de deu.

Respecte als centres inactius, una volta acabats els informes de situació, la direcció general farà una proposta al Consell seguint el procés de revocació de la condició de Cevex una vegada aprovat el nou reglament. Per a fer esta proposta es donarà audiència als centres afectats i serà necessari l'informe preceptiu del consell dels Cevex.

I la quarta part, el foment de les activitats culturals, vos vaig a comentar les activitats dels Cevex de la setmana fallera en 2016. En la setmana de les festes falleres i amb la finalitat, per un costat, d'intensificar el contacte amb els membres i representants que van vindre, que se van desplaçar a València en eixes dates; i per un altre, de col·laborar també amb l'Ajuntament de València en la promoció de la candidatura de les Falles com a Patrimoni Immaterial de la Humanitat; des d'esta direcció general es va treballar des de l'inici d'any en la preparació d'un calendari d'actes de caràcter cultural institucional. Tot això amb la col·laboració de l'ajuntament i la Junta Central Fallera i l'Acadèmia Valenciana de la Llengua.

A diferència d'altres anys enrere, en la planificació i preparació de les activitats, es va voler posar èmfasi en el foment de la cultura valenciana i de la llengua pròpia, evitant aquells actes que no tingueren eixe caràcter, per posar un exemple, abans anaven a Mestalla, veien un partit i se'ls donaven entrades. Les activitats exercides van ser les següents: el dia 14 de març es va programar, en col·laboració amb l'Acadèmia Valenciana de la Llengua, una visita al monestir de San Miquel dels Reis, seu d'este organisme, on es va oferir als seixanta assistents dels Cevex que van participar un recorregut pe l'edifici històric, així com el desenvolupament d'un taller on es reproduïa el funcionament d'una reunió de l'Acadèmia Valenciana de la Llengua.

El dia 15 de març es va organitzar, en col·laboració amb l'Ajuntament de València, una visita guiada al museu faller, amb l'assistència també de seixanta persones. El dia 16 de març es va realitzar una recepció oficial a l'Ajuntament de València presidida per l'alcalde Joan Ribó, acompanyat pel conseller Manuel Alcaraz. Van assistir cent quaranta-huit persones dels Cevex, així com les falleres majors i la seua cort d'honor. Desprès de l'acte es va invitar als assistents contemplar des del balcó i terrasses de l'ajuntament la mascletà. Finalment, el dia 17 de març es va realitzar la recepció oficial en el palau de La Generalitat, presidida pel molt honorable president de La Generalitat, acompanyat de la secretària econòmica de Transparència i Participació, Responsabilitat Social i Cooperació, Zulema Pérez.

Dies 17, 18 i 19 de març, gràcies a la col·laboració de la Junta Central Fallera, les falleres majors dels Cevex que ens van visitar, van ser incorporades en la cort d'honor de la fallera major de València participant en tots els actes fallers. Cal destacar que van participar en els actes previstos representants i membres de catorze centres de valencians, quatre centres d'Amèrica: el Centro Valenciano de Mendoza, el Centro Valenciano de San Juan, Casa de València en Washington i Casa de València a Connecticut; dos centres d'Europa: la Casa Regional Valenciana de París i el Centro Valenciano del Exterior Gran Sur de Montpellier; huit centres d'Espanya: la Casa Regional de la Comunitat Valenciana a Saragossa, l'Associació Colònia Forcallano Catalana, Casa de la Comunitat Valenciana de Navarra, l'Associació Cultural Virgen de los Desamparados de Sevilla, Associació Cultural Comunitat Valenciana a Sant Antoni de Portmany a Eivissa, Falla El Toro de Calvià, Casa de València en Burgos i Casa de la Comunitat Valenciana a la Rioja.

La despesa econòmica per a La Generalitat de l'organització d'estos actes va ser mínim, atés que el treball va ser desenvolupat amb els mitjans materials i personals propis d'esta direcció general i amb la col·laboració desinteressada de l'Ajuntament de València, l'Acadèmia Valenciana de la Llengua i la Junta Central Fallera. Únicament es va sufragar el desplaçament de seixanta persones amb autobús per a la visita al monestir San Miquel dels Reis amb un cost de 220 euros. Per comparar amb el cost econòmic al març del 2015, el programa «avió faller» va tindre un cost total de 5. 686,16 euros amb el desglossament següent: menjars i sopars dels participants, 4. 080,16 euros; lloguer dels autobusos, 1. 606 euros.

Noves activitats proposades per al 2016. En la memòria d'actuacions prevista en el pressupost de La Generalitat per a l'any 2016, es preveuen com a objectius bàsics respecte als Cevex: potenciar el coneixement de la cultura, tradicions, llengua i música valenciana en els Cevex, donar suport als joves valencians residents a l'exterior per raons econòmiques i les mesures per afavorir la seua integració i participació en la vida cívica i política. I per a l'èxit d'estos objectius es proposen com principals línies d'actuació les següents.

La primera, la revisió dels mecanismes de col·laboració de la Generalitat amb els Cevex per afavorir una major transparència i difusió de les seues activitats; les ajudes per a les activitats i inversions dels Cevex que han sigut exposades en els anteriors apartats, la realització d'estudis sobre la joventut valenciana en l'exterior; de fet, el nou decret reguladors del Cevex ja contempla l'obligació de fer estudis estadístics respecte a la població valenciana assentada en l'exterior per a fer polítiques encertades i complir amb les estratègies marcades pel govern. El primer que hem de fer és un estudi rigorós de la realitat sociològica de la joventut que ha hagut de desplaçar-se fora d'Espanya per falta evident d'oportunitats. En la direcció general no comptem amb recursos propis per a poder fer-ho, per la qual cosa s'encarregarà una contractació externa per procediment de concurs.

L'organització d'exposicions en els Cevex, junt amb l'Acadèmia Valenciana de la Llengua i el departament amb competències en la conselleria de cultura, per a potenciar la cultura valenciana i la recuperació de la memòria democràtica. A hores d'ara hem fet una reunió conjunta amb la Direcció General de Patrimoni Cultural i l'Acadèmia Valenciana de la Llengua. L'acadèmia es compromet a redactar un document amb propostes d'activitats per a fomentar la llengua i la cultura valencianes; d'una banda, la realització d'exposicions itinerants en els Cevex de l'obra de diversos autors valencians; d'altra banda, s'oferirà la possibilitat que un acadèmic es trasllade als centres per impartir conferències.

Exposicions itinerants sobre escriptors valencians als centres valencians de l'estat espanyol, l'Acadèmia Valenciana de la Llengua té un fons d'exposicions itinerant dedicat a la literatura en valencià. Cada any, l'acadèmia el dedica a un escriptor significatiu, entre les activitats que es realitzen figura una versió reduïda i transportable en format de panells enrotllables de l'exposició principal dedicada a un autor valencià. Eixa exposició itinerant visita múltiples ajuntaments, instituts, escoles i centres socials de la Comunitat Valenciana al llarg de l'any dedicat a eixe escriptor. En estos moments, l'Acadèmia pot posar en disposició dels centres valencians de l'estat espanyol les exposicions següents: «Joan Roís de Corella i el seu temps»; «Teodor Llorente, patriarca de la Renaixença»; «Carles Salvador i el seu temps»; «Enric Valor, el valor de les paraules»; «Vicent Andrés Estelles, cronista de records i esperances». L'Acadèmia Valenciana de la Llengua assumirà les despeses de transport dins de l'estat espanyol, els llibres i el documental. Si el Centre Valencià de l'Exterior tinguera interés, podria impartir-se una conferència sobre l'escriptor a càrrec d'algun acadèmic.

A més d'estes exposicions, l'acadèmia té en fase de producció una dedicada a la història de la literatura valenciana, tant en castellà com en valencià, que podria posar-se també a l'abast dels centres valencians en l'exterior. També seria interessant difondre l'exposició itinerant recent dedicada a Raimon que acompanya els concerts de la gira «Raimon a casa» produïda per La Generalitat i la Diputació de València.

Per altra banda, el departament de cultura prepara també una proposta concreta d'activitats relacionades amb la difusió de la cultura valenciana que poden ser d'interés per als Cevex. Una volta estiga dissenyat el catàleg complet que se'ls oferirà, es remetrà als Cevex un qüestionari per a conéixer els seus espais físics, les instal·lacions, la disponibilitat per acollir exposicions itinerants, així com l'interés en altres iniciatives culturals. Amb els resultats obtinguts se seleccionarà un Cevex pilot en Espanya per començar aquestes activitats.

Quant a la política lingüística, treballem en coordinació de la Direcció General de Política Lingüística i Gestió del Multilingüisme i l'Acadèmia Valenciana de la Llengua per tal de portar endavant el pla d'acció en matèria de foment de la llengua pròpia. La línia de subvenció 422. 50, promoció del valencià i gestió del multilingüisme, té un pressupost per a 2016 de 7. 000 euros. Els beneficiaris seran els Cevex per a la realització de cursos de valencià i activitats de promoció de la llengua i cultura valenciana. Aquestes ajudes es regulen en un projecte d'ordre de subvencions que en aquests moments està tramitant-se per la direcció general competent.

Per finalitzar, m'agradaria fer alguns aclariments respecte a la naturalesa dels Cevex. Ho dic perquè massa sovint han sigut tractats com a extensions o sucursals de La Generalitat. Els Cevex són associacions privades sense ànim de lucre, constituïdes per comunitats de valencians i valencianes assentades fora de la Comunitat Valenciana, que han de ser reconegudes com a tals per l'òrgan competent de La Generalitat. Per tant, són col·lectius de caràcter privat que tenen la peculiaritat de ser constituïts per valencians i valencianes que resideixen a l'exterior funcionant com a vincles entre la nostra terra i els valencians que estan fora. No hi ha cap dubte que la seua existència és positiva i que es tracta d'un moviment associatiu que, per les seues característiques, mereix un tractament diferencial. No oblidem, en cap moment, que el poble valencià té una llarga història de migracions que ve des de molt lluny, migracions que han configurat la nostra identitat. Valencians i valencianes que emigraren i emigren per raons econòmiques, polítiques o d'altra índole. Valencianes i valencians que durant tot el segle XX construïren el seu projecte vital a Algèria, als Estats Units, a França, a América Llatina o per tota Espanya. És en eixa emigració on està l'origen de molts dels Cevex de l'actualitat, i per això, ells són dipositaris d'una part important de la memòria del poble valencià.

Aquesta rellevància que tenen els vincles amb la ciutadania valenciana en l'exterior es manifesta al més alt nivell en la menció que el nostre Estatut d'autonomia, en l'article 3 fa de la participació de les comunitats de valencians assentades fora de la Comunitat Valenciana. L'existència i la regulació de comunitats en l'exterior no és tampoc cap peculiaritat especial dels valencians ni tampoc dels últims anys, totes les comunitats autònomes en què l'emigració ha sigut un element important en la seua història compten -en algun cas, des de fa dècades- amb un reconeixement i una regulació d'aquest tipus de comunitats, com són els casos de Catalunya, Aragó, Andalusia, País Basc o Galícia, per posar alguns exemples.

Les primeres cases de València van ser fundades quasi un segle, sense elles no podem entendre la realitat de l'exili valencià. Per tot això, i amb la voluntat clara d'ajudar el Cevex a afrontar els reptes de futur que tenen plantejats, la Direcció General de Transparència i Participació està treballant per donar un nou impuls a la política d'ajuda a les comunitats valencianes en l'exterior i ho estem fent comptant amb ells i amb els paràmetres que he exposat ací, perquè les ficcions adornades d'un fals patriotisme no tenen cabuda en les polítiques de l'actual govern de La Generalitat.

Moltes gràcies.

El senyor president:

Moltes gràcies, senyora directora general.

I a continuació anem a procedir també a que els grups parlamentaris es posicionen en la seua intervenció. En primer lloc, el Grup Ciudadanos, que era el sol·licitant de la compareixença. ¿Senyor Córdoba?

El senyor Córdoba Cortijo:

Tengo aquí algunos ejemplos que quisiera poner sobre ello. Me ha gustado mucho la puntualización que ha hecho diciendo que son «asociaciones privadas sin ánimo de lucro»; entonces, si queremos que estas asociaciones privadas sin ánimo de lucro sean subvencionadas y que tengan aporte institucional y económico por parte de la Generalitat Valenciana, pues deberían, como mínimo, institucionalizar las actividades que realizan y ser aceptadas, por ejemplo. Algunos datos que tenemos del Cevex de Mendoza, Argentina, «clases de dibujo y pintura», afortunadamente pone la coletilla «en valenciano»; «clases de dibujo artístico y paellas mensual, Centro Valencià La Senyera de São Paulo»; «curso de estimulación de memoria» -esa es la actividad que hacen en la Colectividad Valenciana de Chile-; «campeonato de truc» -este es el que más me gusta- en el Centro Valenciano La Lluna, Casa de Valencia en Nueva York -supongo que entre la quinta y la sexta avenida juegan al truc- «Fiesta de los Reyes Magos: banquete de agradecimiento» en la Spanish American Cultural Club-Casa de Connecticut; «cena de fin de año y celebración del Día de la Hispanidad» en la Asociación Cultural Valenciana de Mendoza; «actividades deportivas y de motor» en la Asociación Casal Valencià en China y «cenas y almuerzos en el Cevex de Estocolmo». En todas estas actividades, pues dentro de una asociación privada nos pueden parecer razonables, si tienen que tener soporte de la Generalitat, creo que tienen que tener una cobertura mucho más amplia y en eso estamos de acuerdo.

El senyor president:

El senyor Torres García:

Gràcies, president.

Gràcies, senyora Mas.

La veritat és que compartim algunes de les reflexions que ha fet el company de Ciudadanos -que no servisca de costum, la veritat-. Però sí que es de veres que ens preocupava, en certa manera, quina era la política que anava a adoptar aquesta conselleria respecte als Cevex, uns Cevex que entenem que tenen una utilitat important quant al manteniment dels lligams, de la cultura, de les tradicions i de les relacions dels valencians i les valencianes a l'estranger i a altres comunitats, però també de gent de l'estranger que ha passat llargues temporades a la nostra comunitat i que volen mantindré eixes relacions.

També entenem que, evidentment, no tots poden funcionar igual i dintre d'eixa avaluació que estan fent és evident que trobaran uns que funcionen millor, uns altre que funcionaran pitjor i inclús que a temporades alguns tindran una gran activitat i en algunes doncs també desapareixeran. El que no entenc és que es pogueren utilitzar aquests centres per a altres activitats o que es pogueren utilitzar també amb algun altre interés que no fóra més enllà del de difondre la nostra cultura o mantindré eixos lligams amb la nostra comunitat. I ahí sí que m'agradaria recordar que en premsa eixia fa poc que el Consell sospitava que alguns Cevex havien sigut utilitzats de tapadora i sí que ens agradaria que es poguera ampliar eixa informació i si dintre d'eixa auditoria que estan diguent que estan fent han trobat alguna irregularitat.

Nosaltres no és que hàgem trobat ninguna irregularitat en sí, però bé, la gent que hem tingut la sort de conéixer algun dels Cevex a l'exterior, doncs sí que hem vist eixa diversitat, sí que alguns eren més religiosos, no? , es dedicaven més a promocionar la figura de la Mare de Déu dels Desemparats, però bé, era la seua vocació; alguns eren més folklòrics. Però ens ha sorprès que en alguns hem vist inclús funcions d'agregats comercials i de muntar una oficina en la qual el seu interés era més el d'establir relacions comercials amb diferents col·lectius que no el de difondre la cultura. No sé si dintre d'eixa avaluació vostés han trobat eixes percepcions que alguns hem vist quan, per altres motius, hem visitat alguns països i hem tingut alguna relació amb alguns dels Cevex.

També la percepció que hem tingut a vegades ací és la manipulació i la utilització també d'aquests col·lectius amb algun interés que no acabaven d'entendre. De fet, en la coordinadora (inintel·ligible) . estàvem habituats a que en l'època en la qual els Cevex va paréixer que era una política d'estat, de repent, en l'avió faller no venien valencians que havien tingut relació amb València, sinó que venia gent d'organitzacions d'alguns països que no tenien ninguna relació amb València i venien, precisament, a buscar organitzacions per a captar fons i per a captar projectes de cooperació que, ens pareix molt bé, però no enteníem quina era la relació, no? , dels Cevex en eixe tipus de política. I ens estranyava un poc, no? , perquè venia la coordinadora quan alguns venien en el viatge subvencionat des de la conselleria i deien, «no, no, però si és que qui dóna els diners és la conselleria, no és la coordinadora». Però bé, entenc que buscant algun lligam en alguna organització. Per tant, durant anys, molts, hem dubtat, no? , de la utilitat d'aquests Cevex i sí que agraïm que, bé, que facen eixa avaluació, que li donen una altra dimensió, sempre tenint en compte que són centres, com vosté ha dit, que són privats, que evidentment no es pot intervindre directament sobre ells, però si se'ls va a subvencionar, que tinguen uns clars objectius i una utilitat clara.

Moltes gràcies.

El senyor president:

Moltes gràcies, senyor Torres.

Senyor Bellver?

El senyor Bellver Casaña:

La veritat és que està bé esta compareixença per a que mos informe la directora general de quines són les comunitats valencianes assentades fora de la comunitat, que mos diga que estan treballant en un nou decret -si no ho he entés malament- per a tindre un nou reglament. Està bé, estem a 20 d'abril de 2016, està bé que la direcció general estiga treballant en el que ha de ser un reglament d'una cosa que, segons ha dit la directora general, era un desficaci. Bé, doncs no està malament que nou mesos desprès encara estiguin treballant en eixe nou decret.

El mateix respecte a l'ordre de subvencions, que he entés una crítica directa a les subvencions que s'atorgaven en un altre moment i, nou mesos després, diuen que estan en la fase inicial d'elaboració d'una nova ordre de subvencions. Doncs també crida l'atenció este fet; si tant s'ha de modificar respecte a estes qüestions, que nou mesos després encara estiguin en la fase inicial de l'elaboració d'un nou reglament i d'una nova ordre de subvencions. Miren, ho estan diguent vostés mateix, al final estem parlant d'associacions privades que prenen la decisió de dedicar els seus esforços de socialització a allò que entenen. Són associacions privades i és després la comunitat autònoma la que decidix, els valencians ací els que decidim tindre contacte en eixes associacions privades. Clar, ja veig per on van vostés, ja veig no sols per on va el govern tripartit, sinó també per on van els grups parlamentaris. Ja s'està posant en qüestió quines són les activitats que estan realitzant eixes associacions privades que, torne a dir, han pres la decisió d'associar-se i, en este cas, associar els seus esforços de socialització a allò que entenen, a les falles, a la religió, a la Mare de Déu o al folklore, com vostés estan criticant, en este cas, ho estan fent veladament.

Em pareix bé el que deia la directora general. Diu que, en les seues últimes paraules deia que van a prendre decisions conjuntament i que les decisions que han de prendre respecte a estes associacions fora de la Comunitat Valenciana han de tindre en compte el que pensen estes mateixes associacions. Home, ja em crida l'atenció que estiguen vostés. , també és habitual en la ideologia dels partits polítics que vostés representen, ja és habitual que parlen de «tenemos que tener en consideración, tenemos que tener en cuenta las asociaciones, qué piensa la gente. », però a l'hora de la veritat, d'això res.

Mire, jo, sincerament, seria un detall per part de la direcció general, en este cas, que tinguera en compte quina és l'opinió d'estes associacions a l'hora d'establir eixes exposicions itinerants que vostés van a plantejar o estes xarrades de les quals estan parlant. I a més ho ha dit vosté: «Les vamos a enviar un catálogo de qué exposiciones, les vamos a enviar un catálogo de qué charlas podemos poner a su disposición. » Home, pues no estaría mal, ja que tant parlen vostés de tindre en compte el que diuen estes associacions, no estaria malament que tingueren en compte quina és la seua opinió, perquè a mi m'agradaria, i si me contesta vosté que sí li demanaré la documentació per escrit, a mi m'agradaria que em presentara tota la documentació que els han fet arribar els col·lectius en l'estranger i fora de la Comunitat Valenciana demanant-li les exposicions d'Estellés o demanant-li l'exposició de Raimon. Clar, vostés el que estan fent és posar un catàleg a disposició d'estos col·lectius atenent exclusivament el seu interés partidista, el seu interés ideològic. No estaria, per tant, de més que a banda de dedicar-se a fer rodar l'exposició del senyor Raimon, tinguera en compte quines són les necessitats d'estes associacions privades sense ànim de lucre que han sigut reconegudes per La Generalitat sense ningun tipus d'obligació per la seua part.

Res més i moltes gràcies.

El senyor president:

Gràcies, senyor Bellver.

Pel grup de Compromís, senyor García?

El senyor García Latorre:

Moltes gràcies, senyor president.

Senyora Mas, en primer lloc, vull donar-li la benvinguda a esta primera compareixença que té hui vosté ací.

Per al Grup Parlamentari Comprimís, els Centres Valencians en l'Exterior. (remors) entenem que són una.

El senyor president:

El senyor García Latorre:

Moltes gràcies, senyor president.

Per al Grup Parlamentari Compromís, els Centres Valencians en l'Exterior són una eina molt positiva, com bé ha explicat la directora general, per als valencians i valencianes que per diverses raons han hagut de marxar fora del País Valencià, i són un punt de trobada on es manté la flama del valencianisme, de la nostra llengua, cultura, gastronomia, música i forma de ser com a poble. Són també un aparador per donar a conéixer a les comunitats o països on estan implantats la nostra terra, els seus recursos, atractius turístics, com bé s'ha dit ací, i les potencialitats que tenim. Som i hem sigut un país d'emigrants, i continuem sent-ho.

Des del pacte del botànic, un dels elements que s'ha volgut posar en valor ha sigut la participació i l'associacionisme. En este cas, els Cevex són un moviment clarament associacionista. Des de Compromís no volem que els Cevex continuen sent eixes xarxes clientelars, com bé s'ha explicat, sinó vertaders punts i vivers d'iniciatives ciutadanes i culturals.

Cal una nova regulació més transparent i àgil, tant en l'àmbit del seu funcionament com en l'apartat de concessió d'ajudes. Cal establir quins han de ser les comeses dels Cevex, ja que són el rostre i el punt de convergència de totes les persones de la nostra comunitat que per diverses raons han tingut que emigrar cap a un altre país o territori de l'estat a finalitzar els estudis, cercar treball o qualsevol altra activitat. Des de Compromís entenem que el nou decret, que regula el reglament del funcionament dels Cevex ha de ser molt concret en quant als objectius que han de complir estos centres i quines han de ser les seues prioritats per no convertir-lo en el típic club d'amiguets, sinó que hi haja unes activitats concretes, avaluables i objectivables.

La realitat social i canviant que patim fa que dels focus importants que els focus importants d'estos nous Cevex siguen els joves en l'exili, que en la darrera dècada han hagut de deixar les seues llars i desplaçar-se a països europeus i a la resta del món. Elles i ells, nosaltres entenem que han de ser un objectiu prioritari en la redefinició d'estos nous Cevex.

Altre punt que des de Compromís s'entenen que han de recollir esta nova reglamentació és la coordinació amb els òrgans estatutaris de La Generalitat, concretament, en l'Acadèmia Valenciana de la Llengua. Ahí vosté sí que ha fet una sèrie d'activitats que es poden realitzar i que l'acadèmia pot oferir, no és que s'hagen d'imposar, sinó que s'oferixen com un catàleg en el qual els diferents centres podran anar adquirint, o no, o anar sol·licitant-ho. És important, com bé també ha dit vosté, que s'avance en qüestions de paritat i organització coordinada, en este cas jo crec que és un avanç important, tant en l'estructura del Consell, en la qual entra la paritat; i també el tema de fer eixe congrés que se farà cada quatre anys en el qual es podrà explicar en comú experiències i, sobre tot, estratègies a seguir de cara al futur.

També coincidim en la nova regulació que ha d'emmarcar la concessió d'ajudes establint criteris, com he dit abans, objectius i, sobretot, avaluables. No se pot subvencionar qualsevol cosa, sinó que han de ser coses que incidisquen en aquells objectius que s'hagen marcat en el reglament de funcionament dels nous Cevex on s'atorguen les subvencions, establint programes d'activitats i control sobre el destí de les ajudes. Important també, i això ho ha remarcat en la seua intervenció, serà el reconeixement d'estos nous Cevex i com s'ha de fer i, sobretot, també en base als informes que s'han realitzat dels centres que es troben inactius, també hi haurà que buscar a vore què se fa al voltant dels mateixos, si se continua, si en este cas se deixa congelada la seua activitat o si cal incentivar la seua reactivació.

També, una part molt important és revertir esta situació caòtica en la qual ens trobem i en la qual, de tota la quantitat de Cevex que tenim repartits arreu del món, tampoc sabem de molts d'ells quina és la seua situació actualment. I, sobretot, establir quin paper van a jugar de cara a un futur.

Definitivament, nosaltres entenem que els Cevex són associacions privades que poden complir una finalitat social, en este cas, de foment de la cultura valenciana i, sobretot, eixes activitats i eixes promocions i eixes subvencions que s'han de donar, han d'anar relacionades en eixa activitat. Nosaltres, des d'ací volem agrair el treball que des de la direcció general s'ha fet perquè sabem que és ardu, sobretot, en este temps que ha passat per a poder assabentar-se i poder situar-se i fer eixa auditoria de reubicació de com està cada un d'estos centres tant en l'estat espanyol com fora de l'estat. I, sobretot, tenint en compte que els Cevex són una finestra de la nostra comunitat. Cal tractar-los com toca i, en este cas, doncs estarem pendents del nou decret i del nou reglament i també la nova ordre d'ajudes a estos.

Moltes gràcies.

El senyor president:

Gràcies, senyor García.

Senyora Tirado?

La senyora Tirado Museros:

Sí, gràcies, senyor president.

Senyora Mas, benvinguda a aquesta comissió i a aquest parlament i, sobretot, enhorabona per la seua exposició tan detallada, coherent i, sobretot, responsable respecte a la gestió que vosté està impulsant d'allò que desgraciadament sempre va estar un instrument, com és el cas dels Cevex, al servei d'alguns membres del govern i del partit que desgraciadament ha estat durant vint anys malbaratant els nostres recursos i els nostres diners. Ha vingut vosté ací a explicar-nos el futur més immediat d'un dels espais de gestió que desgraciadament també porten el «segell Blasco».

Una vegada més, l'herència enverinada d'aquell que es feia servir de la política per a enriquir-se i enriquir als seus engreixant les seues butxaques, l'interés partidista i, sobre tot, la xarxa de clients que li permetrà perpetrar-se en el poder. En fi, ja sap vosté allò de favor con favor se paga.

Com molt bé ha explicat, eixa frase també era aplicable a la gestió dels Cevex, la finalitat dels quals, evidentment, no residia precisament en fomentar la participació dels valencians que residixen en l'exterior, entre altres objectius, sinó d'abordar les seues principals funcions des del més absolut clientelisme i des del més pur intervencionisme, com tot allò que passava per les mans de Blasco relacionat amb temes de participació ciutadana.

Tant és així que els anteriors consells del Partit Popular mai mostraren cap interés en donar un major suport per tal de dotar-los de més funcionalitat i activitat real als Cevex, més enllà d'allò relacionat amb activitats ludicofestives, com vosté assenyalava, o l'escàndol de l'avió faller que no vaig a explicar perquè ja s'ha comentat, o amb l'exportació d'una imatge absolutament desproporcionada i irreal dels projectes megalòmans i ruïnosos, com s'ha demostrat finalment de la Comunitat Valenciana. I una mostra d'això és l'escassa activitat en alguns casos i la nul·la activitat de funcionament en altres d'alguns dels centres Cevex, com ha assenyalat vosté en la seua exposició.

I no només això, sinó la inoperativitat real del consell dels Cevex, així com la utilització possiblement irregular, com s'ha assenyalat, d'alguns d'aquests centres. Per això valore positivament la seua iniciativa que, com vosté explica, està a punt de culminar, d'elaboració d'un nou decret regulador dels Cevex que els dote de major funcionalitat i en els quals es contemplen accions destinades a persones i col·lectius socials més desfavorits, al foment de la participació real, de la cultura i de la nostra llengua, superant les activitats clàssiques -moltes vegades tòpiques i típiques- com vosté remarcava en la seua intervenció. Però, sobretot, -i aquest és un dels aspectes pels quals tenia especial interés en escoltar-la avui a vosté- per les activitats que pretenen desenvolupar de suport als joves que s'han vist obligats a emigrar del nostre país buscant noves oportunitats d'ocupació i d'emancipació, precisament les què no han trobat ací en els últims temps. Crec que més que una bona iniciativa és una iniciativa necessària i, sobretot, coherent amb la tasca encetada per aquest govern que situa en primer lloc a les persones i per això també vull felicitar-la.

També m'agradaria destacar de la seua gestió al voltant dels Cevex, una qüestió que podria parèixer menor però que en cap cas ho és, i que és en definitiva -jo crec- l'epicentre del seu èxit i és la seua estructura, el fet d'abordar la seua estructura funcional. La nova organització que es proposa dels consells dels Cevex atenent a criteris, evidentment, de major equilibri i de proporcionalitat entre els representants de l'administració i dels Cevex.

I, per últim, m'agradaria destacar la nova política de subvencions que vosté destacava eliminant el que ha estat una pràctica habitual en els darrers consells del Partit Popular de la subvenció nominal -ho ha dit- i basades en criteris absolutament equivocats, absolutament desequilibrats i que no responien a què anaven a fer o quins projectes anaven a desenvolupar-se, sinó qui anava a fer eixos projectes, no? I ho estan fent establint nous criteris que permeten, en definitiva, la lliure concurrència, així com la necessitat de convocar noves línies d'ajudes que vagen encaminades a potenciar les activitats plantejades dins de la nova política de gestió dels Cevex, d'atenció i suport als col·lectius socials més desfavorits. I tot allò amb un major seguiment de les activitats i de la tasca desenvolupada per aquests centres.

Estic convençuda -ja finalitze- que tot allò que s'ha exposat ajudarà, en definitiva, a convertir els Cevex en vertaders espais de participació i de vertebració social i cultural, que és el que sempre haurien d'haver sigut.

Res més i gràcies.

El senyor president:

Moltes gràcies, senyora Tirado.

Senyora directora general, té vosté la paraula per a poder contestar a les intervencions al llarg de cinc minuts. (Veus)

La senyora directora general de Transparència i Participació:

Gràcies.

Bé, gràcies en primer lloc a les intervencions de la senyora Tirado i del senyor García, i passe a contestar als altres tres grups.

Per deferència per la proposta de la comissió de compareixença, senyor Córdoba, estem d'acord, la (inintel·ligible) . de les activitats dels Cevex era necessària i vosté ha enumerat una sèrie d'activitats que, òbviament, poden ser activitats que tenen cabuda dins d'estos centres però que no han de ser l'activitat principal ni la seua funció principal que han de fer. Per tant, en això estem totalment d'acord.

Sí que és cert que jo he tingut el plaer de visitar alguns centres a l'estat i te n'adones que funcionen més com un centre cultural i un centre de retrobament de tots els valencians i valencianes, veïns i veïnes al costat d'on està la seu que s'apropen i que són propis de l'altra comunitat autònoma però que van perquè fan tallers de teatre, fan activitats culturals que no són estrictament valencianes però que també servix com un centre cultural dins de la pròpia ciutat on residixen. I, per tant, hem d'estar també oberts a què ells pugen fer també les seues activitats pròpies dins del centre.

I, per últim, la qüestió del turisme, vam tindre una primera reunió el conseller, el secretari autonòmic de Turisme, Francesc Colomer, i jo per a parlar que existien estos centres, que si ells tenien alguna iniciativa al respecte, vam quedar que ho aniríem parlant. De fet, fa uns dies hem rebut un correu que. , ells van enviar uns becaris i tal, a unes determinades ciutats europees i ens demanen que si tenim centres. Vull dir, estem en contacte sempre perquè si hi ha alguna iniciativa que puga entrar dins de l'estructura dels Cevex i pugem compartir activitats o puguem beneficiar-los en el sentit que vaja una persona allí i els puguen assessorar, igual que en el cas dels joves emigrants. En París me contaven, no? , que hi ha molta gent d'estudiants que van a París, que no dominen bé l'idioma i, des del Cevex els ajuden a anar a un centre de salut, a fer d'intèrpret, a anar al banc o obrir un compte, que pot ser una cosa tan normal ací però que, quan no domines l'idioma doncs costa moltíssim, no? Doncs vull dir, també fan eixe tipus de paper d'ajuda i de recolzament a les persones que arriben, i ho faran amb un valencià i amb una valenciana, i ho faran amb un madrileny i amb qualsevol persona que s'acoste al centre per donar-los eixa ajuda.

Desprès, senyor Torres, les notícies d'irregularitats, nosaltres per això estem fent estos informes i estes anàlisis. La veritat és que hi ha coses que xoquen moltíssim. És cert que hi ha una deixadesa i una manca d'interés per saber què és el que estaven fent al llarg de molts anys. Però, ho heu vist a les gràfiques, hi ha un despuntament, sobretot quan el conseller que nomenava la diputada Tirado estava al front; doncs hi ha unes xifres desorbitades en certes coses i, a més, coincidixen en la creació de molts centres.

Entre 2003-2008 creen molts centres que coincidix al mateix temps que ara són els mateixos que no mos contesten als correus, no hi ha telèfon, crides i eixe telèfon ja no existix. Vull dir, en el moment en el qual deixa d'estar esta persona al front d'estos centres, deixa d'haver activitat en molts altres que s'havien creat expressament en eixos anys, no? Per tant, doncs bé, donen indicis. Òbviament, en el moment en què tinguem una cosa més clara, doncs ho posarem en coneixement de qui pertoque. Però vaja, són coincidències que, bé.

I, desprès, és cert, respecte a les relacions comercials que vosté indicava, a mi sí que se m'ha plantejat, per part d'alguns presidents d'alguns dels centres que volen que eixa iniciativa isca avant, nosaltres no l'hem considerada. Crec que no és el marc, el dels Centres de Valencians de l'Exterior, el més oportú per a fer relacions comercials ni internacionals, ni d'importacions, ni d'exportacions; crec que no és el marc i així s'ho he fet vore. Aixina i tot, cada u té la opinió que té, però nosaltres no anem a fomentar eixe tipus de relacions comercials. Sí que m'agradaria deixar clar que és prou complicat tindre una comunicació fluida amb estos centres -independentment ja de les diferències horàries i tal-. En la comunicació via correu, en alguns casos, com estos centres que se van crear i tal, doncs el correu mos el torna; però és que en altres que me diu que sí que existix no hi ha contestació. Eixa comunicació és difícil fins i tot a l'hora de justificar les factures de les subvencions. A voltes mos arriben quan mos arriben i de la manera en què arriben, perdem uns dies i per tant, doncs bé, sempre és més complicat i això hem volgut també fer-ho molt més dinàmic en el nou decret en l'ordre de subvencions, que siga el més dinàmic possible i, tot el que es puga fer de manera telemàtica, doncs intentar fer-ho per a que siga molt més directe.

I, senyor Bellver, nou mesos. clar, és que la direcció general no s'encarrega només dels Cevex, s'encarrega de dos qüestions principals, que són transparència i participació; i de la primera, crec que ho he deixat clar a l'inici de la intervenció, no? La transparència, per desgràcia, no va ser un dels seus punts forts en el seus governs i, per tant, nosaltres ens hem hagut de desenvolupar. I, a més, hem desenvolupat una llei que va ser aprovada en l'últim ple de Les Corts d'abril, del seu govern, i que ens hem limitat a posar-la en marxa. La llei entrava en vigor el dia 9 d'octubre, com vosté comprendrà, vam haver de córrer més del possible per a posar en marxa eixa llei i que tinguérem un portal de transparència que complira la llei. Damunt, desprès el vam fer més accessible, més dinàmic i el vam presentar en gener. L'equip que nosaltres tenim en la direcció general són vint persones, vint-i-una contant-me a mi; un equip que, quan vam arribar. li recorde que som una conselleria nova i que no ha sigut fàcil començar el camí, una conselleria on. jo estava en Castellfort, tenia l'administració general la meitat en En Bou, la meitat en Valeriola, fins al mes d'entrat agost no ens vam retrobar tots.

No ha sigut fàcil iniciar este camí, tampoc ha sigut fàcil treballar amb un personal escàs, també amb un personal, per exemple, la part de participació és molt econòmica, perquè el que vostés entenien per participació era donar subvencions i ja està, i tramitar-les i, per tant, doncs clar, tenim un equip on no tenim, per exemple, un tècnic de participació, no existix un tècnic de participació en La Generalitat. No n'hi ha. Per tant, és prou complicat dur endavant estes polítiques i, a més, li recorde que hem fet el decret de codi de bon govern, que estarà a punt d'aprovar-se en este mes. En una setmaneta, o en esta mateixa, tréiem ja el primer esborrany de reglament de transparència, que serà el primer de tot l'estat, ninguna comunitat autònoma té un reglament de transparència. El llançarem esta setmana o la que ve i crec que s'estan fent grans esforços.

A més, l'ordre de subvencions, hem fet una ordre que servisca per als quatre anys, per als que vinguen; una ordre que no se faja cada any ni que s'haja de reestructurar, modificar. , i tot això té uns tràmits. Té els tràmits, a més, en tots els nostres reglaments, en tota la nostra normativa hi ha un tràmit d'audiència pública d'exposició pública, però també un de participació obert, als Cevex s'han fet aportacions al seu decret. Al decret de transparència qualsevol persona també ho ha pogut fer en participació online, en el portal de transparència, en l'apartat de normativa jurídica en tràmit d'elaboració, vosté podrà trobar tota la normativa en tots els informes preceptius i en els esborranys que s'han anat modificant al llarg de tots els passos.

Per tant, crec que s'han fet grans avanços i no se'ns pot recriminar que tardem nou mesos en fer un decret. A més, ja li dic, també hem de canviar motes dinàmiques que hi havien establides a l'hora de dur endavant estes normatives i, se va a sumar una altra cosa, i és que en novembre vam haver de resoldre les subvencions del seu govern, de l'any 2015 i això (rient) també té la seua complicació i els seus dos mesos de tramitació. Ens haguera agradat, per suposat, poder fer-ho molt abans el decret, molt abans l'ordre de subvencions, però consideràvem que havíem de fer-ho amb calma, sabent el que volíem. Acabaran en un mes, probablement, l'ordre de subvencions i llançarem les convocatòries, i això mos suposarà que l'any que ve l'ordre de subvencions no l'haurem de fer, sinó que serà simplement llançar les convocatòries. I açò farà que avancem molt més els terminis. Per tant, crec que amb això ja li conteste a la majoria o, al menys, crec que a tot el que m'ha preguntat, si no li. , no sé si tinc un altre torn.

Gràcies

El senyor president:

Moltes gràcies, senyora directora general.

Senyor Bellver. (S'interromp la gravació)

La senyora directora general de Transparència i Participació:

(Inoïble) . comentava vosté que se'ls enviarà el catàleg d'exposicions i que no se comptarà amb la seua opinió. Jo li vaig a llegir textualment el que he dit, per a que veja vosté que sí que. «Una volta estiga dissenyat el catàleg complet que se'ls oferirà, es remetrà al Cevex un qüestionari per a conéixer els seus espais físics, instal·lacions, disponibilitat per acollir exposicions itinerants així com l'interés que tinguen en altres iniciatives culturals», vull dir, se'ls va a demanar. Aixina i tot, jo en els que he estat, que en este any han sigut uns quants, els he comentat la iniciativa i estan tots esperant que els doten de contingut, perquè en molts anys no han rebut absolutament res per part d'este govern.

El senyor president:

Bé, moltes gràcies, senyora directora general.

Obrim un torn de rèplica de segona intervenció. El senyor Córdoba, no, el senyor Torres? Per dos minuts.

El senyor Torres García:

Gràcies, president.

Bé, més que res era per agrair la senyora Mas que no tinguen com a objectiu promoure interessos comercials ni que siguen. , perquè, a més, ja existixen els instruments per això, a través de derivació internacional. Però bé, vosté haurà vist que alguns Cevex sí que s'havien utilitzat per a eixe tema.

I, bé, agraïm també que estiguin fent eixa avaluació i que ens informe puntualment de quins són els resultats i, de fet, quan jo feia l'exposició de les activitats que veia allí, no era perquè jo tinga animadversió a eixes activitats, promoure una missa per a la Verge dels Desemparats i tal. , era perquè són les que apareixen, no? , en la pàgina web dels Cevex apareixen concurs de paelles, muntar falles, tallers de falles, missa en honor a la Verge dels Desemparats. , bé són una relació. , que em pareixen perfectes i que cada Cevex s'organitze i que, com a entitats privades, facen ús d'aquelles activitats culturals que tinguen a vore amb eixos lligams amb la Comunitat Valenciana. Ho deia de manera constructiva, de fet, no cal ficar-se a la defensiva i cada vegada que traguem ací la Verge dels Desemparats. , el Partit Popular es pense que estem ací atacant, no? , tot el contrari.

De fet, jo crec que hauríem d'agrair, no? , que s'estiga fent esta avaluació perquè, com hem vist, el conseller Blasco va utilitzar els Cevex de manera dubtosa i el PP, el que va fer va ser simplement, una vegada el conseller va entrar a la presó, ni tan sols fer eixa avaluació, que l'hauria d'haver fet el Partit Popular, perquè en tot el que tocava el conseller Blasco, jo considere que hauria estar en entredit i, de fet, hauríem d'agrair, no? , que aquest nou conseller estiga fent ara aquesta avaluació i aquesta auditoria. I, res, jo ho dic d'una manera constructiva, no cal ficar-se sempre a la defensiva i atacar.

Moltes gràcies.

El senyor president:

Moltes gràcies, senyor Torres.

Senyor Bellver?

El senyor Bellver Casaña:

Sí. D'una manera defensiva no. El que jo els estic diguent és que estem parlant d'associacions privades que se dediquen a allò que ells han entés que s'ha de dedicar. Aleshores, clar, criticar com estan fent ací veladament que l'Associació Junta Fallera Valenciana en qualsevol ciutat de l'estranger es dedique a fer una falla, doncs és que se em sembla que és una barbaritat. S'està dedicant a allò que eixa associació es dedica i, per tant, que vostés estiguen criticant estes qüestions, torne a dir, no tant el nerviosisme que puga generar políticament, no tant el nerviosisme que puga generar políticament sinó el desconeixement absolut d'allò que vostés estan parlant. Estan parlant d'associacions privades que es dediquen a allò que entenen. És La Generalitat, és la Comunitat Valenciana qui ha decidit dirigir-se a ells i tindre un contacte directe, però l'activitat a la qual es dediquen és a la que es dediquen.

I, mire, senyora Mas, jo li agraïsc la informació, i jo estic segur que vostés a partir d'ara doncs van a tindre molt en compte les peticions que facen estes associacions respecte a les iniciatives culturals, però m'ha donat vosté la raó al final. Vostés estan enviant-los un catàleg i «dígame usted qué intereses culturales tiene». El normal seria que ho haguera fet al revés, (rient) que haguera vosté demanat, «¿qué intereses culturales tienen? » i, a partir d'ahí, haver elaborat vosté un catàleg.

I respecte al tema de la participació i la transparència jo estic encantat que vostés estiguen fent un portal de transparència molt participatiu i que vostés estiguen prenent decisions. Però li recorde que eixa llei de transparència i participació que vosté està diguent que se va aprovar per part del Partit Popular en l'últim moment i que entrà el dia 9 d'octubre en vigor, doncs efectivament, és una llei que mosatros vàrem aprovar i és una llei que, en mentre no siga derogada ha de desenvolupar-se en este cas per part del Consell, i és el que entenc que vostés estan fent: desenvolupar eixa llei tant en temes de transparència com en temes de participació.

I per últim, simplement -i amb això acabe, senyor president- dir-li que estem segurs que eixa avaluació que estan fent vostés respecte a l'activitat dels Cevex al llarg dels últims anys -i, en concret, durant els anys en què va ser el senyor Blasco el que va estar al capdavant d'estes qüestions- va a ser molt productiva per la seua part, que van a donar a conéixer immediatament tots eixos indicis dels quals vostés estan parlant.

Res més i moltes gràcies.

El senyor president:

La senyora directora general de Transparència i Participació:

Sí, jo per acabar. Bé, allò dels interessos que tinguen els mateixos Cevex. , és que clar, jo perfectament puc dir, «què voleu que fem en la casa de València on toque, què voleu? », però, què és el que tinc? Què els puc oferir? Jo els oferisc el que tenim dins. Si jo ara els diguera, «doncs, volem. -no sé- qualsevol cosa» i això a mi me costa 2. 000. 000 d'euros, que és el pressupost total de la meua direcció general, doncs no vaig a poder enviar-ho. Aleshores, jo el que he fet és dins dels recursos interns del Consell de La Generalitat pregunte, «què tenim, què els podem oferir de cultura valenciana? ». I aleshores, ells me fan la llista dels seus departaments i els envie. Ja està, vull dir, per demanar poden demanar qualsevol cosa (veus), altra és que jo els puga donar el que demanen, no? Però bé, jo crec que no és una crítica el que estàvem parlant, que si fan una paella, que si fan unes falles; de fet, tot el contrari, no? A més, vaig estar en Mallorca i en Eivissa, que van fer una falla la setmana desprès de les falles i això també contribuïx que les falles siguen UNESCO; per tant, jo crec que no s'ha criticat en ningun moment i crec que, bé, ha sigut més una batalla entre els dos grups, però bé.

I la llei, evidentment, sí, la van fer vostés i nosaltres el que estem fent és aplicar-la, òbviament. Però no li estava fent una altra cosa que això, que l'estem aplicant i això té el seus temps i els seus esforços i les seues dedicacions i que, a més, som un grup que estem aprenent moltíssim i que prompte tindrem ja tota la reglamentació i tota la normativa, que té uns tràmits un poc llargs però que prompte s'acabaran i en això, doncs, ja la tindrem desenvolupada completament. I res més, jo, agrair-vos a tots i gràcies per eixe últim minut d'abans.

El senyor president:

Agraïm molt la presència de la directora general i als grups parlamentaris per les seues intervencions. Interrompem la comissió cinc minuts.

(Se suspèn la reunió durant uns minuts)

Compareixença del director general de Cooperació i Solidaritat, senyor Federico Buyolo García, per a informar sobre el compliment dels objectius de desenvolupament sostenible (ODS), sol·licitada pel Grup Parlamentari Socialista (RE número 13. 461)

El senyor president:

(Inoïble) … director general de Cooperación y Solidaridad, señor Federico Buyolo, que comparece en esta comisión a solicitud del Grupo Parlamentario Socialista. Tiene usted la palabra para el objeto de la comparecencia.

El senyor director general de Cooperació i Solidaritat:

En este sentido, quería decirles que el próximo viernes tendremos un comité de ayuda humanitaria de emergencia que hemos convocado con carácter de urgencia para abordar esta situación junto con las demás instituciones que forman el CAE y además también con las ONGD que están trabajando en el ámbito de la acción humanitaria y también en Ecuador, y que les daremos cuenta de todas estas cuestiones y de la actuación que desde la Generalitat Valenciana estamos haciendo.

En la meua primera intervenció, volem contar-vos el que estem fent en els objectius de desenvolupament sostenible, una estratègia que hem marcat des del començament de la seua programació i que per a mosatros és molt important també fer-los partícips de la nostra intervenció.

Para hacer efectiva una agenda como la descrita, se requiere una movilización de recursos y medios de apoyo sin precedentes. Al tiempo que es obligatorio estimular la innovación y los procesos de aprendizaje para afrontar problemas frente a los cuales carecemos de respuesta. Como anécdota, les diré que la agenda…, Naciones Unidas tiene contemplada aproximadamente que para movilizar anualmente la agenda se necesitan entre 2,9 billones y 3,1 trillones de dólares anuales de dólares para movilizar toda esta agenda. Los cambios que se demandan trascienden a los meros ajustes técnicos y afectan a los patrones de consumo y producción de las sociedades, y a sus pautas de comportamiento y organización social; por ello, las alternativas deben ser construidas con una amplia participación y apoyo social, buscando la colaboración de todos los agentes sociales mediante redes de alianzas y trabajo en común.

Quiero en mi intervención poder informarles acerca de los compromisos que dicha agenda supone para la Comunidad Valenciana, muy especialmente el papel de las instituciones, ONGD y demás actores de cooperación y de la sociedad valenciana en la consecución de los logros a los que se aspira. Ya que con la adopción de la agenda 2030, la comunidad acepta el reto de las citadas cinco pes: planeta, personas, prosperidad, paz y alianza -en inglés, partnership-, las cuales reconocen e inspiran la política para el futuro, tal y como les he detallado anteriormente.

Un segundo vector de sensibilizar: trabajamos en definir una estrategia sectorial en materia de educación para el desarrollo en los centros educativos no universitarios desde un enfoque de ciudadanía global. En ella se contempla el desarrollo de recursos educativos para el profesorado que les permita disponer de los materiales y propuestas didácticas elaboradas por las ONGD, ordenados según la edad de los grupos destinatarios, de manera que se pueda consultar materiales dirigidos a educación infantil, primaria, secundaria, bachilleratos, ciclos formativos…, y que apoyen actuaciones en los centros educativos desde un enfoque, como les decía, de educación para una ciudadanía global. Quiero también exponerles que otras de las actuaciones que estamos definiendo en estrecha colaboración con la conselleria competente en materia de educación es la creación de una red valenciana de escuelas para una ciudadanía global, con un objetivo de potenciar esta educación para una ciudadanía global como eje transversal en Educación Infantil, Primaria, ESO, Bachillerato y ciclos formativos en centros educativos sostenidos con fondos públicos de la Comunidad Valenciana.

Por otra parte, se han iniciado los trabajos para la redacción de una nueva ley de cooperación y desarrollo sostenible de la comunidad mediante un foro virtual abierto de participación pública en relación con las cinco esferas de importancia crítica para la sociedad y el planeta que antes les he expuesto: las personas, las alianzas, la prosperidad, la paz y el planeta. Cada una de estas dimensiones constituyen las áreas centrales de consulta. Dentro de cada área se han articulado varios foros de debates en los que los participantes pueden abrir hilos de discusión. Al término de la consulta se elaborará un informe final con las propuestas recogidas elaboradas por un grupo de trabajo de la Dirección General de Cooperación y Solidaridad. Este informe se publicará en la web de la dirección general en el mes de julio.

Por otra parte, y como no puede ser de otra manera, estamos trabajando en facilitar en la acción sindical los objetivos de desarrollo sostenible, en particular, a través del objetivo ocho, «Trabajo decente y crecimiento económico», con la finalidad de proporcionar herramientas e información a las organizaciones sindicales más representativas para alinear estrategias para la consecución de los ODS y, en particular, dicho objetivo ocho. A partir de este momento es mucha la tarea para realizar con relación a lograr una verdadera convergencia que quiero poner a su consideración, entre Les Corts, las políticas públicas del Consell y el resto de administraciones públicas valencianas en materia de cooperación y solidaridad, políticas ambientales, económicas y sociales para hacer verdaderamente operativo el desarrollo sostenible desde la comunidad. ¿Cómo conseguir hacer operativos los criterios de sostenibilidad económica, ambiental y social dentro de los distintos ámbitos de las políticas públicas de la comunidad? Eso constituye, precisamente, el desafío más importante al que nos enfrentamos a partir de la aplicación de la agenda 2030.

Vull finalitzar la meua intervenció diguent-los que en ple segle XXI no hi ha excuses per a que s'elimine la pobresa i les desigualtats. Posar en marxa els continguts d'aquesta nova agenda de desenvolupament per mitjà d'uns objectius de desenvolupament sostenible és possible i ens compromet a tots i a totes. Des d'una vertadera voluntat política de totes les institucions per aconseguir el món que volem.

Moltes gràcies.

El senyor president:

La senyora Tirado Museros:

El senyor president:

El senyor Jiménez Doménech:

Gràcies, senyor president.

Senyor Buyolo, vosté mos ha sentit al nostre grup, en públic i en privat, estar satisfets pel canvi en la direcció general, ni que siga per comparació. D'allò que tenim dubtes és que, a base de dir-li-ho, i de traslladar la mateixa opinió a altres grups, vosté haja agafat massa força, no? , i tinga un entusiasme. Perquè jo li seguisc l'agenda i bé, s'ha de reconéixer l'alt grau d'activitat de vosté personalment i de les coses que emprén la seua direcció general.

Vam vore, després del resultat d'aquella reunió de Morella -que alguns denominem «el campus de Morella»- que la redacció de la nova llei de cooperació estava com un dels objectius per al primer semestre de 2016. De Morella van eixir moltes iniciatives, molt poques d'elles s'han concretat fins ara i ens fa l'efecte que estem a la carrera de complir este recull de legislació que se van proposar i això. Vosté sap d'on vinc, vinc de les ONG i tinc relació amb les ONG, sap que està generant certa preocupació perquè les ONG saben vostés que basen el seu treball sobretot en voluntaris i són ONG que han vist minvades les seues capacitats per l'època anterior, etcètera, etcètera. I ens fa l'efecte, o a les ONG ens fa l'efecte -que jo compartisc eixa opinió- que el seu ímpetu, animat per este canvi, no garanteix -vosté me donarà l'opinió- la participació al nivell que les ONG, que són el actor principal, o al menys, l'actor que ha estat lluitant contra les polítiques de l'anterior govern, creuen que no se complixen les garanties de total participació.

En un moment com l'actual, que coincidix temporalment amb el canvi de legislatura, en el canvi de paradigma dels ODM als ODS, que se suposa que els ODS han de ser la base de tot, on giraran totes les polítiques, inclosa la legislació. Consultant a la pàgina web esta infografia (inintel·ligible) . per accedir a la resta d'apartats, la meua pregunta. bé, si punxes esta imatge, apareix el fòrum, el fòrum obert a la ciutadania que està en el punt set; la meua pregunta és si a, b, c estan ordenats temporalment, perquè en eixe cas, allò que reclamen les ONG és que en l'etapa a, no han tingut eixe nivell de participació desitjat i, si ja estem en la c, si tornarà a haver participació dels actors de les ONG en este cas.

Sé que a vosté li han trasllat la mateixa preocupació i no sé si ens pot dir quines mesures s'han pres per atendre les seues reivindicacions i si els terminis s'allargaran o si per complir amb l'agenda del l'acord de Morella -o del campus de Morella-, se continuarà amb el mateix ritme.

Vosté, en la seua exposició ha manifestat que l'agenda 2030 és molt exigent quant a recursos també econòmics, i volia també preguntar, això com se traduirà en els pressupostos? -sap que tinc una mania especial en açò-. També ha dit que ahir van tindre costés una reunió amb els empresaris i ha dit que ha sigut un èxit d'assistència, participació i me faltaria el compromís. Si els empresaris ja havien manifestat compromisos concrets d'aportacions. , perquè crec que, en qualsevol cas, per a la implementació de la gent és necessària la participació dels empresaris.

I ja per finalitzar, sobre la comissió interdepartamental, si ens podria descriure una mica el seu funcionament i si les decisions que se prenguen allí tindran caràcter vinculant -entenc jo que no, perquè no està regulat-, però si creu vosté, si té la percepció de que les diferents conselleries se comprometran a què allò que s'acorde en eixes reunions siga la guia del govern.

Moltes gràcies.

El senyor president:

Moltes gràcies, senyor Jiménez.

El senyor Córdoba Cortijo:

El senyor president:

La senyora Bernal Talavera:

El senyor president:

El senyor Ponce Guardiola:

El senyor president:

El senyor director general de Cooperació i Solidaritat:

La verdad es que hace unos años estaba en esa parte de ahí en otro parlamento e interpelaba, y ahora que estoy en esta parte de aquí, les puedo decir que se ven las cosas distintas, ¿no? , cuando te interpelan a cuando interpelas. Intentaré en esos cinco minutos, presidente, explicar algunas de las cuestiones de las que me han hablado y algunas que son comunes a todos, ¿no? , como es el tema del cumplimiento de la agenda.

Pero les digo más, hay otra parte que es importante, es decir, la ayuda también tiene que ser medida en qué medida nosotros fortalecemos y hacemos que los objetivos se cumplan. Hay medidas que favorecen el cumplimiento de unos objetivos, que son medidas económicas de costosa implementación, como es todo el tema de capacitación, técnica, fortalecimientos económico, creación de estructuras económicas en los países del sur, etcétera, etcétera. Y hay otras que implican, efectivamente, un desarrollo; es decir, el caso lo vemos ahora en Ecuador. En Ecuador va a haber que hacer una inversión muy importante para la reconstrucción de toda esa zona, pero hay otras zonas que también necesitan esa reconstrucción.

Nosotros tenemos un debate ahora en los objetivos de desarrollo sostenible y los países de renta media. Los países de renta media de la zona de América Latina nos están demandando, sobre todo, capacitación técnica, transferencia de conocimientos, transferencia tecnológica…, porque ya no necesitan esa protección paternalista que hemos tenido hasta ahora, sino una cooperación que les permita a ellos diseñar el futuro que ellos quieren. Eso en ámbito general, el ámbito de la infrafinanciación de esta comunidad, no hace falta que yo se lo cuente, ustedes son. También es cierto que hay dos maneras de entender estas cuestiones: por un lado, Montoro apretando todavía más y haciendo una política de austericidio más todavía; y, por otro lado, a un presidente como el presidente Ximo Puig, buscando soluciones para que esta comunidad tenga su financiación.

El senyor president:

El senyor director general de Cooperació i Solidaritat:

Estoy presionado (inintel·ligible) … tajerta roja. (Rialles)

El senyor president:

El senyor Jiménez Doménech:

Sí, estàvem parlant mentre vosté intervenia que consideràvem que tenia de temps en cinc minuts per respondre totes les preguntes i com que, reconec que n'he fet moltes, ara me vaig a centrar en aquella que m'han demanat que li faça, i és. , està d'acord amb la coordinadora que cal fer un esforç per fer àmplies reformes, però el problema és el ritme. I jo li he preguntat abans, desprès de les demandes de la coordinadora per a que eixe ritme permeta la plena participació, quines mesures vostés han adoptat per atendre esta demanda. Simplement açò.

Moltes gràcies.

El senyor president:

El senyor director general de Cooperació i Solidaritat:

El senyor president:

El senyor director general de Cooperació i Solidaritat:

Y, dicho esto, de paso ya termino, señor presidente, dándoles las gracias a ustedes por haberme permitido y al grupo parlamentario de la señora Tirado por haberme permitido venir a la comisión a contarles nuestra estrategia de objetivos de desarrollo sostenible. Y, como les decía, la rendición de cuentas y la transparencia son factores fundamentales de nuestro trabajo, así que estoy a su disposición para contarles el cumplimiento de los objetivos, el cumplimiento de aquellos países en los que vamos a colaborar, como ha dicho antes la diputada Tirado, de qué países, qué subvenciones y dónde estamos invirtiendo ese trabajo y, sobre todo, en cómo la sociedad valenciana está contribuyendo al desarrollo sostenible y al desarrollo humano, que creo que es la principal función que tenemos encomendada.

El senyor president:

(S'alça la reunió a les 13 hores i 17 minuts)

