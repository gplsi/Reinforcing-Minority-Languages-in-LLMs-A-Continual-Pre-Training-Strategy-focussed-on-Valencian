Comissió d'Economia, Pressupostos i Hisenda realitzada el dia 14 de desembre de 2005. Continuació de la reunió del dia 12. Comença la reunió a les 10 hores i 5 minuts. Presideix l'Il·lustre Diputat Senyor Jesús Ros Piles. Reunió número 25/i III.

Debat en comissió del Projecte de llei de pressupostos de la Generalitat Valenciana per a l'exercici 2006 (RE. número 38. 347). Continuació. (Debat de les esmenes a les seccions 11, 12, 14 i 1516, 17, 19, 20 i organismes

El senyor president:

(Inoïble) . arreplega les esmenes a la mateixa conselleria aixina com a l'Impiva, l'Institut Valencià i al Sepiva. Totes elles seran defensades, a partir de quan vullga la senyora Pérez, en representació d'Esquerra Unida. Té vosté la paraula.

La senyora Pérez i Martí:

Gràcies, senyor president.

Senyories, junt amb tota la Conselleria vaig a incloure també tots els organismes dependents, com és l'Impiva, l'Ivex i el Sepiva.

Vejam, a esta conselleria, la conselleria número 11, s'han presentat per part d'Esquerra Unida-L'Entesa seixanta-cinc esmenes. En universitat i formació superior, són concretament onze les esmenes basades en un creiximent econòmic en beques per a pagament de taxes acadèmiques, transport, foment del valencià, accions de formació i dinamització d'innovació docent i convergència europea i subvenció a les universitats públiques valencianes.

Per marcar-los un poc com han anats estes onze esmenes, els tinc de dir que la voluntat d'Esquerra Unida mitjançant les esmenes és el poder aplegar a l'1,1% del PIB al 2007 i que n'hi hagueren diners suficients perquè les mateixes universitats es pogueren mantenir.

Després podem parlar de l'aplicació de l'esmena 3. 185, de 55 milions d'euros, que és el que nosaltres estimem per a despeses diverses a finançament universitari.

En investigació i transferència tecnològica, són huit les esmenes que havem presentat, que entenem tenen de transformar les beques en investigació per contractes laborals a tots aquells investigadors que a hores d'ara, i en són molts, estan contractats en pràctiques, i considerem necessària una inversió de 6 milions d'euros.

El compromís d'assolir un nivell comparable a la mitjana europea en els propers tres anys és una de les esmenes que presentem i que, com vostés tenen davant, està tota detallada, i la creació en línies de treball entre l'empresa i les associacions empresarials per al desenvolupament de l'I+D+I, sobretot, perquè parlem molt d'I+D+I, però a l'hora de la veritat els retalls per a poder aplicar la investigació, el desenvolupament, no és suficient, i nosaltres considerem que cal insistir en eixa línia i que s'ha de fer un gran esforç per aquesta conselleria.

En empresa, en general, han estat presentades quaranta-sis esmenes. El teixit industrial valencià està format, senyories, majoritàriament per pimes. És necessari assumir amb totes les conseqüències la problemàtica sobre la qual es deu actuar. Mitjançant això sabrem quines línies d'actuació concreta es poden desenvolupar. En estos moments no val a obviar la crisi industrial ni la seua conseqüència. Solament des d'una perspectiva clara es podrà tractar la crisi actual i planificar el seu futur.

La indústria valenciana és exportadora nata des de les seues produccions i, aleshores, es troba en una situació d'esgotament. Falten mercats, però falten, a més de mercats, situacions clares, que no són les que en estos moments ens trobem en l'Ivex, perquè els nostres productors puguen exportar els seus productes garantint una continuïtat.

La deslocalització empresarial els condueix a externalitzar tota o en part de la seua producció, i si unim el preu de l'euro amb el preu que tenim ara en el gasoil, encara que el gasoil ara ha baixat una mica, però que les conseqüències continuen sent negatives, ens trobem amb la necessitat de plantejar uns objectius bàsics per poder sortir de l'impàs en què estem immersos.

Senyories, des d'Esquerra Unida-L'Entesa entenem que si aquesta Conselleria té una quantitat determinada per a poder fer inversions, aquestes no poden variar, però sí entenem que poden estar repartides des d'una altra vessant i sempre pensant, lògicament, en la petita i mitjana empresa com a teixit industrial natural.

De la mateixa forma que entenem que a l'Impiva li fa falta un injecció econòmica bastant més elevada, que els instituts tecnològics necessiten una major reconeiximent econòmic, però també jo parlaria de falta de personal, que fa falta també la creació de nous instituts tecnològics, i, en definitiva, que es tindria de fer una planificació clara, entre tres i quatre anys vista, per a poder saber el teixit industrial valencià com s'ha de desenvolupar i com hem d'avançar en eixe futur.

Sobre les universitats, senyories, és lamentable la situació actual en què es troben. Van aplegar a un acord sobre les despeses que va a donar la mateixa Conselleria, eixe acord no aplega a signar-se, posteriorment són obligats a aplegar a una mena d'acord novament a la baixa sobre el que necessiten, i és també molt lamentable que les mateixes universitats tinguen d'estar mantenint-se elles soles sense ninguna consideració per part de l'administració. Sembla mentira que el conseller ixca de les universitats.

Però sembla també mentira que no es tinga la fermea necessària, ni es traguen els diners d'on siga per a poder mantindre les nostres universitats, que, al cap i a la fi, són el futur del nostre país, el futur per a eixos estudiants i eixes estudiants, que tenen d'anar a elles per a preparar-se, per a dur el País Valencià a unes quotes majors de coneiximent i de reconeiximent de cara a la resta de la societat.

Senyories, estes són les esmenes que ha presentat Esquerra Unida, una mica plantejades i que espere tinguen en consideració per a poder aprovar-les.

Moltes gràcies, senyor president.

El senyor president:

Moltes gràcies, senyora Pérez.

Té la paraula en representació del Grup Popular la senyora Salvador.

La senyora Salvador Moliner:

Moltes gràcies, senyor president.

Bon dia, senyories.

A vore, senyora Pérez, li aniré contestant les esmenes que vostés han presentat per programes pressupostaris.

Respecte al programa Direcció i serveis generals, vostés presenten ací esmenes, com per exemple la subvenció a instal·lacions de plaques solars tèrmiques en dependències de l'administració, realització d'auditories sobre consum energètic a les grans empreses, desenrotllament de normatives sobre reglamentació elèctrica per a millorar el rendiment energètic, que són competència de la Conselleria d'Infraestructures i Transport.

Altres esmenes, com són un pla d'extensió de la utilització del valencià en les pimes o la consecució de nous objectius, entre els quals inclouen la introducció a les empreses de la millora contínua o bé la introducció de mecanismes d'informació dins de la gestió de les pimes per a aconseguir coresponsabilitat en el funcionament de l'empresa i una millora de les condicions de treball, són objectius que vostés presenten esmenats, com una addició, però estos objectius no són propis d'aquesta programa o bé tenen competència des d'una altra conselleria.

En el programa de protecció de consumidors i qualitat de béns i serveis, presenten una esmena en la qual minoren el pressupost del capítol II del programa direcció i serveis generals, per a incrementar el crèdit assignat a la línia de convenis amb Cepymeval. Esta esmena, en concret, complix uns objectius, descrits en este programa de la Direcció General de Seguretat Industrial i Consum. En el programa de seguretat industrial n'hi han una sèrie d'esmenes referides al que són torres d'alta tensió, que tampoc procedixen en este programa; transport i distribució d'energia elèctrica, que saben vostés que és competència de la Conselleria d'Infraestructures i Transport; i una sèrie d'esmenes referides a aparells indicadors d'alineació i direcció i d'emissions de gasos, eficàcia dels frens dels vehicles; i esmenes, en concret, que estan actualment objecte d'inspecció periòdica o especial en els protocols d'actuació de les ITV supervisades pel Sepiva, amb un nivell de qualitat homologable al de qualsevol altra comunitat autònoma espanyola o inclús en termes comparats internacionalment, sense perjudici de l'objectiu bàsic d'esta Conselleria d'Empresa, Universitat i Ciència de millora contínua en totes les matèries de la seua competència.

Les esmenes que van referides a elevadors industrials, depòsits de combustible, estan també arreplegades en la mateixa fitxa a on vostés mos esmenen. En concret, en l'apartat 2. 1. 1 i complementàriament en 1. 1. 1 i 6. 1. 1. Considerem que no ens han constatat cap tipus de fets que acrediten deficiència en estos àmbits i, per tant, es tinguen de proposar unes línies d'actuació diferents.

En l'últim grup d'este programa n'hi ha una sèrie d'esmenes referides a inspeccions tècniques d'ITV, en les quals ací sí que els direm que la Conselleria tutela eficaçment el desenvolupament de totes les activitats que fan les ITV a través de l'àrea corresponent del Sepiva amb rigor i amb l'equilibri necessari de vetllar per la seguretat industrial per als consumidors en el camp de l'automoció i, a més a més, evidentment, té una obligada col·laboració interinstitucional, com és el cas de la Direcció General de Trànsit. Estes esmenes també estan arreplegades en la fitxa FP4 i en l'epígraf 4. 1. 1.

En el programa de política industrial n'hi ha una sèrie d'esmenes a on vostés el que fan és minorar la dotació del capítol II, igual com en el programa de Direcció de Serveis Generals, en este programa i en l'anterior, amb la qual cosa deixen, doncs, una direcció general sense cap tipus de pressupost per al que és el funcionament administratiu de la direcció general en concret. Llavors, jo crec que el que se té de tindre en compte és que quan llevem un pressupost per a augmentar una línia, doncs, del lloc on ho llevem, té de funcionar d'alguna manera.

Un grup d'esmenes sobre el que són les rets de l'Impiva, vostés mos demanen que s'afegixca una nova línia, perquè l'Impiva es fique al servei del que són les pimes. L'Impiva ja està en este moment al servei del que són les pimes, i ja des de la seua creació per Llei de la Generalitat Valenciana 2/1984.

N'hi ha una esmena a on demanen que les empreses es deslocalitzen. Avui en dia s'està fent. Saben vostés que la Conselleria contempla una sèrie de mesures de modificació del sistema d'ajudes a on s'exigix mantindre durant un mínim de cinc anys les inversions seleccionades i, evidentment, és per evitar eixa deslocalització.

L'esmena 3. 232 planteja una sèrie de. , que vosté ho ha comentat abans, sobre la crisi industrial dels sectors tradicionals, i crec que parlar en este moment d'una crisi, doncs, és emetre un judici, doncs, general que pot dificultar la consideració puntualitzada, individualitzada d'una situació d'un sector i unes empreses concretament.

Per una altra banda, el problema de la deslocalització no és un problema que afecte només la Comunitat Valenciana, i el problema existent en el preu del petroli i el tipus de canvi del dòlar enfront del que és l'euro, són circumstàncies que ja estan incorporades en tot el que és la globalitat del pressupost d'esta Generalitat.

En l'esmena 3. 233, simplement una sèrie d'objectius sobre actuacions en matèria de medi ambient, diversificació industrial i suport a la cooperació empresarial, que ja estan previstes en la Conselleria i en l'Impiva.

I sobre la seua petició de suport al sector del calçat en l'esmena 3. 246, està arreplegada. L'aportació a este pla sectorial està inclosa en les transferències corrents i de capital a l'Institut, com en el que correspon a altres plans sectorials. L'actuació de l'Impiva i del pla de competitivitat de l'empresa valenciana preveu un suport a tots els sectors que compten amb una pla de competitivitat. Entre ells està el del calçat.

Sobre el Programa d'ordenació i promoció comercial, en concret ací n'hi una sèrie d'esmenes amb diferents addicions a la fitxa FP4 sobre la realització de programes dirigits a la millora de la qualitat dels serveis de les empreses comercials i d'aplicació d'un pla de dinamització del sector per a la modernització del comerç i implantació de noves tecnologies. Jo crec que estes esmenes també estan referides, en concret, a l'esmena que presentava el Grup Popular, 3. 532, a on se cànvia tot el que és la fitxa sencera, però independentment d'això sí que li diré que totes estes línies estan previstes en el programa, ja que tenen com a objectiu últim la dinamització i modernització del comerç, per a la qual cosa estan previstes les ajudes per a la incorporació de noves tecnologies que milloren la competitivitat de les pimes comercials.

En referència al que són l'últim grup d'esmenes que presenten i que vostés, ja li ho he comentat abans, deixen el capítol II sense cap tipus de pressupost, doncs, jo crec que la Direcció General d'Indústria i Comerç, si no disposa d'elements tècnics i materials necessaris perquè l'organisme administratiu funcione, òbviament, no crec que puga aconseguir els objectius que ens estem marcant.

En el Programa de comerç exterior n'hi ha una esmena referida a la participació de les empreses i les seues associacions a les decisions de les línies estratègiques de l'Ivex que correspon als pressupostos del mateix Ivex. I sobre la creació de marques valencianes, estan arreplegades en la fitxa com a objectius bàsics tota la sèrie d'addicions que vostés mos estan referint. Però, a més a més, esta Conselleria, actuant d'acord amb això, introduïx una nova línia en este mateix programa, que és la T5797, de suport a la creació de marques, plans de competitivitat, que està dotada amb 800. 000 euros.

Sobre l'esmena en la qual augmenten la dotació a la línia T015, per a la promoció dels productes de la Comunitat Valenciana, li diré que la dotació que s'assigna a esta línia és suficient per a aconseguir la finalitat que està marcada.

En el Programa d'universitat i formació superior, en el que vostés mos contemplen, que és l'establiment d'un marc de finançament per a les universitats, este marc existix des de l'any 1995, i en este moment cal mantindre'l, ja que està concretat per als anys 2006 i 2007 i inclús estan previstos el que són els trets, les línies bàsiques, per als exercicis posteriors.

Respecte al que són les despeses públiques en l'ensenyança universitària, el finançament de les universitats públiques valencianes, que vostés mos demanen que arribe a l'1,1 del PIB, li diré que en este exercici 2004 s'ha aconseguit pràcticament l'1,2 del PIB, i si es calcula amb criteris de l'Ocde, a efectes de comparació amb altres països europeus estaríem molt pròxim a l'1,4 del PIB en la Comunitat Valenciana.

Les universitats de la Comunitat Valenciana disposen d'un sistema de finançament pactat que garantix la qualitat de l'ensenyança i la investigació. El nivell del finançament aconseguit en la nostra comunitat en relació a la riquesa, és dels majors d'Espanya i supera al de molts països europeus.

Han presentat un grup d'esmenes en el qual sol·liciten diners per a beques als alumnes d'ensenyança universitària i per a l'exempció de pagament de taxes acadèmiques o bé per al transport de l'alumnat universitari. Este pressupost que ha presentat esta Conselleria contempla un increment suficient per a atendre totes les peticions que n'hi han, segons l'històric de cursos anteriors i les necessitats actuals.

Respecte a esmenes de promoció de l'ús del valencià, la universitat té una dotació pressupostària i, a més a més, els objectius estan dins del que són les línies d'altres programes de la Generalitat Valenciana.

En el programa d'investigació i transferència tecnològica, les seues esmenes són, fonamentalment, sobre la transformació de les beques d'investigació en contractes laborals d'idèntica duració, o, també, sobre les condicions laborals i els joves investigadors. En estos moments, la Conselleria d'Empresa, Universitat i Ciència ha implementat en la convocatòria d'ajudes vigent el model 2+2, pel qual els becaris d'investigació predoctoral formalitzen un contracte laboral durant dos anualitats.

En l'esmena 3. 200 pretenen la creació de línies de treball amb l'empresa privada i les associacions empresarials encaminades al desenvolupament de la línia d'I+D+I. Però tot açò ja dins de la fitxa del programa corresponent, està arreplegat.

I, finalment, el que és el Programa d'alt assessorament en ciència i tecnologia, aquí ja sí que estan sobre la línia de beques de pràctiques professionals en matèria d'investigació i tecnologia, que saben que tenen una dotació ja per a becaris dins del que és el suport al Consell Consultiu en I+D+I.

En concret, sobre el que són les esmenes presentades a l'Impiva, Sepiva i l'Ivex, l'Ivex van de cara al que són les agències que n'hi han en l'exterior, fonamentalment, de cara al nord del països africans, que ja estan contemplades; el que és el Sepiva, són esmenes que fonamentalment estan arreplegades ja dins del que són les administracions corresponents, perquè en este cas, ja ho hem dit abans, que estan ja pressupostades convenientment i, a més, el Sepiva, el que fa és comprovar el compliment correcte de la normativa vigent; i el que respecta a l'Impiva, doncs, són esmenes fonamentalment de cara a, com vosté ha dit, centres de coordinació i instituts tecnològics, que ja estan creats, i tenen de tindre en compte que l'Impiva i la institució Redit li garantixen coordinacions.

I, fonamentalment, senyora Pérez, li diré que anem a rebutjar-li les seues esmenes perquè, fonamentalment, són esmenes de modificacions d'objectius i línies d'actuació que ja estan previstos o que competixen a unes conselleries diferents.

Moltes gràcies.

El senyor president:

Moltes gràcies, senyora Salvador.

Anem a passar, doncs, a votar este bloc d'esmenes tal qual està, o si n'hi ha alguna observació a fer. Senyora Marco?

La senyora Marco Gual:

Sí, senyor president, per votar separadament la 3. 186, 3. 223 i 3. 232.

El senyor president:

Anem, doncs, en primer lloc a votar estes tres esmenes que ha separat el Grup Socialista, 3. 186, 3. 223 i 3. 232. Vots a favor d'estes esmenes? 1. En contra? 9. Abstencions? 6.

A continuació, anem a votar tota la resta d'esmenes conjuntament. Vots a favor? 7. En contra? 9.

Passarem a continuació. , després, d'estudiades i votades les esmenes d'Esquerra Unida, passarem a continuació a debatre el primer bloc d'esmenes presentades pel Grup Socialista, que arreplega les esmenes que van en la relació que vostés tenen, 3. 247 i, després, de la 3. 354 a la 3. 423, i també totes les de les empreses, incloses totes en el mateix bloc.

Per a la seua defensa, té la paraula la senyora Marco.

La senyora Marco Gual:

El senyor president:

Senyories, guarden un poc de silenci.

La senyora Marco Gual:

Apoyo decidido a las pymes en cuanto a formación, supervivencia de las empresa familiar, viabilidad, asesoramiento y transparencia en la gestión que la administración realiza en todo lo que son las ayudas concedidas a las empresas. Creación de un observatorio de pymes para desarrollar una oferta integrada de servicios que facilite la competitividad. También la creación de una feria de artesanía. El desarrollo comarcal de la Comunidad Valenciana desde la participación de todos los agentes sociales, es necesario y es fundamental, para lo que se pide la creación de un instituto de promoción económica del Alto Palancia, en el que se estudie la construcción de una planta envasadora de agua en Azuébar, la construcción un polígono industrial en Jérica-Viver, y también se solicita la ampliación y urbanización de los polígonos industriales de Alicante, Benicarló, del Pla y Sant Vicent de Ontinyent.

El senyor president:

Senyories, guarden un poc silenci.

La senyora Marco Gual:

El senyor president:

Moltes gràcies, senyora Marco.

Té la paraula, en representació del Grup Popular, el senyor Mundo.

El senyor Mundo Alberto:

Gràcies, senyor president.

Senyores i senyors diputats.

Senyora Marco.

Bé, se manté un nou pressupost, un nou pressupost de la Conselleria d'Empresa, Universitat i Ciència, en el qual, com bé ha dit la senyora diputada, senyora Marco, dins del que anem a tractar en este bloc, tractarem les 71 esmenes que presenta sobre el que és el conjunt de la conselleria i, a més, les 49 esmenes més que formen part de les 120, que són els organismes autònoms que depenen de la mateixa conselleria.

Per tant, 120 esmenes front a les 124 de l'any passat. Moltes d'elles, si les analitzem i les veem, són molt similars i, per tant, van en la mateixa línia del que abans la meua companya també li deia a la senyora Dolors Pérez, sobre el tema del que representen: ampliacions a continguts que la conselleria ja està fent i altres temes que entrarem ara punt per punt.

En la primera esmena, com altres que mos sortiran després --i li ho vaig dir l'any passat igualment--, vostés suprimixen en tots els apartats de la conselleria l'aplicació econòmica 227, que correspon a treballs realitzats per altres empreses i professionals. Suprimixen tota l'aplicació per a després, en posteriors esmenes, afegir-les en xicotetes quantitats per a altres propostes concretes, les quals considerem que, primer de res. . Nosaltres pensem que no s'ha de suprimir esta aplicació econòmica, perquè és necessari que la partida es mantinga, ja que són necessaris per a l'administració tots els serveis que a través d'ella es presten, com es el tema de seguretat, custòdia, neteja, estudis, etcètera, que configuren l'aplicació 227. De la mateixa manera que els seus conceptes són assumits per altres administracions. Totes les administracions tenen partides pressupostàries destinades amb estos conceptes, està en la central, en la qual estan vostés en este moment amb responsabilitats; les diputacions i ajuntaments, on els serveis d'estes característiques estan exterioritzats i disposen de la seua corresponent partida pressupostària. Per tant, nosaltres considerem que per operativitat i agilitat, s'ha de mantindre esta partida.

Un altre bloc pertanyen al capítol de política industrial, que van lligades també amb altres esmenes que després vostés presenten a l'organisme, com és el tema del Sepiva. I, per tant, en estes primeres esmenes, una primera part d'elles proposen crear una sèrie de serveis, com el d'informació i assessorament de les Pime, una base de dades d'accés públic per a subvencions concedides, un observatori permanent de la Pime, suport a la creació d'empreses per a menors de 30 anys, suport a l'empresa familiar, propostes per a la ret d'instituts tecnològics, per a les associacions empresarials i per a l'Impiva. Per tot això, les seues propostes. ja s'està treballant en estes línies, i considerem totes elles com una reiteració a les mesures propostes en este apartat.

Les esmenes 3. 360 a 3. 365 proposen actuacions concretes per actuacions en l'interior de la Comunitat Valenciana: la creació de l'Institut de Promoció Econòmica de l'Alt Palència, el viver d'empreses de Segorbe, com deia abans, el desenrotllament del sector industrial de la Plana Baixa, l'organització de polígons industrials en Alacant, i suport als projectes de l'àrea industrial i serveis. Totes estes propostes es troben incloses dins de l'apartat 1. 2. 1, 1. 2. 2 y 1. 2. 3 del text pressupostari, dins de les principals línies d'actuació per abastar objectius. Per tant, eixes línies estan ahí, estan de forma. no com vosté ho està presentat, de forma singularitzada, sinó com a esmenes globals, i les Corts poden acollir-se a través de la línia T-3074000, del capítol VII d'este programa.

Seguint esta mateixa línia, mos parla en un altra sèrie d'esmenes de coses concretes, com són els polígons industrials de Xèrica-Viver, la planta envasadora d'aigua a Azuébar, en Benicarló l'ampliació del polígon industrial, l'urbanització de polígons industrials el Pla i Sant Vicent d'Ontinyent. Totes estes propostes, he de reiterar el mateix que he dit anteriorment: dins de les línies d'actuació hi ha propostes encaminades a la creació de polígons industrials, amb dotació pressupostària global per a ampliar, urbanitzar, crear polígons industrials, però no la seua singularització, ja que les mateixes es poden realitzar al firmar el corresponent conveni amb la oficina Isis.

Per tant, dins del pressupost estan tots els convenis que en estos moments ja estan firmats amb l'oficina Isis. I, per tant, eixos convenis tenen ja nom i cognom. La resta han de negociar i conveniar eixos programes i tirar endavant, perquè disposició pressupostària sí que la tenen. I altres són temes d'urbanització i millora de polígons industrials existents, que poden acudir --com no? -- al capítol de subvencions, al capítol VII de la proposta de pressupostos.

En altre grup d'esmenes, quant a política industrial, sobre els diferents aspectes relacionats amb la Fira de València per a crear una fira d'artesania, propiciar cursos de formació, cooperació empresarial, premiar projectes que incloguen naus industrials en règim de lloguer, igual que en les esmenes anteriors, he de dir-li que tot està inclòs dins dels pressupostos, eixes línies, per a poder seguir eixa política industrial, que considerem que és l'adequada i està portant a terme la Conselleria d'Empresa, Universitat i Ciència.

També tenen unes esmenes que van dirigides al tema de seguretat. En les esmenes 3. 377 a 3. 383 proposen la prevenció de riscos laboral, els quals. Tot el tema de riscos laborals i seguretat laboral no són competència d'esta conselleria. Vosté sap perfectament que. igual que altres esmenes que també presenten, en el cas de l'Impiva, hi ha assumptes que competen a altres conselleria, en este cas, la Conselleria d'Hisenda, en el tema de.

El senyor president:

Senyories, guarden un poc de silenci.

El senyor Mundo Alberto:

--Gràcies, senyor president--. en el tema del que representa els riscos laborals i el tema de seguretat, que pertanyen a altra conselleria. I, per tant, no està dins del capítol de política industrial i, per tant, havien d'haver dirigit les seues esmenes a la citada conselleria, al citat apartat.

En l'apartat de comerç exterior, corresponent a les esmenes 3. 383 a 3392, la primera d'ella proposa, com deia anteriorment, proposa el mateix: eliminar el capítol 227. I la resta de les esmenes susbstituïx "implantació" per "cooperació i internacionalització". Nosaltres pensem que la implantació en l'exterior es configura com a una estratègia específica del procés d'internacionalització, que es tracta d'una competència assignada a la direcció general pel Decret 117/2003, d'11 de juliol, on estableix les funcions i competències de la direcció general d'exportació. En el capítol b), indica que el disseny i execució dels programes d'implantació d'empreses de la Comunitat Valenciana a l'exterior, les ajudes del pla d'implantació formen part d'un conjunt de mesures posades a disposició de les empreses per a afavorir el seu desenrotllament i afrontar amb majors garanties la seua sortida a l'exterior.

Quant a les esmenes al programa 422. 60, d'universitat i formació superior, esmenes 3. 392 a 3. 403, com ja és habitual, en la primera d'elles elimina la partida 227. I les esmenes 3. 393 i 3. 394, plantegen afegir a l'objectiu bàsic 1. 3 "en convivència i col·laboració amb les actuals universitats de la Comunitat Valenciana". El punt 1. 3 definix un objectiu i no la forma de procedir. Es un objectiu, i no la forma de procedir, per a la seua consecució. És obvi que la política de la Generalitat Valenciana contempla l'adequada inserció del nou projecte d'universitat en el sistema i busca la màxima col·laboració amb les universitat ja existents.

En altres esmenes demanen més finançament per a la universitat, igual que l'any anterior demanava en les seus esmenes. Precisament en estos pressupostos esta partida sofrix un important increment, per la qual cosa l'estabilitat en el finançament universitari està garantida pels mecanismes ja previstos en el sistema vigent. Està firmat un acord amb les cinc universitats públics, que contempla els exercicis 2006-2007, i les línies bàsiques per a anys posteriors.

Demanen en altres esmenes augmentar la dotació en beques per al programa Erasmus i demanem també un increment de partides per al transport universitari.

Quanta a les esmenes que incrementen dotacions econòmiques per al transport de l'alumnat i de compra de terrenys per a la Universitat Miguel Hernández, la primera d'elles passa de 800. 000 a 860. 000 euros. Amb la quantitat actual considera esta conselleria que es cobrixen les necessitats actuals, possibilitat d'ampliar la partida en cas de necessitats posterior. Quant a la universitat Miguel Hernández, s'han subscrit dos protocols amb la Generalitat Valenciana que cobrixen les necessitats de creixement els pròxims anys.

La resta d'esmenes pertanyen als programes 542. 50, d'investigació i transferència tecnològica, i 542. 40, de coordinació d'infraestructures científiques i tecnològiques.

La 3. 407 vol afegir l'efectiu compliment dels drets reconeguts als becaris d'investigació. Proposta innecessària que la Conselleria, com a administració convocant de beques d'investigació, sempre ha d'adequar la seua actuació a la legislació vigent. Per tant, els drets reconeguts. . Tota convocatòria tindrà una adequada correlació amb la legislació vigent. Per tant, és obvi que la seua esmena no pot ser acceptada.

L'elaboració d'un mapa de potencialitats d'investigació tecnològica de la Comunitat Valenciana està sent desenrotllada en estos moments pel Ruvit i Redit, que compta amb el suport de la Generalitat Valenciana.

Les esmenes 3. 409 a 3. 413, que són objectius bàsics del programa, així com la 3. 412, es troben recollits en els plans de competitivitat de l'empresa valenciana. Jo voldri fer un incís aquí. El pla de competitivitat de la indústria valenciana recull bàsicament totes les quantitats suficients, que vosté indicava un increment important per a realització dels plans, de tots els plans de competitivitat signats entre la conselleria i les diferents associacions o sectors inclosos en estos 16 plans de competitivitat. I, per tant, en les diferents partides, tant en l'Impiva com en les altres partides que corresponen directament des de la mateixa conselleria, tenen quantitat suficient per afrontar les despeses que estan firmades i incloses dins dels plans de competitivitat per a l'exercici pròxim.

Hi ha una sèrie d'esmenes que mos porta la creació de parcs científics a Elx, a Sagunt, en la Universitat d'Alacant, Castelló i l'agroalimentària del mediterrani. La creació i impuls dels nous parcs científics i tecnològics vinguen a sumar-se als ja existents coincidix amb la política de la Generalitat Valenciana d'impulsar la iniciativa empresarial, a partir dels resultats d'I+D+I, que donen lloc a activitats emergents de gran potencialitat i creixement de l'economia de la Comunitat. Per això es preveuen fórmules financeres de cooperació públiques i privades, perquè puguen tirar endavant tots eixos projectes.

I per finalitzar, quant el que m'ha parlat la senyora Marco, sobre el tema de l'Ivex, de l'Ivex, fonamentalment --perquè el Sepiva bàsicament està relacionat també en tot el tema de política industrial que hem parlat anteriorment--, jo crec que l'Ivex. l'ha definit com una ferramenta fonamental per a la internacionalització. Nosaltres estem d'acord que eixa ferramenta és importantíssima per a la internacionalització de la nostra indústria que l'Ivex puga funcionar. L'Ivex, li he de recordar que és una societat anònima, una societat anònima de capital públic, que està subjecta --perquè moltes esmenes seues van dirigides en eixe sentit--, està subjecta a tot el que és el control, a través de mecanismes oportuns, de la Sindicatura de Comptes. I, per tant, tots sabem que és una empresa que està --el que deia de l'auditoria--, està auditada directament, els seus comptes, per la Sindicatura de Comptes. Sindicatura de Comptes que ret, com no? , els resultats de les seues conclusions a estes Corts Valencianes. I, per tant, en tot moment poden estar sabedors de com està realitzant la seua activitat. I al mateix temps, al mateix temps, jo crec que l'Ivex ha sigut peça fonamental de debat en este parlament, tant en preguntes formulades de qualsevol tipus com compareixences per part del conseller, o inclús per part del president de la Generalitat, per moltes preguntes formulades per tots els grups.

Per tant, vistes totes les seues propostes, la majoria d'elles coincidixen, com deia vosté al principi, amb les de l'any anterior, en la mateixa línia. I, per tant, considerant que la política que està portant-se en este moment és l'adequada, conjuntament amb les propostes demanades dels pressupostos d'enguany, anem a rebutjar les seues propostes d'esmenes.

El senyor president:

Moltes gràcies, senyor Mundo.

Anem a passar a votar este bloc d'esmenes de forma conjunta, si no hi ha alguna observació. (Remors) Diga'm, senyora Pérez.

La senyora Pérez i Martí:

Senyor president, demane que es vote per separat les següents esmenes: la 3. 317, la 3. 321, 3. 324, 3. 372 i 3. 375.

El senyor president:

Moltes gràcies, senyor Pérez.

Passem a votar este primer bloc d'esmenes 3. 317, 21, 24, 72 i 75. Vots a favor? 6. Abstencions? 2. En contra? 9.

Passem a votar la resta d'esmenes. Vots a favor? 7. Abstencions? 1. En contra? 9.

A continuació passem a debatre el següent bloc d'esmenes presentat pel Grup Socialista, que replega les esmenes que va de la 3. 948 a la 3. 353. Per a la seua defensa, té la paraula la senyora Sánchez.

La senyora Sanchez Brufal:

El senyor president:

Senyora Sánchez, quan puga.

La senyora Sánchez Brufal:

El senyor president:

Moltes gràcies, senyora Sánchez.

Té la paraula, en representació del Grup Popular, el senyor Mundo.

El senyor Mundo Alberto:

Gràcies, senyor president.

Senyores i senyors diputats.

Senyora Sánchez, bé, aquí anem a tractar ara un bloc d'esmenes relacionades totes amb el comerç, dins de les competències pròpies de la Conselleria d'Empresa, Universitat i Ciència. Aleshores, com bé deia, són un grup de 117 esmenes, però bàsicament la majoria d'elles, 68 esmenes, corresponen a substituir la fitxa FP4, com bé deia, del programa 761. 10, referent al comerç. I s'ha utilitzat el sistema de suprimir punt a punt la fitxa i després afegir la fitxa també en cada esmena. Per tant conformen eixes 68 esmenes que és el que en realitat després, com vorem, amb una esmena del Partit Popular, canvia la fitxa i la substituix en una sola esmena.

Per tant, reconeixem que de forma errònia s'han figurat els pressupostos i després s'ha creat eixa nova fitxa. S'ha duplicat la fitxa de política industrial, per tant no cabia, dins del programa 761. 10, el tema de comerç, perquè s'havia ficat "política industrial" i, indubtablement, s'havia d'eliminar i substituir eixa fitxa, perquè no competien eixes propostes a allò que representava el comerç.

Front a eixes 68 esmenes, com li dia, i tractant-se d'un error en la fitxa inclosa en els pressupostos, el Grup Parlamentari Popular presenta l'esmena 3. 432, que després proposarem a la seua aprovació, on s'inclouen, primer que res, eliminar tota la fitxa, i després, els diferents objectius bàsics i línies d'actuació corresponents al comerç. No obstant això, entrarem a analitzar totes les seues esmenes que proposen addició, que plantegen addició o modificació al que són elements bàsics del que representen els plans d'actuació comercial en les mesures incloses dins del que vostés han fet en eixa nova fitxa que proposava de l'esmena 3. 264 a la 3. 314.

Les mesures incloses en este pla d'actuació de comerç interior, que està preparant el Ministeri d'Indústria, Comerç i Turisme, es gesten des de les competències estatals, no des de les competències autonòmiques. Per tant, enfoca tot eixe Pla d'actuació comercial sobre la globalitat del comerç interior espanyol. No tenim correlació directa amb el cas valencià. Per tant, hi ha plantejades línies d'actuació que en ocasions excedixen de les competències atribuïdes a la Generalitat Valenciana, competències en matèria de comerç. Està el cas d'esmenes que pretenen implantar normes d'etiquetat, de productes, de traçabilitat alimentària o d'ordenació del mercat laboral, com vosté abans estava al·ludint. Altres esmenes de les que vostés presenten dins d'esta línia són contradictòries unes amb les altres, ja que, per un cantó, es propugna la dotació de la futura directiva europea del mercat de serveis, la Directiva Bolkestein; i, per un altre cantó, planteja reforçar les mesures de control i d'ordenació del mercat, que són contràries als principis de liberalització de comerç que contempla l'expressada directiva.

Altres, igual que li deia anteriorment a la senyora Marco, també, dins de la mateixa línia del Grup Socialista, tracten d'eliminar l'apartat, l'aplicació 227, que elimina els treballs realitzats per altres empreses i professionals.

En la seua esmena 3. 334 planteja afegir les corporacions locals com a objectiu bàsic. Les corporacions locals hem de recordar que es troben ja integrades a través de les seues oficines municipals d'informació al consumidor, en el tema dels consumidors, en les oficines Omic, en l'apartat 5. 1. 3.

En altre bloc d'esmenes, de la 3. 335 a la 3. 341, proposen afegir noves línies d'actuació dirigides als consumidors i consumidores. Totes les accions propostes ja estan incloses en la fitxa, com en altres ocasions hem hagut de dir-los en les propostes que vostés estan presentant. Per tant, sols cap rebutjar les mateixes.

L'esmena 3. 342 fomenta les meses de diàleg sobre problemàtiques ciutadanes com la contaminació acústica, que no són competències d'esta conselleria, sinó, com vosté sabrà, és competència de la Conselleria de Territori i Habitatge.

Existix un altre grup important d'esmenes, molt generalistes en el seu concepte, de protegir, coordinar, recolzar, fomentar. Estan al costat, per un cantó, dins cada acció proposta des de la conselleria; per altra part, l'article 51 de la Constitució obliga als poders públics a garantir, referent als consumidors, la defensa dels consumidors i usuaris mitjançant la protecció de la seua seguretat, la seua salut i el seus legítims interessos econòmics, a promoure la seua informació i educació, a fomentar les seues organitzacions i a escoltar a estes en les qüestions que els afecten.

Després proposa també en l'esmena 3. 347 accions d'arbitratge entre l'administració i la ciutadania. Esta proposta no la podem acceptar ja que el Reial Decret 636/1993, regulador del sistema arbitral de consum, l'arbitratge de consum no pot desenrotllar-se des de l'administració pública i els consumidors; com a màxim, segons es desprén de l'article 11 de la norma, l'arbitratge de consum pot portar-se a cap quan la reclamació es planteja d'una entitat o empresa pública.

En la seua esmena 3. 349 afegix una nova línia on pretén aconseguir que cap administració pública contracte amb empreses que no estiguen adherides a l'arbitratge. La normativa reguladora dels contractes administratius es troba regulada pel Reial Decret 2/2000, de 16 de juny, pel qual s'aprova el text refós de la Llei de contractes de les administracions públiques. Per este motiu esta proposta excedix de les competències que té atribuïdes la Direcció General de Sanitat Industrial i Consum.

En la seua esmena 3. 350 pretén disminuir 100. 000 euros el capítol I, de despeses de personal, el qual està ajustat a les necessitats de personal que presta els serveis, encara en este programa. Per tal motiu, no és possible rebaixar les consignacions pressupostàries de les despeses que estan al servei de personal.

Ens parla també en la seua exposició sobre els PAC, els plans d'acció comercials, els quals considere que. jo pense que durant este temps s'ha fet un esforç important, i en les diferents compareixences o proposicions no de llei que hem tingut sobre comerç fins la data, s'ha vist com estos últims anys ha anat avançant de forma important en el tema de municipis que tinguen redactats els seus plans d'acció comercials, n'hi han més de seixanta municipis de la nostra comunitat. I a través d'estos estan prenent-se les mesures adequades quant a dos aspectes importantíssims per a les nostres ciutats, com és l'urbanisme comercial i els mercats municipals. Els mercats municipals que, dins de les mesures que el PAC establix i en les órdens indistintament de la situació de cadascun dels mercats tenen, hi ha uns percentatges assignats que poden acollir-se en eixes ajudes que s'han acollit els mercats municipals i han aconseguit que vagen funcionant. Altra cosa és que hi hagen mercats municipals que per la seua configuració tenen la problemàtica sobretot, sobretot una problemàtica important, sempre ha sigut el tema dels horaris d'obertura dels mercats municipals, que crec que és una de les coses fonamentals perquè puguen tindre eixe atractiu comercial que representa tot mercat municipal.

I altres mesures, que això ho ha de contemplar el Pla d'acció comercial de cadascuna de les ciutats, per a poder donar eixes contraprestacions a canvi que puguen funcionar realment com a locomotores comercials dins del centre de les ciutats, integrant-se plenament en el comerç dels nostres centres de ciutats, i anant, com a última finalitat, a arribar a crear eixos centres comercials oberts als centres de les ciutats. Competència, competència no, sent un suport important per al comerç del centre de les nostres ciutats, que és, no tant sols el de Castelló, sinó de qualsevol ciutat que en este moment té un PAC en marxa, pot perfectament arribar a configurar, a través de les diferents línies que té oberta la conselleria, i aixina ho ha fet durant estos anys, a configurar eixes accions dirigides a crear eixos centres comercials oberts, importantíssims per al desenvolupament i la competència en los centres perifèrics que, d'alguna forma, tenen atractius totalment diferents dels que tenim als nostres centres comercials de ciutat.

I que estem, a través de l'urbanisme comercial, a través de la millora dels mercats municipals, anant aconseguint un millor posicionament dins del comerç de les ciutats. Ho hem vist en ciutats, que ho han estat treballant seriosament, i com a experiència li he de dir que això funciona i que el considerem un dels objectius importants del que és el comerç de la conselleria i de la comunitat està avançant ràpidament en eixe sentit.

Com pot observar, no podem acceptar les esmenes pels motius que s'han argumentat al llarg de la meua intervenció. Cap indicar-li que l'àrea de comerç és model a seguir per la seua trajectòria en el mercat en estos últims anys, les línies estan donant uns bons resultats. Podem observar que el sector se troba i en la tranquil·litat que les coses avancen per bon camí, i els resultats són totalment positius.

Esta és la línia que des del Grup Parlamentari Popular seguim i plantegem en els pressupostos, i des d'esta mateixa perspectiva anem a continuar per a seguir avançant en pro del comerç i en la protecció de garanties per als consumidors i consumidores de la Comunitat Valenciana.

No res més i moltes gràcies.

El senyor president:

Moltes gràcies, senyor Mundo.

Anem a passar, per tant, a votar este grup d'esmenes en el seu conjunt, si no hi ha cap observació a fer sobre el particular. Senyora Pérez, té alguna observació a fer?

Passem a votar este grup d'esmenes. Vots a favor? 7. Abstencions? 1. En contra? 9.

Passem ara a debatre un grup d'esmenes, de vuit esmenes, presentades pel Grup Mixt. I per a la seua defensa, té la paraula el senyor Puchol.

El senyor Tomás Puchol:

Gràcies, senyor president.

El senyor president:

Gràcies, senyor Tomás.

Havia dit onze esmenes, no?

El Grup Popular?

Passem, per tant, a votar este grup d'esmenes defensades pel senyor Tomas Puchol.

La senyora Pérez i Martí:

Senyor president.

El senyor president:

Sí, senyora Pérez.

La senyora Pérez i Martí:

A mi m'agradaria separar una quantitat d'esmenes.

El senyor president:

Vosté dirà.

La senyora Pérez i Martí:

La 3. 424, 3. 427, 3. 429, 3. 430. (inoïble per raons técniques)

El senyor president:

Vots a favor de la 3. 424? 1. Abstencions? 1. En contra? 15.

Vots a favor de la 3. 425? 8. En contra? 9.

Vots a favor de la 3. 426? 8. En contra? 9.

Vots a favor de la 3. 427? 1. Abstencions? 7. En contra? 9.

Vots a favor de la 3. 428? 8. En contra? 9.

Vots a favor de la 3. 429? 1. Abstencions? 7. En contra? 9.

Vots a favor de la 3. 430? 1. Abstencions? 7. En contra? 9.

3. 431. Vots a favor? 1. Abstencions? 7. En contra? 9.

De la 3. 430. I ja hem acabat les esmenes.

He de fer un aclariment, hi ha tres esmenes més de la secció d'Economia i Hisenda que, per un problema de la mesa, el dia que es va debatre esta secció, el senyor Puchol no estava. Aleshores s'havia incorporat eixes tres esmenes també, amb bon criteri, li ho havíem suggerit nosaltres en eixe sentit des d'ací. Els pareix bé que les passem a votació? Que són també vinculades a. Tu no vas estar, però, vaja, és simplement per a efectes formals, que estiguen.

Vots a favor d'eixes tres esmenes? 1. Abstencions? 7. En contra? 9.

Molt bé. I ara passem a les esmenes que hi ha del Grup Popular, que si el senyor Mundo m'ho aclara, passem a votar-les directament.

La senyora Pérez i Martí:

Senyor president, jo tenia dos grups diferents d'esmenes per a votar-les per separat. Però com que no hi ha massa, si vol, repetim el que hem fet abans. La fem una a una, no?

El senyor president:

Anem a votar les esmenes del Grup Popular, que van de la 3. 432 a la 39, i les votarem una a una.

3. 432. Vots a favor? 9. En contra? Abstencions? 7.

3. 433. Vots a favor? Unanimitat.

3. 434. Vots a favor? 9. En contra? Abstencions? 7.

3. 435. Vots a favor? 9. Abstencions? En contra? 7.

3. 436. Vots a favor? 9. Abstencions? 7.

3. 437. Vots a favor? 9. Abstencions? 7.

3. 438. Vots a favor? 9. Abstencions? 7.

I l'última, 3. 439. Vots a favor? 9. Abstencions? 7.

Votades les esmenes del Grup Popular. Anem, doncs, a passar a votar, en primer lloc, la secció 11. Vots a favor de la secció 11? 9. En contra? 7.

Passem a votar ara els instituts.

Impiva, que sí que té esmenes. Vots a favor? 9. En contra? 7.

Ivex, que també té esmenes. Vots a favor? 9. En contra? 7.

Sepiva, que també té esmenes. Vots a favor? 9. En contra? 7.

Doncs, hem acabat la secció esta, i passem, a continuació, a la d'agricultura.

(Se suspén la reunió durant uns minuts)

El senyor president:

Si els pareix bé, anem a continuar perquè saben que tenim un dia molt dens. Anem a continuar tractant les esmenes d'agricultura.

En primer lloc, anem a donar-li la paraula a la senyora Pérez, que va a defensar totes les esmenes que té la seua secció en el tema d'agricultura, i la de l'Institut Valencià d'Investigacions Agràries, que també crec que en té alguna, d'esmena.

Totes elles, un total de 61 esmenes seran les que a partir d'ara, o quan la senyora Pérez considere oportú, té la paraula per a poder-les defensar.

La senyora Pérez i Martí:

Gràcies, senyor president.

Senyories, des d'Esquerra Unida: l'Entesa hem presentat a la secció 12 les següents esmenes: al programa 714. 80, desenvolupament i millora de la ramaderia, hem presentat 10 esmenes, basades en una dotació econòmica més elevada, sobretot perquè açò és tot un continuisme. A pesar que haja tingut un increment el mateix pressupost i que s'intenta tindre una claredat sobre este, ens trobem que moltes partides han desaparegut formant part del Pla Millora que a hores d'ara encara no hem aclarit com s'ha de desenvolupar. Per eixe motiu, anem a anar concretament a una quantitat d'esmenes presentades als diferents programes.

Al programa 714. 60, qualitat agroalimentària, solament hi ha presentada una esmena per a incrementar, lògicament, el codi línia 3107000, com a ajuda destinada a la qualitat de carn del vacum. Aquesta esmena ja s'ha repetit en altres ocasions. Nosaltres considerem que el vacum ha de tindre una consideració molt clara, que es necessita un increment, unes ajudes bastant més elevades per portar endavant eixa sanitat animal i, per tant, hem presentat esta exclusiva esmena.

Al programa 711. 10, direcció i serveis generals, hem presentat 23 esmenes, esmenes amb la fi de millorar tant els objectius com les línies d'actuació. L'assumpció per la Capa del control i la certificació de l'agricultura ecològica, considerem que és molt interessant i que deuríem aplegar a un acord perquè esta situació fos així. La realització d'estudis sobre els apicultors valencians; saben vostés que l'apicultura valenciana és un nucli, jo no dic que el més elevat dintre de l'agricultura, però un nucli considerable, un poc oblidat de la mà de Déu, en què de vegades fins i tot es donen les ajudes a aquells que ja han deixat els seus ruscos i no són agricultors. I aquells que són apicultors i tenen la quantitat de ruscos que calguen, va i resulta ser que els apleguen les ajudes tard i mal.

Els contractes de compravenda dels productes agraris, considerem que açò deuria estar aclarit prompte. Estem incidint diversos anys en el mateix tema; alguna cosa acordada amb els diferents sectors de l'agricultura i que mai, mai aplega el moment de la seua aplicació. Com la regulació del sector de la xufa, continuar a la recerca de nous mercats per a l'agricultura, l'inventari frutícola i cens d'explotacions, que el torne a demanar, encara que fa molt poc vam estar debatent en plenari esta situació i ho considere important i pense que tota l'agricultura no es pot basar exclusivament en la citricultura, tot i ser el més important que tenim.

La recerca de sistemes alternatius a la crema de la palla de l'arròs. S'ha investigat ja noves formes per a la crema d'eixa palla, però considerem que n'hi han altres alternatives. Controls fitosanitaris sobre els productes agraris importats, i l'etiquetat dels preus dels productes de compra i venda. Importantíssim quan parlem de l'economia del mercat.

Al programa 714. 60 s'han presentat 5 esmenes on es sol·licita la creació de l'agència valenciana de l'agricultura i ramaderia ecològica. Garantir la qualitat del pa. Encara que parega una cosa tonta, la qualitat del pa no està garantida quan parlem que n'hi han quantitat d'expenedories i forns que per falta de farina o del que siga utilitzen pa comprat congelat o semigelat, i tot no és fresc, però hauríem de garantir saber eixe pa d'on ve, el temps que té, si és gelat o semicongelat, perquè solament mitjançant eixa informació el consumidor tindrà més clar allò que puga sol·licitar, que li puga interessar.

O la conservació de les ajudes concedides a la tristesa. L'any passat presentàrem una esmena igual. Este any és de veritat que la quantitat a la tristesa ha baixat perquè n'hi ha menys, n'hi ha menys a atendre, però nosaltres el que parlem és que eixa diferenciació d'ajudes que es dedicaven a la tristesa i que ara desapareguen, puguen reinvertir-se en el mateix sector.

Continuem sol·licitant un cens de pous existents al País Valencià per avançar en la racionalització de l'aigua. És molt important que la conselleria entrara en contacte amb la Confederació Hidrogràfica del Xúquer i basant-se en el grup d'inspectors que fóra necessari se sabera, d'una volta per totes, la quantitat de pous que hi han, perquè se sap, tot el món sabem que existixen una quantitat de pous incontrolats que lògicament fan que no tingam un control sobre aquella aigua que necessitem.

Al programa 714. 20, ordenació i millora de la producció agrària, hem presentat 5 esmenes. I de la mateixa forma, s'han presentat esmenes al desenvolupament rural i al cooperativisme on es contempla els joves, el medi ambient, els projectes europeus rurals, per la qual cosa se sol·licita un increment en les ajudes establertes pel Govern Valencià.

I després, en l'Ivia, totes les esmenes presentades han segut com iniciatives per a desenvolupar el programa de l'Ivia, però n'hi ha una d'elles que l'any passat ja va ser presentada i ara la tornem a presentar, que és la sol·licitud de 300. 000 euros per a poder rehabilitar la granja arrossera de Sueca, o el Centre d'Investigació de l'Arròs de Sueca. Se van comprometre que això seria una realitat. No s'ha donat ningun pas per a aplegar a eixe compromís adoptat personalment amb mi --se va adoptar eixe compromís-- i considere que això no se va poder realitzar perquè no estava contemplat en els pressupostos. Així que esta vegada ho torne a presentar per a vore si aquell compromís que se va adoptar és una realitat en el proper any, en l'any 2006.

Gràcies, senyor president.

El senyor president:

Moltes gràcies, senyora Pérez.

Té la paraula, en nom del Grup Popular, el senyor Soler.

El senyor Soler Garibo:

Moltes gràcies, senyor president.

Senyories.

Senyora Pérez, mire, jo he tractat d'agrupar les seues esmenes, me les he estudiat i me les he llegit amb molta atenció i, per allò de donar-li una miqueta d'orde al discurs, he tractat d'agrupar-les per unes similituds i altres.

Mire, jo interprete que n'hi ha un bloc d'esmenes, que va de la 3. 440 a la 3. 450, més la 3. 481, 86, 87 i 88, que vosté demana una sèrie de coses que van encaminades a la ramaderia en àmbits distints, a l'apicultura també i a altres coses. Per a aconseguir el que vosté vol fica diners i els detrau de la fitxa FP2, G2, que són gastos de funcionament.

Mire, com els gastos de funcionament estan ja molt ajustats, d'ahí no se pot llevar res perquè, com és lògic, impediria el desenrotllament de programes de treball, impediria el desenrotllament normal de la gestió del dia a dia de la conselleria.

Mire, n'hi ha una altra sèrie d'esmenes al programa 711. 10, direcció i servicis generals, que serien més pròpies del programa 714. 60, que és qualitat agroalimentària. Els costos de control de l'agricultura ecològica s'haurien d'esperar al nou marc de la PAC de la Unió Europea i, si és possible, s'inclourà en el programa de desenrotllament rural de la Comunitat Valenciana.

En el registre d'explotacions ramaderes consten les explotacions i també, ahí, els ruscos de la Comunitat Valenciana. I les estadístiques de la producció de mel se troben en l'informe del sector agrari que elabora la conselleria.

La regulació del sector de la xufa, la conselleria, d'acord amb el mateix sector, ha elaborat el pla estratègic dins del marc del Pla Millora.

El cens d'agricultors i agricultores està ja elaborat per l'INE que, com vosté sap, és competència de l'Estat, i tenim les dades en tots els àmbits, nacional, regional i provincial, d'acord amb la normativa europea. Per tant, no deguem duplicar el cens agrari.

Quant a la col·laboració amb el Govern central per a obrir nous mercats, en qualsevol cas dependria d'ells. La Generalitat està oberta a tot i aposta, precisament, per la comercialització i promoció de tots els mercats, els nous i per consolidar els tradicionals.

Respecte a temes d'estadístiques, entenem que en el SIG citrícola i el tractament que se li dóna a la informació que tenim del camp és suficient.

La creació de l'agència valenciana.

El senyor president:

Senyories, un poc de silenci.

El senyor Soler Garibo:

. d'agricultura ecològica, vam tindre un debat en esta cambra fa pocs dies i quedà molt clara la postura del Grup Parlamentari Popular.

Sobre l'elaboració del pa en els forns tradicionals, el que se pretén està incorporat dins de l'apartat d'artesania agroalimentària.

El cens de pous està elaborat des de l'any 2002 i s'actualitza permanentment. El que pretenen les esmenes 3. 470, 71 i 72 està arreplegat també en el programa 714. 60.

Presenta un altre grupet d'esmenes al programa 711. 10, quan en el programa 714. 40 existixen diverses línies dedicades a la formació i a aconseguir els mateixos objectius que vosté perseguix en dites esmenes.

L'esmena que demana la reconversió de la satsuma, entenem que és innecessària ja que la línia T4724 del capítol VII, reestructuració i sanejament de cultius, contempla esta actuació.

Demana també uns canvis de crèdits que afecten Fuvama i Agroalimed. Nosaltres entenem que no se deuen canviar ja que tal com estan responen a les necessitats i estan funcionant de manera satisfactòria.

Ha presentat vostés dos esmenes al programa 711. 10 que parla de les importacions de xufa i de l'arròs i dels seus controls. Entenem que dites esmenes serien més pròpies del programa 542. 20, en què la problemàtica sobre la qual s'actua és la qualitat de les produccions, incloses les importacions. Un dels objectius bàsics és garantir la qualitat dels productes per a la seua comercialització, independentment de quina siga la seua procedència. I en les línies d'actuació estan les anàlisis de residus i les inspeccions pertinents.

Vosté demana un sistema alternatiu a la crema de la palla d'arròs. No és possible perquè no existix. S'estan desenrotllat programes en què participa la Capa, la Universitat, l'Ajuntament de València i la Conselleria de Territori i Habitatge per a la determinació d'este sistema però, de moment, sense resultats. Vosté mateixa, en l'esmena parla d'un sistema alternatiu sense especificar quin.

Quant a l'Ivia. Jo crec que vosté també estarà d'acord amb mi que l'Ivia és un orgull per a tots els valencians, és un institut que està en l'avantguarda de la investigació del món, podríem dir que està a la capçalera del món en investigació. I creem que com funciona, està funcionant a la perfecció, i que tal i com està el pressupost per a l'Ivia, doncs, està molt bé.

Res més i moltes gràcies.

El senyor president:

Moltes gràcies, senyor Soler.

Anem, doncs, a passar a votar este grup d'esmenes. Tinc ací una nota que m'ha posat el Grup Socialista a on anem a fer dos blocs. Vaig a enumerar jo les que van a anar en un bloc i la resta serà l'altre bloc. En un bloc anirà la 3. 451, la 3. 460, la 3. 462, 3. 467, 3. 468, 3. 474, 3. 483, 3. 487 i 3. 484. Eixes en un bloc. La resta, totes, en un altre bloc.

Estem d'acord, senyor Lozano? Doncs, anem a passar a votar, en primer lloc, estes esmenes que acabe de nomenar. Vots a favor? 1. Abstencions? 6. En contra? 9.

Passem a votar la resta d'esmenes. Vots a favor? 7. En contra? 9.

A continuació anem a entrar en el primer bloc d'esmenes presentat pel Grup Socialista, que vostés les tenen relacionades en la nota que els hem donat.

Per a la seua defensa té la paraula el senyor Polo.

El senyor Polo Poveda:

El senyor president:

El senyor Polo Poveda:

El senyor president:

Moltes gràcies, senyor Polo.

Té la paraula la senyora Marcos.

La senyora Marcos Puig:

El senyor president:

Senyora Marco.

La senyora Marcos Puig:

El senyor president:

Moltes gràcies, senyora Marco.

Doncs, anem a passar, en primer lloc, a votar, si no hi ha cap altra observació.

Senyora Pérez.

La senyora Pérez i Martí:

A mi m'agradaria separar la 3. 491.

El senyor president:

Moltes gràcies, senyora Pérez.

Doncs, passem a votar.

La senyora Marcos Puig:

El senyor president:

La senyora Marcos Puig:

El senyor president:

Anem, en primer lloc, a votar la 3. 491. Vots a favor? 6. Abstencions? Cap. En contra? 10.

3. 579. Vots a favor? Unanimitat.

3. 580. Vots a favor? Unanimitat.

Resta d'esmenes. Vots a favor? 7. En contra? 9.

Passem, a continuació, a debatre el següent bloc d'esmenes que comença en la 3. 496 i totes les relacionades a continuació. Per a la seua defensa, té la paraula el senyor Falcó.

El senyor Falcó Rico:

Por otra parte, hemos presentado una enmienda a la línea T1788000 cuyo destino es compensar a los apicultores por retirar las colmenas de la floración de los híbridos de mandarinas para evitar la pinyolada. Parece mentira que sean capaces de reducir esta partida presupuestaria cuando saben lo importante que es para la nuestra citricultura que las mandarinas no lleven hueso. Si no se compensa adecuadamente a los apicultores, estos no se llevarán sus colmenas y tendremos, una vez más, otra campaña desastrosa en la calidad de las mandarinas y en el mercado.

Y, por último, ¡cómo pueden llegar a ser tan inconscientes! En la línea de apoyo a la suscripción de seguros agrarias introducen (inintel·ligible) en el plan Millorar y presupuestan 950. 000 euros menos que el año pasado. ¿Cómo quieren fomentar el aseguramiento de las rentas si reducen las aportaciones económicas?

El senyor president:

Moltes gràcies, senyor Falcó.

Té la paraula la senyora Marco.

La senyora Marcos Puig:

El senyor president:

La senyora Marcos Puig:

Y por otro lado, ustedes hacen enmiendas así, sin mirar. Vamos a ver, a mí también me gustaría, a esta diputada le encantaría dotar presupuestariamente todas las líneas e incrementarlas al máximo. Pero vamos a ver, los gastos de funcionamiento, señorías, en este ejercicio en concreto han sido muy ajustados. Han sido reducidos, porque ustedes además son conscientes de que en esta línea cada año destinamos menos dinero en beneficio de otras líneas presupuestarias. Por lo tanto, no les vamos a admitir sus enmiendas en este sentido.

El senyor president:

Moltes gràcies, senyora Marcos.

Senyora Pérez, vosté tenia alguna observació a fer a este bloc?

La senyora Marcos Puig:

El senyor president:

La senyora Marcos Puig:

El senyor president:

Pasamos a debatir. a debatre el tercer bloc d'esmenes, que comença en la 3. 506, les relacionades a continuació. I té la paraula per a la seua defensa, el senyor Lozano.

El senyor Lozano i Pastor:

Gràcies, senyor president.

Estes esmenes són les que fan referència a tot el tema d'investigació, programa 542. 20, i també quatre que estan en l'Ivia. Hem observat en este pressupost, que tal vegada per oblit i pel poc interés que la direcció general corresponent té, ha desaparegut com a objectiu del programa facilitar la capacitació professional i l'accés al mercat laboral de les dones en les zones rurals. Probablement açò tinga alguna cosa a vore amb el fet que ara n'hi ha un conseller i abans n'hi havia conselleres. Però el cert és que coneixent el director general d'ara, doncs tampoc mos estranya en absolut.

Per altra part, creiem que el Partit Popular açò de la investigació només ho veu com una qüestió mediàtica. I per tant, quan més edificis i instal·lacions, perquè sembla que totes les propostes que fan és per a augmentar el número d'edificis. Que lògicament mosatros no podem estar en contra, però el que sí que diem és que haurà de ser d'una forma raonable. Perquè l'única cosa que estes qüestions fan és millorar la seua imatge. Però no pels llauradors, que esperen i desesperen davant les poques solucions que els oferix pels problemes varietals, de sanitat vegetal, de tècniques de cultiu, de productivitat que tenen.

Està molt bé construir edificis, però de poc servix si després no hi ha investigadors suficients, o no hi ha diners per a posar en marxa programes d'experimentació i d'investigació aplicada. I seguim tenint pinyolada; seguim tenint desequilibri varietal en les campanyes citrícoles per falta d'organització del material vegetal; seguim tenint problemes seriosos de control de plagues i malalties; seguim tenint insuficiència i aplicacions de les noves tecnologies en les pràctiques d'abonat i fertirrigació, i seguim tenint un llarg etcètera d'insuficiències atribuïbles a la falta d'investigació aplicada a desenrotllament i innovació.

L'increment pressupostari en I+D és del tot insuficient. S'ha destinat a assistències tècniques amb tercers i a la construcció d'edificis. Però els investigadors de l'Ivia seguixen en problemes per a comprar reactius i per a plantejar investigacions aplicades, pel que se dediquen fonamentalment a la investigació bàsica, que no dubtem que siga molt important i coincidim que és una de les millors del món, però sense resultats pràctics aparents respecte els llauradors.

Hem presentat esmenes destinades a sufragar en part estes deficiències, incrementant les aportacions a l'Ivia, perquè creiem en la investigació, en personal i despeses corrents d'investigació, experimentació, perquè abans de construir nous edificis cal fer funcionar els existents. I a vore si és veritat el que diuen, que vostés se creuen allò de l'I+D. N'hi ha, seria un bon gest que acceptaren l'esmena destinada a comprometre el 4% del PIB agrari a la investigació agroalimentària. Això seria de societats tecnològicament avançades.

Per acabar aquest paquet d'esmenes, conté un grup d'elles que pretenen restablir el seny perquè no té sentit canviar la denominació de les línies pressupostàries, perquè és una tònica en tot el pressupost d'agricultura. Introduir, incorrectament la paraula millorar, ja sé que vosté me va a repetir ara que mosatros se volem carregar. Mosatros no mos volem carregar res, se'l carreguen vostés a soles.

Mire, vostés han consultat, no han consensuat, han consultat i han parlat en tots. Però quan les propostes de les taules han sigut en matèria econòmica, vostés no han fet en absolut cas, per tant, el que és és un Pla millorar que vostés estan burlant dels llauradors. L'única cosa que han posat és, com deia l'altre dia en ple, sis vegades en la mateixa plana la paraula millorar. Si això és un Pla millorar, doncs jo seré, no sé el que seré, però segurament això no és un Pla millorar. Això és una burla que als llauradors.

Són les mateixes línies que anys anteriors, el mateix beneficiades, la mateixa finalitat. Inclús en algunes d'elles.

El senyor president:

Vaja acabant, senyor Lozano.

El senyor Lozano i Pastor:

. en menys pressupost que en anys anteriors, per exemple li posaré només una línia, la T-4798, denominada I+D autofrutícola, que té 50. 000 euros menys que altres anys. Per tant, no seguisquen vostés burlant-se.

Moltes gràcies per la seua condescendència, senyor president.

El senyor president:

Gràcies, senyor Lozano.

Té la paraula la senyora Marcos.

La senyora Marcos Puig:

El senyor president:

Moltes gràcies, senyora Marcos.

Si és tan amable me diu eixes esmenes quines són i aixina.

La senyora Marcos Puig:

El senyor president:

Moltes gràcies, senyora Marcos.

La senyora Pérez té alguna observació a fer? (Se sent la veu de la senyora Pérez Martí: "No, senyor president") Gràcies per la seua cortesia i totes eixes amabilitats. (Rialles)

Anem a passar a votar en primer lloc el bloc d'esmenes que arreplega la 3. 507, 3. 508, 11, 13, 15, 16, 18, 19, 21, 24 i 26, que són les que la senyora Marcos ha dit que se separaren del conjunt. Vots a favor d'estes esmenes? Unanimitat.

A continuació passem a votar tota la resta d'esmenes. Vots a favor de la resta d'esmenes? 6. Abstencions? 2. En contra? 9.

Passem a continuació a debatre l'altre bloc d'esmenes, que arreplega de la 3. 544 a 3. 575. Per a la seua defensa, té la paraula la senyora Segarra.

La senyora Segarra Sales:

Moltes gràcies, senyor president.

Mire, jo l'altre dia vaig estar en la Comissió d'Agricultura i vaig sentir una frase del nostre portaveu en agricultura, que deia el següent: no hi ha més cec que qui no vol vore. I després d'haver sentit les intervencions del Partit Popular, ho sent molt, senyor Soler, quan li he sentit dir que el pressupost està molt bé. Si vosté creu que la situació en el món agrari està molt bé, difícilment podrem esmenar i millorar el que està molt bé.

Sapiguen, o són conscients, perquè igual és que no són conscients que estem parlant del món agrari, d'un sector molt dèbil. Que necessiten de forma urgent mesures, mesures reals, i no tant de pla. Que és un sector que està molt unit, per tant és participatiu, per això li ho diré, intentaré explicar-ho. És a dir, han participat en el Pla millorar? Han col·laborat? Clar que sí. És un sector que sempre ha estat unit, els sindicats, el sector agrari. Per això han sobreviscut.

Però, el pla Millorar, senyora diputada, quan diuen "todo lo que huela a pla Millorar quieren quitarlo". No és que "huela", és que podrien, en lloc de dir-se pla Millorar, per què no posen pla Començar? Comencen ja a fer política agrària. Comencen, perquè van a arribar tard. Els llauradors tenen una frase que diuen "l'any que ve serà". I mentre vostés estiguen no serà mai, perquè per a vostés està molt bé l'agricultura. Vostés no veuen la seua realitat, i com no veuen la realitat difícilment van a canviar la situació dels llauradors en esta comunitat. Per tant, en lloc de Pla millorar, Pla començar. I comencen en veritat.

Hi ha, han fet 58 taules que han participat en este pla. Que han escoltat. Li recorde que en la meua comarca van fer una taula per a resoldre un problema. Encara estan esperant-lo. I sap el que diuen els llauradors? Que s'han burlat. Perquè va anar el senyor conseller, i encara esperant, esperant, que donen la solució a un problema tan greu com està patint la comarca. Per tant, comence i no perguen més temps.

En els pressupostos es plasmen les prioritats i la voluntat política, i aixina i tot encara mos enganyen. Ací n'hi han diverses esmenes, unes són quantitatives i les altres són de text, que no hem donat temps a explicar-los en el temps que tinc. Simplement dir-los: una de les importants són els 6,5 milions d'euros que augmentem, que augmenten eixos 500. 000 euros, per a la millora de camins. Li recorde que l'any passat n'hi havien 6 milions d'euros i que es van burlar, perquè el dia 28 d'abril van fer una modificació de crèdit deixant-los a 900. 000. Per això vorà una esmena, que n'hi han vint peticions de pobles demanant la millora dels seus camins rurals.

Per tant, no enganyen i eixa modificació que van fer l'any passat no la tornen a fer en guany i que siguen 6 milions i que aproven l'esmena que hem presentat mosatros d'incrementar a 6,5 milions i que siga una realitat.

Després, n'hi han diverses en les quals diuen, "millorar la qualitat de. ", no, no, faça un programa, faça un pla; "millorar. ", no, faça un programa i complixca. No faça un altre pla, és el que fa quatre, i ningun d'ells ha segut realitat. Per tant, comencen a treballar.

I ajudes, n'hi ha diverses, que són en tema de modernització de reg tradicional, modernització de séquia real, modernització de regadiu. Com he dit abans, n'hi han vint peticions de diferents poblacions en el tema de millora de camins, i la d'infraestructures agràries, que crec que és important que aproven esta esmena, perquè no és ni molt menys suficient el que han pressupostat vostés. I recorde que en el passat la van reduir a la sexta part del que tenia.

Després, n'hi han algunes que són modificacions de quantitat de diners, com és la promoció agroalimentària, incrementar-la 354. 000, a on intentem que n'hi haigga un beneficiari més com és el Ferevin; la fira de la mel crec que es mereix un lloc en la promoció agroalimentària, amb una partida de 25. 000 euros; un increment de fins a 354. 000 euros.

El senyor president:

Senyora Segarra, quan puga.

La senyora Segarra Sales:

Bé, n'hi han un munt. Però, simplement, dir-los una cosa: faça realitat alguna vegada, de tots eixos programes, i deixen de dir tantes tonteries i inventar-se tants noms que després són una burla.

El senyor president:

Moltes gràcies, senyora Segarra.

Té la paraula la senyora Marcos.

La senyora Marcos Puig:

El senyor president:

La senyora Marcos Puig:

El senyor Soler Garibo:

Per una qüestió, d'orde, senyor president.

El senyor president:

Sí, senyor Soler.

El senyor Soler Garibo:

Simplement per a dir-li a la senyora Segarra que no fique en boca meua coses que jo no he dit, jo he dit que el pressupost d'agricultura és molt bo, no he dit res més.

Gràcies.

El senyor president:

Moltes gràcies, senyor Soler, pel seu aclariment.

La senyora Sánchez Brufal:

El senyor president:

La senyora Sánchez Brufal:

El senyor president:

La senyora Pérez té alguna observació a fer? (La diputada Pérez i Martí fa un comentari sense micròfon)

Doncs, passem a votar, en primer lloc, l'esmena 3. 145. Vots a favor? 16. Abstencions? 1.

Passem a votar, a continuació, la resta d'esmenes. Vots a favor? 7. Abstencions? 1. En contra? 9.

Passem ara a defensar l'últim bloc d'esmenes presentat pel Grup Socialista, que arreplega 3. 597, 3. 626, com tenen vostés en la relació.

Té la paraula per a la seua defensa la senyora Sánchez.

La senyora Sánchez Brufal:

El senyor president:

Senyora Sánchez.

La senyora Sánchez Brufal:

El senyor president:

Moltes gràcies, senyora Sánchez.

Té la paraula la senyora Marcos.

La senyora Marcos Puig:

El senyor president:

Doncs, anem a passar a votar, en primer lloc, l'esmena a què vosté ha fet menció fa un moment, que és la 3. 626. Vots a favor? Unanimitat.

Passem a votar a continuació la resta d'esmenes presentades pel Grup Socialista i que ha defensat la senyora Sánchez. Vots a favor? 7. Abstencions? 1. En contra? 9.

Passem a continuació a debatre les esmenes plantejades pel Grup Mixt, que va de la 3. 627 a 3. 631. Té la paraula el senyor Puchol.

El senyor Tomás Puchol:

Gràcies, senyor president.

El senyor president:

Moltes gràcies, senyor Puchol.

Anem a passar a votar-les estes una a una.

En primer lloc, votem l'esmena 3. 627. Vots a favor? 7. Abstencions? 1. En contra? 9.

3. 628. Vots a favor? 1. En contra? 6. Perdó, 15. Abstencions? 1.

3. 629. Vots a favor? 8. En contra? 9.

3. 630. Vots a favor? 1. En contra? 15. Abstencions? 1.

3. 631. Vots a favor? 1. En contra? 9. Abstencions? 7.

I ara tenim les esmenes del Grup Popular, que van de la 3. 632 a la 3. 641.

La senyora Marcos Puig:

El senyor president:

Passem, per tant, a votar este grup d'esmenes presentades pel Partit Popular. Vots a favor? 9. Abstencions? 8.

I ara passarem a votar, en primer lloc, la secció 12. Vots a favor de la secció 12? 9. Abstencions? 1. En contra? 7.

I votarem l'Institut Valencià d'Investigacions Agràries, que sí que té esmenes. Vots a favor? 9. Abstencions? 7. En contra? 1.

El senyor president:

Senyories, hem acabat la secció 12, que és Agricultura, i passarem a continuació, quan es facen els canvis en les taules, a la secció 14, que és Territori i Habitatge. (Pausa)

Hem acabat fa uns moments la secció 12, que era Agricultura, Pesca i Alimentació, i ara tenim la secció 14, que és Territori i Habitatge. Intentarem fer, en la mesura del que siga possible, la major part este matí. Ens quedarà alguna cosa per a primera hora de la vesprada. Però intentarem fer la major part.

Les seues senyories crec que tenen o saben com anava el procediment dels blocs. L'hem deixat abans ahí, a les taules, les diferents agrupacions.

En primer lloc, anem a debatre el primer bloc d'esmenes plantejat pel Grup Socialista, que arreplega la 3. 642 a la 3. 744, més la 5. 438. Per a la defensa d'este primer bloc d'esmenes, té la paraula, quan ho considere oportú, el senyor Sanmartín.

El senyor Sanmartín Besalduch:

Gràcies, senyor president.

Abans de res voldria fer una reflexió prèvia, assenyalant que, bé, les lleis i el funcionament democràtic d'un parlament pense que no s'hauria de transgredir en la forma que s'ha intentat a través de la Llei d'ordenació del territori. M'estic referint al que és la compensació gratuïta de sòls reclassificats per sòls protegit.

Jo pense que el canvi que s'ha intentat introduir, no solament violenta la llei d'acompanyament ja debatuda, sinó la nostra pròpia funció legislativa. De fet, l'esmentat canvi no pretén matisar o aclarir cap concepte, sinó que afecta la pròpia filosofia de la llei. Dit d'altra forma, no sols suposa una modificació substancial, sinó també un canvi radical pel que respecta a les repercussions immediates dels seus mandats.

Dit això, em centraré ja en el tema de les pròpies esmenes. Centrem les esmenes en aquest bloc que agafa els programes 442. 20, 432. 10 i 431. 20, deia que ens centrem en una tota una sèrie d'esmenes relatives a la definició d'un model de desenvolupament territorial per a la Comunitat Valenciana, sobretot davant la necessitat, davant la necessitat d'ordenar i donar coherència a les diverses ocupacions, siguen urbanístiques, siguen industrials.

Malgrat haver-se aprovat, i ho recorde, fa ja un any la Llei d'ordenació del territori i protecció del paisatge, pense que vostés haurien d'hagut introduir en aquests pressupostos el que són els objectius bàsics dins de les principals línies d'actuació del programa. I cap dels mecanismes que vostés van esmentar en la Llei d'ordenació del territori s'ha inclós en les línies d'actuació. Jo els demane des d'aquí que desenvolupen d'una vegada per totes l'estratègia territorial de la Comunitat Valenciana, prevista als articles 34 al 41 de la LOT, com a principal instrument d'ordenació del territori. Inicien o creen ja el fons d'equitat territorial amb la finalitat d'administrar els fons procedents de la gestió territorial i el finançament dels programes i projectes per a la sostenibilitat i qualitat de vida, però sobretot el tema dels plans d'acció territorial.

Si insistim en les esmenes, en el tema dels plans d'acció territorial, no solament aquest pla relatiu al litoral, sinó també el Pla d'acció territorial de protecció de l'horta, el Pla d'acció territorial del sistema rural valencià, i tota una sèrie de plans d'acció territorial d'àmbit supramunicipal. Més que res perquè si no, ho diem abans, no valdrà per a res la futura llei urbanística valenciana, si prèviament a través de plans d'acció territorial de caràcter supramunicipal no ordenem aquells espais, per a poc o per a molt poquet serviran les noves directrius urbanístiques valencianes.

A banda, hi ha tota una sèrie també d'esmenes dirigides essencialment a centrar la problemàtica sobre la que s'ha d'actuar, és a dir, la dificultat d'accés a l'habitatge, i sobretot la insuficient articulació de polítiques d'integració en la promoció de l'habitatge de protecció pública. I dins d'aquí resulta especialment greu, per això hem fet un èmfasi especial, en el que és el grau d'execució de la Conselleria de Territori i Habitatge en aquelles actuacions relatives al lloguer. Jo al respecte recorde que el govern central va aprovar ja, al poc d'entrar a formar govern, un Real Decret, 23 de juliol de 2004, conegut com a Pla de xoc, que intentava portar solucions urgents al problema d'accés a l'habitatge en el tema del lloguer. Este decret, com vostés saben, contemplava amb càrrec exclusiu al propi ministeri tota una sèrie d'ajudes, tant per aquells propietaris que posaren les seues vivendes lliures en lloguer, com per als propis inquilins.

Ara bé, aquestes ajudes, per a ser concedides, s'han de tramitar obligatòriament d'acord amb unes competències que dóna el propi Estatut d'Autonomia a través de les comunitats autònomes, i concretament a través de la Conselleria de Territori i Habitatge. Doncs bé, el govern valencià va tardar més de nou mesos, fins l'abril de 2005, per aprovar el decret que homologava aquestes ajudes en tema de rehabilitació, però sobretot de lloguer. Però, no obstant això, i com el decret que es va aprovar a l'abril de 2005 no regulava el procediment de tramitació, s'ha hagut d'esperar encara més de tres mesos, fins el juliol d'aquest any, perquè el Diari Oficial publicara ja el tipus d'ajudes.

I el que denunciem aquí és que, a data d'avui, a data d'avui la Conselleria de Territori i Habitatge encara no ha aprovat ni una resolució de concessió d'ajudes en el tema de lloguer. I recorde, i recorde que portem des de juliol de 2004. Any i mig després, entre decret, regulació del procediment i tal, a data d'avui, la Conselleria de Territori i Habitatge no aprovat cap resolució, cap resolució concedint aquestes ajudes per al lloguer.

Si seguim en el tema de vivenda, voldria destacar, pel temps que tenim també, el tema de l'esmena 3. 697, pense que és important, la reserva d'un mínim d'edificabilitat residencial per a vivenda protegida. Insistim de nou, ho hem demanat en la LOT, ho hem demanat en la LUV, que es puga reservar un percentatge mínim, un terç, un 33% de l'edificabilitat residencial per a vivenda protegida. Fins i tot perquè ens ho pogueren acceptar féiem l'especialitat o posàvem un parèntesi en el tema del litoral, etcètera, perquè no digueren que, bé, certes agrupacions de vivendes protegides en certs llocs no tinga sentit.

Però jo li recorde que el que demanem nosaltres és una cosa que ja està en quasi totes les comunitats autònomes. La llei càntabra reserva el 25% per a vivenda protegida. La llei aragonesa el 20%. La llei castellano-manxega el 50%. La llei catalana el 20%. La llei gallega el 20%. La llei madrilenya el 50%. La llei foral navarresa el 50%. És a dir, que el que demanem nosaltres és una reserva d'un percentatge mínim d'aquesta edificabilitat residencial per a vivenda protegida. Cosa que no ens ho van acceptar en la Llei urbanística valenciana, i que ho demane ara com una esmena que considere que és important.

Però si passem en el tema de l'Ivvsa, del Institut Valencià de la Vivenda, els he de recordar que els passius financers, és a dir, la devolució o amortització dels préstecs, el deute, en definitiva, arriba ja als nou milions d'euros. Li recorde que als pressupostos de l'any passat el deute era d'un milió i mig d'euros. Ha passat d'un milió i mig a nou milions d'euros, s'ha multiplicat per sis. D'aquí que a la presentació d'aquests pressupostos, i en aquesta comissió ho van assenyalar, i presentem una esmena concreta en el tema de l'Ivvsa per aquesta qüestió. I sobretot, i sobretot pel tema de les empreses mixtes, anomenant que l'Ivvsa com a empresa pública, com a empresa de la Generalitat, el seu capital social, la seua participació en societats de capitals mixt, s'ajuste escrupolosament als principis de publicitat i concurrència i, sobretot, als d'igualtat i no-discriminació, que pensem que vulneren aquestes societats mixtes.

Si passem a altres qüestions que serien també fonamentals per a nosaltres, la qüestió de la correcció de l'actual percentatge de la cessió d'aprofitament urbanístic de cara als ajuntaments. Pensem que és una discriminació tremenda que aquest 10% es done en urbanitzable, se cedisca el 10% de l'aprofitament als ajuntaments en urbanitzable, i no en urbanitzat. Pensem que és una discriminació tremenda. Però no solament en els programes d'actuació, en els PAI, en els programes d'actuació integrada que reclassifiquen sòls, i per tant en urbanitzable, sinó també en el propi urbanitzat. La pregunta que faig és que una reclassificació no genera tantes o més plusvàlues en urbanitzable com en el propi urbà?

Per tant, pense's l'esmena 3. 696, que estem encara a punt de corregir el percentatge de cessió d'aprofitament urbanístic que li correspon a l'administració, en este cas l'administració local en sòl urbanitzable i residencial.

I, per últim, acabe comentant en el tema d'ordenació del territori i d'urbanisme, insistint, insistint en una cosa, que per a poc, per a poqueta cosa em servirà la Llei d'ordenació del territori i protecció del paisatge si realment no executem allò que preveu la pròpia llei. Insistisc, i ho he dit de pressa, preveu tota una gran quantitat de mecanismes que s'han de desenvolupar posteriorment. Ho criticàvem quan debatíem aquesta llei en comissió i en plenari fa més d'un any.

Ha passat un any, ha passat més d'un any i ens trobem que la major part dels mecanismes com la estratègica territorial de la comunitat, el Pla d'acció territorial del litoral, protecció de l'horta, sistema rural valencià, institut d'estudis territorial, Pla territorial del paisatge, el fons d'equitat territorial, etcètera, per a què ens val una legislació si no existeix voluntat política d'aplicar-la? I sabem que els plans d'acció territorial de caràcter supramunicipal, que són vinculants, superen inclús els propis plans generals d'ordenació urbana dels propis municipis, no ens valdrà per a res, ni aquesta llei urbanística, ni cap altra, que per cert, ja ho he dit, l'any que ve la Llei d'acompanyament de pressupostos serà monogràfica per al tema de quantitat d'articles que modificarem, és a dir, per a res ens valdrà tot això si no apliquem aquells mecanismes d'ordenació supramunicipal capaços, a través dels consens, de definir entre tots quin nivell d'ocupació anem a donar a determinats territoris i quin nivell de desenvolupament o d'afecció anem a fer-lo. En cas contrari, insistisc, en cas contrari valdrà per a poc, ni la LOT, perquè no la desenvoluparan, ni la Llei urbanística valenciana perquè segur que es canviarà ràpidament, no per nosaltres sinó inclús dins d'esta legislatura pel propi Partit Popular.

Disculpe'm que m'he passat del temps, president.

El senyor president:

Gràcies, senyor Sanmartín.

Té la paraula, en representació del Grup Popular, el senyor Modrego.

El senyor Modrego Caballero:

Yo creo que realmente, yo creo que eso son gestos puntuales de cara probablemente de llegar al ayuntamiento de este municipio y decir: oiga, que nosotros propusimos esto. Lo que tiene el riesgo de que todos los municipios que ustedes no incluyen, desde luego, será un problema, porque siguen planteando en estas enmiendas Paterna, Soneja, Montán, Altura, en l'horta nord, en Millares, en Clot de la Mare de Déu, que por cierto ya tiene ayudas a través de la figura de paraje natural por parte de la conselleria, en la Vall d'Uixó, en Caudiel. ¿Y aparte de estas actuaciones ya no hay más actuaciones a realizar? Pues yo creo que hay muchísimas actuaciones, que son las que realiza la conselleria con cargo a esas líneas.

O cuando usted habla en otra enmienda, en la 85, de impulsar la aprobación de los Prug, pues eso ya está incluido en el objetivo genérico de desarrollar todo el planeamiento territorial y todas las medidas de actuación. Y les recuerdo que todos los parques naturales, en este momento, tienen, y en un esfuerzo que viene de la anterior legislatura, donde se redactaron precisamente diez Prug, que habían parques naturales que llevaban diez años, por ejemplo el Pla de Cabanes, por ejemplo Mariola, por ejemplo Calderona, sin ningún documento, por ejemplo la Albufera o el Montgó, por ejemplo. Y llevamos diez años sin ninguna figura de planeamiento y se han aprobado por el gobierno del Partido Popular. Por lo tanto, yo creo que es totalmente una línea coherente lo que tiene el presupuesto y lo que usted plantea no aporta nada.

El senyor president:

Gràcies, senyor Modrego.

Anem a passar a votar este grup d'esmenes. Sí, senyor Arnal.

El senyor Arnal i Ibáñez:

Volia demanar que separara en un altre grup les següents: la 3. 673 i 3. 674, tot en el mateix, totes les que diré, 3. 714 fins a la 3. 717, 3. 719, 3. 722 i 3. 725 fins a 3. 734.

El senyor president:

Molt bé, senyor Arnal.

Anem a passar a votar este primer bloc d'esmenes que ha desglossat el senyor Arnal i que han sigut relacionades per ell. Vots a favor? 6. En contra? 9. Abstencions? 1.

Passem a votar la resta de les esmenes defensades pel senyor Sanmartín. Vots a favor? 7. En contra? 9.

Passem a continuació a defensar el segon bloc d'esmenes presentades pel Grup Socialista, i que arrepleguen la 3. 745, 3. 850, i de la 5. 439 a la 5. 442. Per a la seua defensa, té la paraula el senyor Arnal. (Remors) Disculpeu, té la paraula el senyor Sanmartín.

El senyor Sanmartín Besalduch:

Val. El segon bloc agrupa el que són els programas 442. 30, 442. 40, 442. 50 i 442. 60, i que anem a centrar-lo sobretot en el tema del 442. 50, en gestió de residus, i sobretot també en el tema d'una empresa pública com és Vaersa.

No faig altra cosa a través de les esmenes, en el tema del programa 442. 50, que introduir en els objectius bàsics aquells objectius que vostés concretaren en l'acord marc sobre el Pla de residus de la Comunitat Valenciana, és a dir, desenvolupar les provisions contingudes en el Pla integral de residus de la Comunitat Valenciana, d'acord amb els criteris de minimització, valorització i seguretat, inclús una revisió en el tema dels residus industrials, i concretament dins d'ells, dels residus industrials perillosos; impulsar la millor tecnologia possible; ubicar les plantes de tractament i valorització en els llocs més adequats des del punt de vista no solament funcional sinó també mediambiental; sensibilitzar els ciutadans sobre la necessitat d'una correcta jo diria que gestió dels residus i, sobretot, els beneficis que comporta un adequat tractament. Per tant, si es dona compte, el que jo li demano és el que vostés mateixos van signar.

Pense que d'una vegada per totes han de desenvolupar reglamentàriament, i per això ho posa en les esmenes, senyor Modrego --perquè després no diga que no defenc les esmenes--, allò que preveu la pròpia Llei de residus de la Comunitat Valenciana, la Llei 10/2000: Mire, el fons ambiental per la gestió dels residus, que estava previst en l'article 21 d'aquesta llei; l'entitat de residus de la Comunitat Valenciana, que pense que com a eina bàsica improrrogable per a desenvolupar les competències de la Generalitat Valenciana en aquesta matèria; el Centre de Tecnologies Netes de la Comunitat Valenciana; l'inventari de sòls contaminats, que no existeix, i no solament ho demano jo, ho demana de forma sistemàtica cada any el propi Síndic de Greuges.

Jo sé que vosté em contestarà que aquestes esmenes, perquè s'han posat en tant i en quant aquestes funcions, independentment del nom, ja les estan desenvolupant actualment la Direcció General de Qualitat Ambiental. Jo el que li dic és que les lleis estan per a complir-se, i si no, no les hagueren fet. Políticament, jo pense que tan irresponsable és el que no legisla com el que, legislant primer, no aplica després, i aquest és el cas actual.

Però jo pense que vosté serà valent, serà valent el senyor Modrego i reconeixerà d'una vegada per totes el fracàs rotund en la política de residus de la Comunitat Valenciana. Jo li recorde que el Pla integral de residus de la Comunitat Valenciana establia un àmbit temporal d'execució de cinc anys, començava el 1998 i finalitzava el 2002. Doncs bé, han transcorregut ja tres anys des de l'acabament d'aquest període i ens trobem en una situació bastant complicada, sobretot perquè sap. --sí, home, sí, ara li explicaré-- perquè sap que els fons europeus tenen un límit, i arribarà un moment en què ja no podran demanar-ho. El que m'estranya és que vosté me diga que no, per això li insistisc tant en aquest programa de gestió de residus 442. 50.

Mire, a excepció dels consorcis de la zona 1 --li ho dic perquè com vosté me feia amb el cap que no. --, els del nord de Castelló; de la zona 3 i 8, tant el que és la seua àrea de gestió 1 com 2, àrea metropolitana de València, i després el sud de la província de Castelló i nord de la província de València; el 15, el Campello, on s'han adjudicat ja els projectes de gestió a empreses determinades o estan en fase de tramitació administrativa, en la resta, me diga vosté el que me diga, s'està amb un retard alarmant.

Mire, el consorci de les zones 6, 7 i 9, València interior i València nord, es constituí el consorci el juny d'aquest any, el juny de 2005, però encara estan els òrgans de govern pendents de nomenar, i la contractació per a executar les instal·lacions tardarà no sé quant.

Si passem als consorcis de les zones 10, 11 i 12, la part de la Ribera, la Vall d'Albaida, Canal. falta consensuar encara els estatuts i òrgans de govern. La contractació de les obres, espera.

Si passem als consorcis de les zones 2, 4 i 5, Reciplasa, encara no s'ha constituït el consorci perquè falten per integrar aquells municipis que no formen part de Reciplasa, en la província de Castelló, a més a més.

Si passem al consorci de la zona 13, Villena, i a més amb una planta gestionada, si mal no recorde, per la pròpia Vaersa, encara està pendent d'aprovació.

El consorci de la zona 14, l'Alcoià, Xixona i tal, el mateix. El de la zona 16, la instal·lació de Fontcalent, encara està pendent que l'Ajuntament d'Alacant assumisca la responsabilitat per a dur a terme les previsions recollides en el pla de zona.

Si passem al Baix Segura, Oriola i tal, la zona 17, encara no s'ha constituït el consorci. A la zona 18, Elx, l'administració competent vosté sap que és el consorci del Baix Vinalopó, que es va crear l'any 97; doncs bé, s'han de modificar encara els seus estatuts per adaptar-se a la Llei de residus de l'any 2000.

En definitiva, no me pegue estes cabotades perquè sap vosté que les previsions en el tema de residus són tremendament negatives, i a més, ho accepta inclús el propi conseller, que ja és dir molt, en la pròpia comissió de seguiment que tenim dels residus.

Però, si és que passem a Vaersa, s'ha presentat un conjunt d'esmenes per una qüestió no solament laboral, sinó de formació del propi personal de Vaersa. Mire, jo ahí li he de recordar que allò que es diu --senyor Modrego, escolte'm un momentet, per favor--, allò que es diu i allò que es firma en un conveni després està per a complir-ho. Vostés en aquest tema el que demanem nosaltres és que complisquen l'acord que el 25 d'octubre de 2004 varen firmar vostés a l'adhesió del conveni col·lectiu de Vaersa, al segon conveni col·lectiu del personal laboral de la Generalitat Valenciana, donat el caràcter d'empresa pública que té Vaersa i la similitud de funcions que els treballadors d'aquesta compartixen amb el personal laboral. No el faig firmar jo, el van firmar vostés. Que adapten d'una vegada per totes aquesta empresa pública, Vaersa, a les condicions laborals i salarials que formen part d'aquest conveni col·lectiu, i sobretot, que es constituïsca d'una vegada per totes la pertinent taula de negociació formada per representants de la conselleria i per representants sindicals, amb l'objecte d'elaborar d'una vegada per totes un pla d'estabilitat en l'ocupació que té aquesta empresa, i sobretot, definim els criteris per a determinar el funcionament de la mateixa.

I li ho dic per açò següent. Mire, vosté sap que actualment Vaersa, malgrat tenir. vostés posen en la plantilla únicament els treballadors fixos, però a part, dels que no tenen un contracte fix passa dels mil, i dels quals, per cert, la majoria únicament executa, i això és una vergonya, únicament executa amb personal propi a l'entorn del 60% dels treballs encomanats; la resta, s'externalitzen o subcontracten a empreses privades. És a dir, jo pense, amb tota la bona voluntat del món, que és per operativitat, a la millor, però alguna cosa tindrà a vore amb el tema de fiscalització d'aquells fons. Vostés em contestaran, ja ho sé, que ho permet la Llei de contractes de les administracions públiques, permet a una empresa pública que puga requerir en les seues actuacions la col·laboració d'empreses particulars. No ho discutisc en absolut, en absolut, però li recorde que aquesta mateixa llei posa uns límits que en bona part dels casos vostés se salten continuament a la torera.

El que li demane, en definitiva, és que l'única forma que tenim que aquesta empresa pública funcione com realment haja de funcionar és que incrementen la qualitat dels recursos humans, que establisquen uns objectius estratègics a llarg termini i, sobretot, que introduïsquen una estructura de gestió i organització moderna acord amb el volum de l'obra i, sobretot, amb els objectius fixats per la Generalitat.

Això vostés no ho estan fent en absolut, i pense que en el cas no solament però sobretot de gestió de residus, una empresa pública que tenim, els anys que porta funcionant i, sobretot, la capacitat dels treballadors que existixen, haurien de fer un esforç més important del que han fet fins ara.

Res més.

El senyor president:

Moltes gràcies, senyor Sanmartín.

Té la paraula, en representació del Grup Popular, el senyor Modrego.

El senyor Modrego Caballero:

Cuando habla de la zona de Alcoy, pues la zona de Alcoy tiene su planta de transferencia y tiene su planta construida la legislatura pasada, también con un coste próximo a los 3. 000 millones de pesetas, está tratando todos los residuos de toda la zona de l'Alcoià y contribuyendo de una forma muy importante, hasta que la zona de las Marinas tenga su planta construida, a tratar esos residuos.

Y con respecto al resto de enmiendas, cuando ustedes plantean, por ejemplo, realizar un Plan de prevención de la erosión, con un convenio con las universidades. Y parece, y quieren dar a entender que no se está actuando en erosión. En erosión se actuando de una forma muy importante. Hay un convenio con el Ministerio de Medio Ambiente, con el Plan forestal, de actuaciones contra la erosión en todo el valle de. Y son gestiones que se han hecho desde este partido, con un compromiso importante, orientando esas ayudas del Plan forestal a estas (inintel·ligible) de la erosión. Pero es que además, por ejemplo, usted conoce el rigor científico de Cide, del Centro de Investigación de la Desertificación, subvencionado, y cuyos estudios básicos forman parte del Plan forestal, y todos los documentos de actuación. Por lo tanto, yo creo que son líneas que suponen una redundancia sobre algo que ya se está realizando.

El senyor president:

Senyor Modrego.

El senyor Modrego Caballero:

Gracias, señor presidente, por su comprensión. Y ya termino diciendo que no les vamos a aceptar las enmiendas.

El senyor president:

Gràcies, senyor Modrego.

Senyor Arnal, té vosté alguna observació a fer?

El senyor Arnal i Ibáñez:

Sí. Moltes gràcies, senyor president.

Volia demanar que se separara un bloc format per les esmenes 3. 780, 3. 782, 3. 783, i un altre bloc constituït per les esmenes 3. 754 i 3. 755, 3. 760, 3. 762, 3. 779, 3. 781, 3. 784 i 3. 785, 3. 792, 3. 800, 3. 808, 3. 821 fins la 3. 823, 3. 837 i 3. 842 fins la 3. 844, totes incloses.

El senyor president:

Molt bé, anem a passar a votar estos diferents blocs d'esmenes que s'han plantejat. En primer lloc, el bloc que arreplega la 3. 780, 3. 782 i 3. 783. Vots a favor? 6. En contra? 10.

En segon lloc, el bloc d'esmenes que comença en la 3. 754 i que acaba en la 3. 844, i que ha relacionat una a una el senyor Arnal. Vots a favor? 6. Abstencions? 1. En contra? 9.

I passem a votar la resta d'esmenes defensades pel senyor Sanmartín. Vots a favor? 7. En contra? 9.

Passem, a continuació, a defensar el primer bloc d'esmenes plantejades pel Grup l'Entesa. Tenen vostés la relació de totes les que entraran en el primer bloc. Té la paraula, per a la seua defensa, el senyor Arnal.

El senyor Arnal i Ibáñez:

Els pressupostos d'enguany d'esta conselleria, que anem a analitzar ara mateix, són absolutament continuistes, tan continuistes que a penes presenten canvis ressenyables. En molts casos.

El senyor president:

Senyories, guarden silenci.

El senyor Arnal i Ibáñez:

. no es modifiquen més que dos o tres partides pressupostàries. Les quantitats són quasi les mateixes que l'any passat, excepte unes poques excepcions, quasi sempre les modificacions són a la baixa. I els objectius i límits d'actuació són quasi idèntics.

Açò que acabe de dir val per a tots els programes d'esta conselleria. Però és que hi ha tres que no han mogut, tres programes, que no han mogut ni una sola coma dels seus objectius i línies: gestió de residus, restauració i direcció i serveis generals ni una coma. En altres casos s'han modificat unes poques paraules, però paraules, per suavitzar mencions negatives que encara existien, com és el cas dels objectius i línies de conservació del medi natural. I en altre cas s'ha introduït una sola nova problemàtica, per exemple, en qualitat d'informació mediambiental, la qual, està problemàtica, després no ha estat desenvolupada en cap objectiu ni en cap línia d'actuació. O en algun altre programa s'ha limitat a desglossar una línia que hi havia abans en deu subapartats, com passa en habitatge.

De tot açò. Dic tot açò, vull dir, per avançar-me a les previsibles i repetides valoracions que fan els portaveus del PP quan tiren en cara a l'oposició que presentem esmenes molt semblants a les dels anys anteriors. Evidentment que són molt semblants. Que què es pretenia? Seria irresponsable per part nostra fer unes esmenes que no tingueren res a veure amb els pressupostos presentats. Si els pressupostos són quasi idèntics a l'any passat, les esmenes no poden ser molt diferents, el contrari seria absurd.

Si vostés volen conéixer esmenes diferents i originals, presenten uns pressupostos diferents i veuran com canvien les nostres esmenes. Lamentablement els seus pressupostos són, continuen sent continuistes un any més, i açò té altres conseqüències més greus i molt negatives. Seguixen sense solucionar-se greus problemes socials i ambientals del País Valencià, i seguixen sent insuficients les actuacions.

El nostre país seguix avançant en una senda d'insostenibilitat, d'inviabilitat ambiental i econòmica. I açò podrà passar, açò podrà continuar encara insensatament durant un curt període de temps. Però les conseqüències, sàpiguen vostés, les haurem de pagar durant anys i anys, i a un preu molt alt. I determinades coses les hem perdut ja per sempre. I ningú no les podrà retornar mai, a cap preu. Ja no les podrem recuperar mai. I m'estic referint a molts paisatges que han desaparegut, a moltes de les millors terres de l'horta fèrtil, de l'horta agrícola, i del litoral, i en molts recursos naturals escassos i limitats que, senzillament, s'han esgotat o han desaparegut en gran mesura del nostre territori. Les dades objectives estan disponibles per demostrar açò, així com els casos concrets, i al llarg del debat em referiré a ells.

Entrant en matèria en este primer bloc, sobretot en el tema dels residus, de gestió dels residus, he de dir, he de recordar-los, que els residus sòlids urbans són, continuen sent un gravíssim problema social i ambiental que va en increment, i va en increment perquè el PP és incapaç d'evitar este creixement continuat del volum anual de residus que estem patint. Més encara, tots els documents oficials donen per bones les previsions de creixement continuat, i açò és molt greu. No és pot donar esta dada alegrement i continuar fent el mateix que s'està fent. A més la gestió dels residus té moltes deficiències i problemes. I entre ells destaquem que la recollida selectiva, mal dita, perquè pròpiament no ho és una recollida selectiva, és voluntarista, és molt ineficient, i per això presenta nivells molt baixos al nostre territori, cosa que dificulta el tractament, el reciclatge i la recuperació, molt especialment en el cas de la matèria orgànica, que no se separa en absolut, en cap banda del nostre territori, i açò fa que el compost que s'obté és de molt mala qualitat, que tinga, per tant, molt mala eixida comercial, que s'acumule, que genere problemes, i estem ahí, tenim un problema gravíssim per no actuar adequadament.

Hem presentat una gran quantitat d'esmenes a este respecte. No vaig a llegir-les totes perquè és impossible, però vull destacar la d'implantar una recollida selectiva no voluntarista, no voluntarista, en tots els municipis valencians de més de 500 habitants en una primera fase. I recordar-li que esta recollida selectiva, esta separació en origen és necessària perquè l'actual voluntarista arriba a uns nivells de recuperació tan baixos que la fracció de rebuig que després es veem obligats a soterrar és del 70% o superior com a mitjana de totes les plantes valencianes, és a dir, pràcticament els tres quarts del fem que s'ha produït no se recupera i se soterra aixina.

Per tant, també demanem que se revise el Pla de residus que vostés tan satisfets estan perquè tenen la zonificació feta. Això no és suficient i cal introduir mesures perquè se complisquen els primers elements de la jerarquia en el tractament de residus, que estan en la jerarquia de totes les normatives europees i estatals, però que no se complixen ací. La minimització, la reducció, la reutilització i la recollida selectiva, són els primers elements de la cadena, però els últims a complir-se. De fet, no es complixen.

I és necessari revisar el Pla de residus per a subdividir les zones i aconseguir que les infraestructures de tractament, les plantes i els abocadors, siguen les menors possibles per a generar els menys impactes a la població, perquè el desplaçament del fem siga el menor i per a aconseguir aleshores un menor nivell d'oposició social, ciutadana, a les infraestructures que, com no es fan les coses bé, evidentment generen un nivell molt elevat d'oposició ciutadana, i no se'ls pot demanar solidaritat a estes poblacions fins que no hagen complit els deures tota la resta d'agents: consumidors, productors, l'administració, en tots els seus àmbits.

També plantegem una sèrie de mesures i d'esmenes referides als residus industrials i destacarem entre elles mesures fiscals que penalitzen la gestió de residus tòxics i perillosos i que afavorisquen la introducció de noves tecnologies adreçades a aquest fi.

Cal dir que estes mesures de les quals --les ecotaxes-- vostés fugen com del foc, deurien aplicar-se a fons a utilitzar-les perquè són les ferramentes de les més efectives demostrat internacionalment, per a aconseguir èxits en este tipus de problemes i que són mesures finalistes que recapten diners, que se destinen preferentment a mesures d'acció positiva i reconversió tecnològica i, finalment, de subvenció a aquells que fan bé el seu paper.

Torne a destacar una mesura que hem plantejat en altres ocasions però que vostés no accepten mai, que és que se faça una línia d'actuació per al control i seguiment específic de la contaminació per asbest, és a dir, per amiant, especialment en locals i transports públics, un tema que està passant totalment desapercebut per l'administració autonòmica malgrat la importància enorme que té sobre la salut de les valencianes i els valencians.

Cal un impuls més gran a les tècniques de producció neta i, per això, desconcerten les escasses partides econòmiques que van destinades a esta àrea i la baixa dotació dels centres de tecnologies netes que, enguany, senyors del PP, hem vist com ha disminuït de manera radical les inversions, ha passat a ser pràcticament la quarta part del que tenia l'any passat. I ara ha passat de 500. 000 euros a 150. 000 euros.

També és molt baixa la subvenció per a minimització de residus industrials, que a penes augmenta un poquet enguany després que l'any passat va baixar dràsticament. I també hem de dir que açò és especialment greu en el context que fa una setmana aproximadament se van donar a conéixer, per l'Institut Nacional d'Estadística, les darreres dades sobre residus perillosos, i destaquen el fort increment dels residus perillosos en territori valencià en el darrer any disponible. Un increment del 151% superior a la mitjana estatal, dels més alts de tot l'Estat espanyol. I són les últimes dades disponibles que deurien preocupar-nos molt, I mentres, vostés baixen les partides pressupostàries dedicades a este tema.

I encara que introduïm moltes esmenes als residus especialment perillosos, als PCB, als plaguicides, als furans, a les dioxines, on encara tenim molts forats per cobrir quant a transposició completa de normativa europea, quant a inventaris exhaustius, quant a mesures concretes de reducció i d'eliminació, a un pla territorial que abaste tots estos productes perillosos que són persistents, bioacumulables i, per tant, de difícil, de difícil tractament i amb grans repercussions biològiques. A banda de tota esta sèrie d'esmenes vull acabar referint-me a un tema que me pareix molt important. No es pot acabar la revisió d'enguany del programa de residus sense fer esmena a la incineració de residus urbans.

És absolutament inacceptable que els pressupostos no diguen res en relació amb els projectes d'incineració, que ja sabem que estan avançats en esta conselleria. Com és possible que es vullga mantindre en secret esta situació? Com és possible que estant davant del projecte ja conegut de cremar tres quartes parts de tots els residus generats en el País Valencià, açò no figure en cap línia, ni en cap objectiu, ni en cap banda? Per què es defensa la incineració, com fa el senyor conseller i els tècnics de la seua conselleria, i s'amaga, al mateix temps, qualsevol projecte en relació amb esta?

Si el PP creu que és un bon sistema, com defensa, per què ho amaga? Nosaltres, per suposat, ens oposem totalment a la incineració no sols pels problemes ambientals i sanitaris, sinó perquè implica el fracàs de qualsevol política sostenible de gestió de residus i renunciar a recuperar la major part de les matèries primeres contingudes en els residus, renunciar a estalviar importants quantitats d'aigua i energia en el procés de fabricació dels productes i, en definitiva, no s'incentiva, sinó tot el contrari, la minimització i la reducció dels residus. Desincentiva les polítiques sostenibles.

Ja sé que estic anant-me'n del temps, però vull dir dos coses més al final: tornem a demanar enguany que s'elabore un informe anual d'indicadors ecològics valencians. Açò ja ho estem demanant en altres ocasions. Ara és més pertinent que mai quan el govern de Madrid, el govern estatal ha presentat enguany el seu primer inventari, com tocava, des de fea temps, i s'ha publicat recentment una ferramenta molt interessant, que deuríem tindre també a nivell autonòmic. A vore si prenen nota vostés, o simplement ha de passar el mateix que va passar a Madrid, que deixen de governar vostés.

I, per acabar, --ja sé que estic del tot fora-- també hem posat moltes esmenes per a recalcar la manca de claredat i transparència en aspectes fonamentals de la gestió de la conselleria perquè demanem conéixer amb més detall el personal adjudicat a cada programa, les partides principals han de detallar-se en el capítol II i també en les grans inversions directes. Si açò no es fa, vostés dificulten molt, molt, una valoració objectiva de la despesa; dificulta saber a què se destinen els diners de manera concreta. I açò és una tàctica d'opacitat que perjudica la salut democràtica de la gestió de la conselleria en el nostre país.

Moltes gràcies.

El senyor president:

Moltes gràcies, senyor Arnal.

Té la paraula el senyor Pérez Fenoll, en representació del Grup Popular.

El senyor Pérez Fenoll:

Gràcies, senyor president.

Senyors i senyores diputats.

Senyor Arnal.

Bon dia a tots.

Com fa des d'uns anys cap ací, els pressupostos de la Conselleria de Territori i Habitatge busquen la consolidació d'un model de societat sostenible. Som una formació política solidària i compromesa amb el futur de les persones i del territori de la Comunitat Valenciana.

Esta conselleria, que tindrà uns pressupostos continuistes, evidentment, tindrà per a gastar en l'any 2006, 273 milions d'euros, un 4% més que l'any que estem acabant ara. El creixement està per damunt de la inflació prevista però, a més, la despesa corrent s'incrementa només un 1,5%. Això és com si el gasto corrent baixara i, per tant, la inversió augmentara més. Són uns pressupostos que milloren la vida dels ciutadans i fan que vaja cada volta millor la cura del medi ambient.

El programa a què féu vosté referència, de gestió de residus, és un programa importantíssim per a millorar la qualitat de vida dels ciutadans. Si tenim en compte que a dia de hui ja s'ha completat la fase de redacció i aprovació de tots els plans zonals de residus i abans que acabe l'any estaran constituïts tots els consorcis, tenim que la xifra que es destina a este menester, de 19 milions d'euros, és una xifra suficient per a la gestió dels residus a dia de hui. Els consorcis que es posaran en funcionament faran que la gestió siga més ràpida i millor per a tots.

Cal destacar que el capítol que més interessa en estos casos, l'inversor, sofrix un increment del 6%. Destina 8 milions d'euros per a acudir a noves descontaminacions de sòls, per a acudir als tancaments dels abocadors que queden i, entre altres coses, per a l'eliminació dels pneumàtics usats.

S'ha de recordar també que en el creixement de recursos que fa Vaersa augmenta en un 43%. Això fa que tinga molts més recursos per a fer actuacions en matèria forestal i de residus, i estos recursos es xifren en uns 91 milions d'euros.

Destacar --que no mos oblide-- la posada ja en marxa de les plantes de selecció d'envasos lleugers de Castelló i Picassent, i les de tractament de residus elèctrics i electrònics de Nàquera. I la de frigorífics d'Alacant.

A este grup n'hi han una sèrie d'esmenes que demanen unes coses que, per suposat, ja vénen reflectides en altres punts o bé no corresponen a les afirmacions que fan a una realitat de la Comunitat Valenciana. Li posaré alguns exemples. L'esmena de vosté, 4. 030, volen afegir una nova problemàtica en la fitxa FP4 que diga: "Greus deficiències en el control i tractament dels residus industrials", quan no és cert que existixen greus deficiències al respecte (remors). Si a vosté li fa gràcia (rient-se), no cal que li conte alguna cosa graciosa. I a més a més, la conselleria està complint les seues competències respecte a això que demanen. Igual, quan mos demanen promoure la minimització dels materials susceptibles d'esdevindre RSU, ja són objectius inclosos en diversos aspectes dins d'estos pressupostos, complits en tot el que es pot.

La seua esmena 4. 035 mos demana redissenyar els plans zonals de residus en el sentit de subdividir-los en àrees d'extensió menor per a promoure plantes de tractament i abocadors de menor tamany. Tot això està inclòs ja en l'objectiu 1. 2 de cada pla zonal: concretarà el nombre i la mesura de les seues instal·lacions en funció del territori que ocupen.

També mos demana en l'esmena 4. 036 establir mesures fiscals, com fea abans referència vosté, que penalitzen la generació de residus industrials molestos, tòxics o perillosos; vull expressar que actuem en eixe sentit de millorar, però no és competència d'esta conselleria establir mesures fiscals. (Un diputat parla sense micròfon) Ho farem.

Mos demana també establir un pla seguiment, un inventari dels compostos orgànics persistents i bioacumulables, cosa que ja està duent-se a terme a través dels diferents registres administratius i autoritzacions preceptives, a més de les accions que du a terme l'àrea d'inspecció d'esta conselleria.

A vegades també mos demanen coses interessants, com és l'esmena 4. 041, on demanen un programa per a estudiar i tipificar la contaminació dels llacs i altres zones humides, però dir-li que això, hui per llei correspon als organismes de conca i en ningun cas depén de la Generalitat Valenciana.

A vegades mesclen coses, com és l'esmena 4. 047, on volen afegir una nova problemàtica, que diu: "Manca de matèria orgànica en els sòls valencians i problemes de contaminació que genera la matèria orgànica en els abocadors". Estos dos temes no estan relacionats, ja que la falta de matèria orgànica en el sòl de la Comunitat Valenciana és un fenomen d'origen natural. I dir-li que la directiva dels abocadors ha imposat un límit a la matèria orgànica a fi de minimitzar l'impacte ambiental. (Remors)

El senyor president:

Senyor Arnal, que dia jo que està en l'ús de la paraula el senyor Pérez Fenoll.

El senyor Pérez Fenoll:

Gràcies, senyor president.

En l'esmena 4. 049, mos torna a demanar promoure la recerca en sistemes de reciclatge de les farines càrnies, cosa que està prohibida en la Unió Europea. Vostés a voltes s'agarren al que diu la Unió Europea quan els interessa i quan no els interessa, fan el contrari.

També mos demana projectes d'eliminació dels PCB, cosa que ja té una línia de subvenció pressupostària per a finançar estes accions.

En l'esmena 4. 051 mos demana l'elaboració d'un cens de residus industrials, que és un tema que està duent a terme la conselleria a través de l'inventari de residus, molt pròxim a la sua conclusió. A l'igual que la conselleria està fent campanyes divulgatives i de sensibilització en matèria de residus, cosa que vosté mos demana en l'esmena 4. 053, i ja està fent-se. A més, en estos moments hi ha una campanya publicitària molt important.

Informar-lo que ja està aprovat el Pla integral de residus de la Comunitat Valenciana, el Pla de descontaminació i d'eliminació de PCB. Este tema fa referència a la seua esmena 4. 054, que vol un pla d'acció territorial que contemple la recollida de llaunes d'alumini, piles elèctriques, plàstics i olis contaminants amb PCB.

Existix una línia, la T4811000, que té com a objectiu l'estudi i control de la qualitat del compost produït en les plantes de tractament de residus urbans i vore els seus usos possibles. Això fa referència al que vosté demanava en les seues esmenes 4. 057 i 4. 058, sobre el tema de compost.

En l'esmena 4. 080 mos demana l'opció de tecnologies netes per part de les indústries valencianes, cosa que ja es fomenta en l'apartat 3. 1, de la fitxa FP-4, del programa 442. 60.

En definitiva, en matèria de residus, jo crec que s'ha avançat molt. Quan va arribar el govern del Partit Popular a la Generalitat Valenciana no s'havia avançat res. Jo crec que seguim en el bon camí, encara que hem de reconéixer que no està tot fet, i el que hem de fer és seguir per esta camí, que sí que dóna a peu que siga un èxit, com està demostrant-se fins ara.

Per tot el que li dic, anem a rebutjar-li totes les esmenes i no aprovar-li'n en este bloc cap.

Res més i moltes gràcies.

El senyor president:

Moltes gràcies, senyor Pérez Fenoll.

Anem a passar a votar este bloc d'esmenes defensades pel senyor Arnal. Hi ha alguna observació a fer? Passem a votar tot el conjunt. En principi, passem a votar tot el grup d'esmenes plantejades pel senyor Arnal. Vots a favor d'este grup d'esmenes? Sí, senyor Lozano. Anem a passar a votar el bloc d'esmenes este. Vots a favor de les esmenes defensades pel senyor Arnal? 7. En contra? 9.

Passarem a continuació a treballar amb el bloc d'esmenes també presentades per l'Entesa i que defensarà el senyor Arnal, les relacionades en el bloc número 2, que comença amb la 3. 852 i totes les relacionades a continuació. Un total de 106 esmenes.

Té la paraula, per a la seua defensa, el senyor Arnal.

El senyor Arnal i Ibáñez:

Moltes gràcies, senyor president.

I demane disculpes si he fet algun comentari abans, però lamentablement la dinàmica de la comissió no permet que repliquem i certes afirmacions mereixerien una rèplica adequada. I, bé, mos sotmetrem, no obstant, a estes consideracions, però no puc deixar esmentar que no s'ha dit res de la incineració.

I insistisc que és un tema molt preocupant que se vaja fomentant, però que no apareguera per ningun lloc de forma oficial, però sí de forma real. I si realment s'està d'acord en establir mesures fiscals i taxes, que se note, que se note. I si realment volem jutjar l'èxit d'una política ha de ser pels resultats. Els residus seguixen augmentant i els diners d'eixe programa disminuïxen. I el compost, si s'utilitzara, si fóra de millor qualitat, podria utilitzar-se per a compensar eixe dèficit natural dels camps. Tot això guanyaríem.

Però, bé, vull parlar ara, sobretot, de les esmenes referides a conservació del medi natural i restauració de recursos naturals. Moltes d'elles fan referència al medi forestal, que és molt important perquè representa més de la meitat del territori valencià. He de recordar que esta dada, que la superfície forestal suposa la meitat del territori valencià, senyor Fenoll, es manté més o menys igual.

El senyor president:

Senyories, guarden silenci.

El senyor Arnal i Ibáñez:

. des de fa uns trenta o quaranta anys, i no és cap mèrit del PP, malgrat que el senyor Blasco s'ho atribuïx com a mèrit propi cada volta que pot o que vol. Sàpia que eixa xifra existix ja des de fa trenta o quaranta anys i, és clar, no governava encara el PP des de que tenim eixa situació, que respon a l'abandonament de les terres de conreu d'interior, que era molt més elevada a principis de segle, i conforme s'han anat abandonant, ha anat recuperant-se. Per tant, el mèrit, és clar, no el tenen vostés.

Bé. Normalment, la preocupació del PP en el tema forestal se limita només als temes dels incendis i s'oblida que l'efecte ambiental més greu d'un incendi forestal és l'erosió, és a dir, la pèrdua de sòl fèrtil que pot originar-se després d'un incendi i el risc de desertificació que açò comporta. I hauríem de recordar que moltes actuacions humanes també, a més del incendis, també poden originar erosió i desertificació, i moltes d'estes actuacions estan, a hores d'ara, poc regulades i poc controlades. I encara és més greu. Moltes de les actuacions que poden comportar eixa degradació del medi forestal, pèrdua de sòl fèrtil, desertificació, moltes estan promogudes, finançades o efectuades directament per la mateixa Conselleria de Territori i Habitatge, com he tingut ocasió de, en esta cambra, demostrar en debats parlamentaris.

Les esmenes que nosaltres presentem, moltes d'elles, el que volen és reorientar i detallar les inversions adreçades a prevenció, a restauració forestal i les denominades millores, perquè s'empren adequadament, per allò que teòricament haurien d'adequar-se, i no per a allò que s'està fent moltes voltes --torne a dir--, que s'utilitzen fons econòmics inadequadament per a coses que no tenen res a vore amb la prevenció, ni amb la lluita contra l'erosió ni amb la millora, sinó tot el contrari.

Per exemple, estos pressupostos dediquen grans quantitats econòmiques a inversions d'infraestructures de prevenció d'incendis, sense detallar a quines infraestructures fan referència. Per experiència sabem que deuen estar referint-se a obrir camins forestals i grans tallafocs d'enorme impacte ambiental. Tornaré a insistir en dir que és un greu error prioritzar estes actuacions que no tenen cap incidència en la prevenció d'incendis, que tenen greus impactes paisatgístics i ecològics, donat que eliminen coberta vegetal natural i faciliten l'erosió. I els efectes a voltes són més greus i més persistents que els que genera un incendi. I açò, lamentablement, ací discrepem moltes voltes també dels plantejaments del Psoe, que no acabem d'entendre açò, que es podria simplement aclarir veient les dades disponibles.

Tenim exemples recents de com amb l'excusa de fer tallafocs s'eliminen les millors pinades d'un municipi, com ha passat a Llombai, o com es pretenen afectar els estudis d'impacte ambiental un parc natural, com és la Serra d'Espadà, per xarxes d'estos tallafocs.

Si tots els tallafocs previstos en les ZAU en execució o projecte s'arribaren a materialitzar, es destruirien 70. 000 hectàrees forestals de forma continuada. 70. 000 hectàrees forestals, els recordaré que són més de vint vegades el que es va cremar l'any passat, per exemple.

Per tant, proposem modificar els objectius, les línies i les inversions referides a estes intervencions impactants, i demanem que eixos diners s'invertisquen en el que és necessari: en incrementar els mitjans materials i humans, tant aeris com terrestres, mòbils i estàtics, per a la veritable prevenció, és a dir, vigilància, dissuasió i regulació d'usos. En açò és el que s'han de posar tots els esforços. I açò és el que donarà bons resultats. I els està donant, perquè el mateix conseller fa una setmana va mostrar les dades de l'any passat sobre incendis forestals i, sense voler-lo, ell mateix estava argumentant el que jo estic dient.

Des que es van instal·lar un increment d'estes mesures que estic dient jo, de vigilància, de dissuasió i regulació d'usos, amb costos econòmics baixíssims, sense ningun impacte ambiental --i això sí, per iniciativa estatal, que no va ser autonòmic la iniciativa, va ser un decret de l'administració estatal--, des d'aleshores han baixat el nombre d'incendis. I, curiosament, malgrat que eren mesos posteriors a juny, juliol, agost. o siga, els mesos amb major risc i amb major perill, el nombre d'incendis disminuïa en relació als primers mesos de l'any. I són les xifres oficials que va presentar el senyor Blasco.

Per tant, mosatros demanem que les inversions i subvencions vagen sobre tot no a estos tallafocs que destruïxen realment el medi ambienta, sinó a estes mesures que --torne a dir-- no tenen impactes negatius.

I si el que es pretenia amb els tallafocs és discontinuïtats de la vegetació natural per a lluitar millor contra els incendis, que no previndre'ls, perquè vindre'ls no, en este cas també hi ha una alternativa molt més raonable, que és aprofitat les discontinuïtats naturals i seminaturals ja existents, de conreus abandonats, camins tradicionals. I açò és el que mosatros demanem que se faça. No s'està fent. Ja sent remors per ahí del senyor Modrego, que diu alguna cosa. Però això, en teoria, s'hauria de fer, que no s'està fent.

És més, hem vist i tenim fotografiat i denunciat com a voltes existint ja un camp, al mateix costat del camp, que ja feia eixa paper de discontinuïtat, se lleva la vegetació que hi havia al costat de bosc per a complir una absurda planificació de fer tallafocs on no feia ninguna falta perquè hi havia un conreu o hi havia una carretera, o ja hi havia una discontinuïtat. Per tant, és absurd el que s'està fent amb eixos diners, que mos costen diners la desforestació dels nostres boscos.

I també plantegem que les mesures de restauració hidrològico-forestal, que tampoc apareixen detallades. S'emporten enormes quantitats de diners i no apareix detallat en concret què es fa. Açò no és presentable. Però també sabem que moltes d'estes partides, per la pràctica real, van destinades a canalització i modificació de barrancs i construcció de dics, és a dir, obres de greu impacte, obres d'obra dura en moltes ocasions, d'impacte en el medi natural, que alteren els valors que se suposa que han de protegir perquè actuen sobre ecosistemes tan fràgils com són els de ribera.

Demanem que eixos diners vagen on teòricament haurien d'anar. Si són diners de restauració forestal, han d'anar a repoblació forestal. I una repoblació forestal que es faça amb mitjans naturals i ferramentes lleugeres, que empren una diversitat d'espècies arbustives i arbòries rebrotadores, autòctones, cosa que en teoria s'hauria de fer si s'aplicaren realment les previsions de la llei forestal i dels projectes de reforestació elaborats ja, però que no ocorre en la pràctica, perquè en la pràctica, i segons dades que vostés m'oferixen --quan amb prou feines, després de molt de demanar-les, me les faciliten--, se demostra que el 90 o 95% de les espècies que s'utilitzen són només una, pins, i quasi sempre s'actua amb maquinària pesant en totes les actuacions reals.

Mosatros, doncs, en les esmenes demanem que totes estes intervencions es facen com tocaria, és a dir, amb la màxima adequació i minimitzant els impactes ambientals.

I, torne a dir, he presentat en els Corts casos concrets de com fons destinats a millores forestals, se dediquen a fer autèntiques agressions forestals. Un cas que vam discutir va ser el d'una que es va fer en la Serra d'Espadà, que en estos moments està presentada als tribunals, que han acceptat la denúncia i que implica a la mateixa conselleria, que ha finançat l'actuació amb fons europeus destinats a medi ambient. Açò, dades semblants, en tenim en relació a Domenyo, a Cofrents i altres municipis valencians.

I com que tinc un temps limitat, no puc enunciar tota la gran quantitat d'esmenes que hem presentat, però sí vull destacar-ne alguna. Per exemple, que se limite molt més estrictament les transformacions agràries en terrenys forestals, que se revise el pla general d'ordenació forestal per a incorporar criteris més ecològics i que se declaren ZAU, zones d'actuació urgent, previstes en la llei forestal, per als usos previstos exactament en la llei forestal. La llei forestal preveus set usos. Totes les ZAU que fins ara s'han executat, i estan previstes, ninguna correspon a ningun d'eixos usos. Totes són per a fer tallafocs, que no ho preveu la llei. La llei preveu mesures de protecció, de reforestació, etcètera, i no se n'ha declarat ni una. Demanem que se declaren ZAU amb les finalitats que la llei marca, i no per a fer coses que no estan previstes per la llei.

Entre les modificacions, demanem que es transferisquen subvencions a les federacions de caça i pesca que vagen directament a inversions de la conselleria en gestió cinegètica i de pesca continental, o per a comprar terrenys públics, millora d'hàbitats de fauna terrestre i aquàtica i formació i educació ambiental.

Resulta inacceptable que enguany la inversió que més s'ha incrementat en conservació és la de manteniment d'infraestructures de caça i pesca, que es duplica i ara arriba a 1. 200. 000 euros, després d'haver-se incrementat ja fortament l'any passat, en un any, quan els programes que comentem, que són els de conservació i restauració, estan pràcticament que no pugen o s'incrementen dèbilment per davall de l'increment del cost de la vida i, per tant, a efectes reals, disminuixen; quan estan disminuint o desapareixent diverses partides i línies de protecció de la natura; i el mateix any que el Tribunal Suprem ha reafirmat novament la il·legalitat de la practica de la caça en parany --modalitat que, no obstant, seguix practicant-se davant dels nassos del senyor conseller, infringint-se massivament la prohibició--; i en un any en el qual hem portat també ací a estes Corts casos flagrants d'incompliment de la normativa tancament cinegètics.

Amb tot açò, considerem que amb tantes insuficiències de control i vigilància en el tema de la caça, haurien de destinar-se ajuts més importants no tant als caçadors, sinó a les actuacions de la conselleria per a regular esta activitat, que ben regulada pot ser positiva, però que hui en dia, si no se regula adequadament, té impactes negatius que s'han de corregir, perquè --insistisc-- s'està infringint la normativa, i hi ha sentències fins i tot del Tribunal Suprem que mos ho estan recordant.

Moltes gràcies.

El senyor president:

Gràcies, senyor Arnal.

Té la paraula, en nom del Grup Popular, el senyor Pérez Fenoll.

El senyor Pérez Fenoll:

Gràcies, senyor president.

Senyor Arnal, disculpem que adés no li haja dit res sobre la incineració. Però és que la incineració és un tema que és importantíssim, que és una tècnica de tractament de residus molt implantada a Europa, però que està treballant-se en eixe camp. I no tenim res més a dir-li. Està treballant-se en eixe camp, tenim coneixement dels bons resultats al dia de hui i que és una tècnica més dels tractaments que es fan en el tema dels residus. No podia dir-li res més, i per això no li he dit res abans, però li ho dic ara. Perquè pareix que a vosté li ha sentat mal que no li contestara en eixe tema, però és que no hi ha res més, no hi ha res més.

Mire, atenent-nos al programa de restauració i protecció dels recursos naturals, dir-li que este programa de restauració i protecció s'ha dotat en estos pressupostos amb 46 milions d'euros, que van destinats principalment a la prevenció dels incendis naturals, a la lluita contra la desertificació i la gestió sostenible de les nostres muntanyes. Dins d'estos objectius està complir el compromís de reforestar 40. 000 hectàrees, de les que ja s'han reforestat actualment 16. 000 i n'hi ha altres 10. 000 en marxa. I abans que acabe esta legislatura estaran les 40. 000 hectàrees reforestades.

En la política de prevenció d'incendis ningú podrà dubtar a dia de hui que és un gran èxit del Partit Popular i que, lluny de la sort puntual d'una temporada, que vosté feia referència ara que a nivell estatal s'han clavat unes mesures que han donat uns grans resultats, i pot parlar-me d'una temporada, però res més, no pot parlar-me de més anys cap enrere. Tanmateix, els resultats que li oferim des del nostre govern sí que són molts anys, els últims anys, i no pot pensar-se que és la sort puntual d'una temporada sinó el treball i la bona planificació que té el seus fruits temporada rere temporada o any rere any. A este objectiu es dediquen en estos pressupostos 30 milions d'euros que serveixen perquè cada any es cremen deu vegades menys d'hectàrees que les que es cremaven abans de l'any 95.

Continuen en estos pressupostos sent molt importants en la lluita contra els incendis les col·laboracions que es donen als ramaders, als agricultors i als sindicats. Es dediquen 9,5 milions d'euros, es dediquen directament a la lluita contra la desertificació --que vosté insistia molt en astò-- per evitar la degradació dels nostres sòls i dels riscs naturals induïts que puguen aparéixer.

En l'altre programa de conservació del medi natural el gran objectiu del programa és aconseguir la conservació i millora de la biodiversitat que existix a la Comunitat Valenciana que, com tots sabem, és una de les més riques i variades en l'àmbit europeu. Aixina, s'ha fet un programa plurianual per a millorar totes les zones especials que per a l'any 2006 està dotat amb 7,5 d'euros. Ací vosté ha clavat un bloc d'esmenes molt importants, però les he llegides totes i són pràcticament una repetició de les esmenes que vosté aportava l'any passat.

I, per tant, pense que en uns pressupostos que vosté qualificava com continuistes, que realment són pressupostos que reforcen la trajectòria del que ve fent el Partit Popular, i que per economia processal les respostes també haurien de ser similars a les de l'any passat, per tant, anem també a rebutjar-les perquè en estos pressupostos hi ha una prioritats en el seu partit, que pense que estan donant uns bons resultats i són les que anem a seguir reforçant.

Per això, anem a rebutjar este bloc d'esmenes.

Res més i moltes gràcies.

El senyor president:

Gràcies, senyor Pérez Fenoll.

Anem a votar, en primer lloc, l'esmena que el Grup Socialista ha tret del conjunt de les estudiades fins estos moments. Vots a favor? 1. En contra? 9. Abstencions? 6.

Passem, a continuació, a votar la resta de les esmenes estudiades en este moment. Vots a favor? 7. En contra? 9.

Passem, a continuació, a debatre l'últim bloc que debatrem este matí. La resta la deixarem per a esta vesprada, perquè aixina ho establix el calendari.

Li done la paraula al senyor Arnal perquè defense les esmenes presentades en el bloc número 3, que arreplega 108 esmenes i estan relacionades amb la documentació que vostés tenen.

Té la paraula el senyor Arnal.

El senyor Arnal i Ibáñez:

Moltes gràcies, senyor president.

Per puntualitzar una cosa, i que no s'entenguen malament les paraules que he dit. Jo no negue que estos últims anys hi ha menys incendis que en altres anys anteriors, de l'única cosa que he parlat és del nombre d'incendis, que no s'ha disminuït, el nombre d'incendis, i a on han sigut efectives les mesures que he dit ha sigut en el nombre d'incendis. És un tema que ja tindrem ocasió de xarrar-ho més i que, evidentment, l'any 1994 va ser extraordinari en tota la conca de la Mediterrània i es van cremar quantitats extraordinàries en tot l'àmbit de la conca de la Mediterrània. I això fa que les comparacions que es facen, incloent eixe any, doncs, siguen sempre complicades.

Igual que abans he comentat que si tenim la meitat del territori valencià com a forestal no és mèrit de ningú, sinó resultat d'un procés històric d'abandonament de camps, el fet que tinguen una de les biodiversitats més riques i diverses de tot Europa tampoc és mèrit de ningú, sinó que estem en una regió bioclimàtica, la Mediterrània, que és especialment rica en diversitat de plantes i d'animals, i això fa que sense que ningú treballe especialment, doncs, només al País Valencià tinguem moltes més espècies vegetals que en tot Anglaterra. Això passa en les àrees mediterrànies. I entrarem ara en qüestions destinades a la qualitat d'informació ambiental.

El programa de qualitat i formació és el més pobre de tots, el més pobre. I enguany també baixa, perquè va a baixar. I baixa 1,5%, i, aleshores, es posen encara més de manifest les insuficiències. Per açò, nosaltres hem presentat en este programa més esmenes que a cap altre, més de cent, per compensar este dèficit d'atenció i per reclamar la importància que té.

Els apartats més perjudicats pels retalls d'enguany són els d'educació i investigació medioambiental que perden molts recursos i algunes línies d'actuació. Sorprén també que el capítol II --vosté sap quin és, clar-- suposa una quarta part de tot el programa, i és la segona despesa en importància. I dins d'aquest capítol quasi tot s'ho emporta l'apartat opac per excel·lència de treballs realitzats per altres empreses i professionals, que suposa més de les tres quartes parts del capítol. Açò se repetix en altres programes, però en este és que sobta els pocs recursos que n'hi ha i tant com s'emporta el capítol II i tant com s'emporta, en concret, eixa línia concreta.

També sorprén que un any més els pressupostos no incloguen més que una sola línia d'inversions en relació al canvi climàtic, quan este tema, i si vosté mira almenys els noticiaris de la tele, vorà que és un problema molt destacat a nivell mundial, un dels més seriosos i preocupants problemes que ha de fer front la humanitat en el segle que estem. Un canvi climàtic que està ahí ja en marxa, que no és per a d'ací cinquanta anys, està ja en marxa, i tindrà uns efectes a gran escala que també es manifestaran al nostre territori, com ja estan començant, amb gravíssimes conseqüències.

Doncs, bé, només hi ha una línia d'inversions anomenada "actuacions de control d'emissions atmosfèriques" en relació al protocol de Kyoto, que no concreta quin tipus d'actuacions ni a quins sectors productius o de serveis van adreçades. I és important que hi haja molta més intervenció en este camp perquè el País Valencià és una de les comunitats autònomes, en concret la segona que més ha superat els límits establerts per protocol de Kyoto dins de l'estat espanyol, que a la vegada és l'estat de tot el conjunt europeu que més ha incomplit el protocol. Ara, l'estat espanyol es troba ja en un 45% per damunt del que havia establert el protocol de Kioto, un 45% per damunt, però és que el País Valencià ja arriba a un 75%.

Evidentment, estem parlant de quantitats percentuals, no em vinguen vostés amb quantitats absolutes perquè no és això el que mesura el protocol de Kioto, sinó com s'incrementa respecte al que n'hi havia a l'any de referència. En això estem fracassant estrepitosament.

Esta situació comença ja a tindre greus efectes sobre tots els ecosistemes valencians, sobre tots els sectors econòmics i generaran unes despeses enormes per a compensar açò en un futur, que ho haurem de pagar entre tots. Però, cada any que ens retardem en actuar la factura pujarà més. I ens estem retardat ja molt. I esta imprevisió i absència d'actuacions --que és la realitat-- és una mostra d'irresponsabilitat i de meninfotisme per part d'este govern i és un indicador de la insostenibilitat del nostre model de desenvolupament.

El PP enguany ha inclós una nova problemàtica en este programa, una nova problemàtica que de manera genèrica pareix que vol referir-se al tema. Però, curiosament i significativament no s'ha desenvolupat ni derivat ni en un sol objectiu, ni en cap objectiu nou, ni en cap línia específica d'actuació, ni s'ha obert cap partida d'inversió de finançament de línies concreta. Aleshores, per a què posen una problemàtica nova si, després, no desenrotllen absolutament res?

No entenem res d'açò. És que és només cosmètica? Possiblement, perquè la cosmètica pareix ser que és el que més li preocupa al senyor Blasco i al senyor equip dels informadors habituals.

Bé, nosaltres sí que hem desenvolupat esta problemàtica en objectius i línies d'actuació, que demanem que es concreten perquè són importants i que fan referència, sobretot, al canvi climàtic. Demanem investigació sobre els efectes del canvi al nostre territori; encara ignorem molt dels efectes que tenim. Previsions als efectes socioeconòmics; d'això no hi ha res fet. Campanyes d'informació i conscienciació molt mes amples; d'això no es fa quasi res. I un pla de reducció d'emissions de C02, i altres gasos, en la indústria, en tots els sectors, però també en el transport, que ahí no es toca absolutament res. I més foment de l'energia solar fotovoltaica i tèrmica al nostre territori, que també és pobríssim el que s'està fent.

Destaquem una proposta que presentem enguany, i que també defensarem en una proposició no de llei, per a constituir una comissió interdepartament d'estudi del canvi climàtic. Vostés haurien de fer açò involucrant a totes les conselleries implicades i també als principals universitats i centres d'investigació perquè tinguen en compte tot el que li he dit abans.

Un altre tema que vostés no toquen res un any més, repetidament, és la contaminació per radiacions electromagnètiques. No diuen absolutament res. Açò fa referència a antenes de telefonia mòbil, línies d'alta tensió, transformadors i altres aparells, maquinàries i instal·lacions industrials. Em dirà vosté que no tenen competències. No és cert. I ara li ho aclariré.

Este problema que està generant molt alarma ciutadana i preocupació, i cada volta més al nostre territori, que està portant que alguns municipis sí que adopten mesures, sens dubte, sense cap recolzament ni assessorament ni ajuda de la seua conselleria, doncs, li recordaré que ara recentment ha hagut un problema important social, com és la subestació de Patraix, a on el senyor Blasco nega que tinga cap capacitat d'actuació. Fals. Naturalment que té capacitat d'intervindre, mitjançant la declaració d'impacte ambiental que depén del seu departament, a on pot introduir condicionants obligatoris que mantinguen condicions restrictives, que, per exemple, es van introduir en el cas de Sociopolis, però en la subestació de Patraix curiosament. O pot obligar que es consideren més opcions alternatives, ubicacions alternatives, per exemple fora d'àrees habitades. No ha volgut considerar-ho, podria haver-ho fet, naturalment que podia, no ha volgut fer-ho. Aleshores, no em diga que no té res a dir en este camp. Clar que té coses a dir!

També podria impulsar, junt amb la Conselleria de Sanitat, evidentment, estudis epidemiològics sobre el tema u organitzar jornades de documentació al respecte o fomentar l'estudi, millorar la detecció i el mesurament d'esta contaminació, fer mapes de contaminació, mesures de vigilància i control, hem posat moltes esmenes nosaltres sobre este tema.

També sobre la contaminació sonora. Aspecte que també vostés passen de puntetes i toquen poc. És cert que es tracten dos línies de subvencions a ajuntaments que són molt insuficients. És cert que malgrat els greus problemes que n'hi ha vostés el que han fet és que, l'any passat tenien una línia, esta línia l'han dividida en dos, clar, naturalment, han baixat les dos molt perquè el que han fet ha sigut partir-la, una genèrica i, l'altra, només per als ajuntaments de València, Alacant i. Ara diuen: "Hem augmentat les línies". Sí, home, el que han fet ha sigut partir-les, perquè la línia generada ha disminuït enormement.

Bé, nosaltres els proposem a través d'esmenes que desenvolupen la normativa existent, les mesures de vigilància i control, les medicions sistemàtiques i que tinguen en compte les recomanacions del Síndic de Greuges que encara no estan aplicades, com, per exemple, la declaració de zones acústicament saturades, la intervenció subsidiària de la conselleria i moltes altres coses que el Síndic de Greuges els va dir a vostés que havien de fer i que després d'anys no estan incorporant a les actuacions de la conselleria.

Sobre la contaminació atmosfèrica insistim que vostés han d'assegurar i han de garantir que les inspeccions que fan les OCA, les organitzacions autoritzades, siguen com marca la llei, per sorpresa. I saben vostés que s'avisa quan s'ha de fer les inspeccions, amb la qual cosa no es detecta res, però quan es fan inspeccions sorpresa, que, per sort, es fan en algun cas, sempre, en totes les que es fan es detecten vulneracions dels límits màxims. Això indica grans forats, grans mancances en la vigilància que li correspon a l'administració valenciana de la supervisió de la contaminació atmosfèrica en la zona taulellera de Castelló i en més àrees també.

Quan a qualitat i gestió sostenible de l'aigua. Tenim també moltes propostes, moltes esmenes que fem ací detallant moltes línies d'actuació, però li recordaré una en particular on haurien d'actuar més: en el control i mesura de la qualitat d'aigües continentals i litorals.

En relació als litorals, en un debat que va haver ací a les Corts fa unes setmanes el senyor Blasco novament també es va inhibir dient: "no, no, ací a nosaltres no ens toca fer res". Perdonen, miren, vostés en este programa vegen les problemàtiques i voran que en les problemàtiques associatives es parla de la vigilància i de la contaminació litoral també. Clar, la majoria poden ser de l'administració estatal, però vol dir que vostés s'han d'inhibir i no han de fer res ni quan es detecta col·laborar i demanar informació o transmetre informació a l'administració estatal perquè les taques de petroli que amb certa freqüència ens arriben no tinguen un seguiment i tractament o, com ja no és tarea seua prioritària, perquè sí que tenen algunes tasques de vigilància, diguen "este tema a nosaltres ni ens va, ni ens ve". Bo, als ciutadans valencians sí.

I sobre els organismes modificats genèticament, vostés novament no diuen absolutament res i també diuen "no, no, és que açò ho regula l'estat espanyol". Clar, ho regula. Però vostés també poden actuar amb diferents mesures que podrien establir-se a nivell autonòmic i que vostés s'inhibeixen perquè no els interessa. Mesures com establir una moratòria per al cultiu de transgènics, que podrien fer-lo, mesures de vigilància i control, oferir més informació detallada sobre riscos, fer campanyes sobre seguretat alimentària, etcètera, que podrien fer, però no els interessa.

O podrien, i amb açò em referiré ara a l'Agenda 21 regional, aclarir què passa amb este tema que s'ha reduït a la meitat la inversió. És per què s'ha acabat ja? Està elaborant-se? Està feta? Quants anys els costa fer-la? Quan la presentaran? Açò, què passa? És un misteri el que passa ací. M'agradaria tindre alguna notícia d'eixa agenda, perquè ni la fan, ni la deixen de fer, van gastant-se diners, cada volta menys, però a vore si expliquen què passa amb eixa agenda. Vindrà algun dia?

El senyor president:

Gràcies, senyor Arnal.

Té la paraula, en representació del Grup Popular, el senyor Pérez Fenoll.

El senyor Pérez Fenoll:

Gràcies, senyor president.

La veritat, senyora Arnal, que vosté té una capacitat d'invenció tremenda. Si jo estiguera molts anys fora d'esta comunitat i arribara ací i l'escoltara, no sé si aguantaria un hora seguint vivint en esta comunitat, fugiria. Pareix que esto és un desastre, pareix que els incendis ens acosen, pareix que la biodiversitat, que no l'han feta ningú, però s'aguanta, casualment s'aguanta. Pareix que nosaltres estem destrossant-lo tot segons la seua boca, però a oïts dels altres no. Eixa és la impressió. Si arribara ací, després de cinc anys estan fora, fugiria a l'hora següent. El primer avió que isquera de Manises l'agarraria, perquè pareix siga una catàstrofe tot. Dóna eixa impressió. No cauen chuscos aquí dins perquè estem coberts, perquè sinó. Eixa és la impressió que em dóna a mi.

Però anem a seguir amb els programes i amb les esmenes que vosté ha fet als pressupostos. Dir-li que el programa que estava vosté ara defensant baix les seues esmenes, és el programa de qualitat i formació ambiental, que té 7 milions i mig d'euros. En este programa, com anunciava el conseller en la seua compareixença, destaca com a novetat les línies dedicades a l'aplicació de la directiva marc de aigües a la Comunitat Valenciana amb 1 milió d'euros per a 2006, dins d'un programa plurianual. Este projecte començarà per l'aplicació de la directiva a les aigües litorals i després es demanarà al Ministeri de Medi Ambient el mateix tractament a tots els ecosistemes humits de la comunitat. Vorem si ens ajuden o ens fan la mateixa política que estan fent-nos amb la dels transvasaments, que és una política coincident amb la de vosté, pareix ser.

Dins este programa es treballa, encara que vosté pense que no, es treballa molt a nivell d'informar i motivar els ciutadans en la recollida selectiva, es treballa molt en la sensibilització perquè es faça un gran estalvi d'aigua.

Puc dir-li que en la seua esmena 4. 092 volen afegir una nova problemàtica en el sentit que la nostra comunitat ha superat els límits d'emissió de gasos causants de l'efecte hivernacle. Contestant-li en este tema que a dia de hui les mides d'estos límits no es fan a nivell de comunitat, sinó que es fan a nivell estatal. Però dir-li més, que les emissions en la nostra comunitat estan en un 30% per baix de la mitjana estatal, o siga que no estem tan mal com en els altres llocs; que és l'estat qui ha firmat eixe protocol, no nosaltres. Però sent aixina i tot, des del nostre govern autonòmic, també es fa un esforç important per adaptar-nos al protocol de Kyoto i es destinen en este pressupost 700. 000 euros d'inversió de forma directa, als que es deuen sumar també, aproximadament, uns 600. 000 euros, que van invertir les empreses.

Fa una esmena per afegir una problemàtica en referència a la contaminació electromagnètica, provocada per les antenes de telefonia mòbil, línies d'alta tensió, transformadors i altres fonts emissors. Vosté coneix que és l'estat, a través de la Llei general de telecomunicació, és qui gestiona el domini públic radiològic i és la Llei general de sanitat la que s'atribuïx la competència del control sanitari, de les formes d'energia que suposen risc per a la salut de les persones. En cap cas és la Conselleria de Sanitat, ni la nostra conselleria la que ha d'ocupar-se en este moment, però ho seguirem reclamant.

Varies esmenes són les que vostés li dediquen a l'aigua en general. Demanen un pla de recursos hídrics i usos sostenibles de l'aigua a nivell urbà, industrial i agrícola; vigilància dels vertits. Vosté també coneix que ací fem tot el que es pot, però que el responsable del control i vigilància és el Ministeri de Medi Ambient, a través del mecanismes de conca.

En la seua esmena 4. 102, ens demana la col·laboració econòmica per la implantació de les agendes locals 21. Ahí hem de dir-li que les línies d'actuació 6. 3. 1, per a la formació d'agents locals, i la línia 6. 3. 2 per ajudar tècnicament a les entitats locals interessades en posar en marxa l'agenda local 21, suposa en si una col·laboració ja econòmica. En matèria de reutilització d'aigua, tant esta conselleria com la Conselleria d'Infrastructures i Transports, com la d'Agricultura, Pesca i Alimentació, cuiden molt entre els seus objectius este tema. En la nostra comunitat s'ha fet un esforç importantíssim en els últims anys per a reaprofitar al màxim les aigües depurades i perquè no hi hagen abocaments al medi natural.

Parla vosté d'afegir línies d'actuació en allò referent a la contaminació de l'aire en la zona taulellera de Castelló, quan este tema el que cal fer és complir la legislació vigent i ja està, no cal afegir res més.

Respecte a les esmenes que fan referència a la producció neta industrial, dir-li que les mides fiscals depenen de l'estat, no de nosaltres, com li feia referència abans. I respecte a la normativa que estimule la producció neta, ja està en tramitació parlamentària la Llei de prevenció de la contaminació i qualitat ambiental.

Quan a les esmenes en les quals vosté fa referència als aliments modificats genèticament, no van dirigides eixes esmenes a la conselleria adequada, ja que no és la Conselleria de Territori i Vivenda la que s'encarrega d'estos temes, com vosté sabrà.

Les esmenes que fan preocupant-se dels nivells de soroll en les àrees urbanes, amb concentració d'establiments d'oci i en zones pròximes a instal·lacions industrials, dir-li que existix una Llei de protecció contra la contaminació acústica i que en estos pressupostos les línies 1. 2. 2 i 1. 2. 3 concreten ajudes per a lluitar contra tal soroll.

En resum, jo crec que moltes de les esmenes que van dirigides a estos temes tan importants, són esmenes que no tenen en compte el molt que s'ha avançat en estos camps. Per tot allò, novament, les rebutjarem.

Res més i moltes gràcies.

El senyor president:

Moltes gràcies, senyor Pérez Fenoll.

Senyor Sanmartín, té alguna observació a fer?

Passem a votar este bloc d'esmenes de forma conjunta. Vots a favor? 7. En contra? 9.

Senyories, suspenem a la sessió i esta vesprada la reprendrem a les quatre i mitja en punt, que m'agradaria fora en punt, perquè ens queden un muntó de coses encara hui.

(Se suspén la reunió a les 14 hores i 10 minuts)

(Es reprén la reunió a les 16 hores i 34 minuts)

El senyor president:

. i anem a tractar l'últim bloc d'esmenes presentat per L'Entesa i, per a la seua defensa, té la paraula el senyor Arnal.

Doncs, quan el senyor Arnal vullga.

El senyor Arnal i Ibáñez:

Doncs, en este bloc és el darrer dels que agrupem les nostres esmenes.

Aquest matí el senyor Manuel Pérez Fenoll, doncs, amb certa ironia comentava que jo projectava una imatge bastant negativa de la situació ambiental del País Valencià, i, bé, estem ací amb un to relaxat i cortés, de cortesia parlamentària, però, no obstant,.

El senyor president:

Senyories, guarden silenci.

El senyor Arnal i Ibáñez:

. m'agradaria no banalitzar tampoc les dades. Realment, si esmentava aspectes crítics és perquè realment pense que són criticables estos aspectes i perquè les dades disponibles permeten fer esta lectura, i les dades que se mencionen són sempre dades o intentem que siguen sempre dades oficials, perquè no en tenim d'altres alternatives, no n'hi ha un productor de dades diferents que l'administració. Això sí, se poden valorar d'una manera millor o pitjor.

I, de tota manera, ho resoldríem fàcilment si s'acceptara l'esmena que no han acceptat abans, però podrien acceptar-la durant el plenari, que hi haguera un anuari en el qual se presentaren les xifres oficials recopilades dels indicadors ambientals, en un document públic, elaborat, òbviament, pel Govern autonòmic, i que aixina sabríem a què atendre'ns tots amb objectivitat, perquè ahí estaria escrita clarament en negre sobre blanc i podríem. Això seria molt important, perquè a voltes ací discutim xifres i no és de trellat que perguem temps discutint xifres, sobretot xifres oficials.

Jo, les xifres de nombre d'incendis que he mencionat eren les que va presentar el conseller, les xifres sobre el 70% de rebuig que se generen en les plantes de tractament, són les xifres que vénen en les memòries de gestió de les plantes de tractament i, en definitiva, no tinc altres dades més que les que subministra l'administració o les empreses que treballen per a ella.

Bé, centrant-mos en este últim capítol sobre habitatge i ordenació del territori, cal començar reconeixent les importants dificultats que se presenten en l'accés a un habitatge digne i que és un problema social preocupant en el nostre territori, i ho diu també el Síndic de Greuges, i la polèmica que hi ha hagut recentment en relació a les seues paraules, doncs, jo crec que posen de manifest la importància i la transcendència d'este problema.

Les persones amb menys recursos econòmics, joves, immigrants, altres col·lectius, tenen moltes dificultats per a accedir a una vivenda digna, i l'esforç econòmic que ha de fer un valencià, una valenciana en relació al seu salari mitjà, doncs, se va incrementant d'una manera important en els darrers anys, i estes queixes arriben al Síndic de Greuges, que ell fa la funció d'exposar les queixes que li arriben i de mostrar les dades de què ell disposa, que no deuen ser altres més que li subministra l'administració.

Per tant, jo trobe absolutament irresponsable i impresentable la resposta que va donar el senyor Blasco volent negar evidències. Esta no és una via per a solucionar els problemes, és una via, simplement, per a --com se diu això-- escurrir el bulto, no? , amagar el cap com els estruços, o inclús acusar el missatger, el que li transmet la informació.

Paradoxalment, mentres tinguem este greu problema social, resulta que el País Valencià té el parc més elevat de tot l'estat de vivendes buides. Al mateix temps, estem sofrint el major procés de construcció i urbanització i ocupació de sòl del territori. S'està ocupant més territori que en tota la història, en estos últims deu anys més que en tota la història anterior del País Valencià, i s'està consumint més paisatge i afectant --si no vol destruir-- o impactant sobre el medi ambient i hipotecant la nostra economia de manera molt greu. Açò genera una preocupant tensió socioeconòmica per al futur immediat i a un llar termini, perquè ahí n'hi ha tota una sèrie d'infraestructures i serveis necessaris que s'hauran de cobrir i mantenir en el futur, pagant-se per tots els valencians, amb tot el que implica d'abastiment d'aigua, d'energia, de recollida de residus, de comunicacions, dotacions socials de tota classe --sanitàries, educatives, etcètera.

I totes estes coses que estem dient no estan servint, malgrat tot eixe gran impacte de construcció que està produint-se, no està servint per a atendre i solucionar la forta demanda que n'hi ha d'este habitatge digne protegit. Tot este procés sí que està servint per a fomentar l'especulació d'una manera enorme, en molts casos també la corrupció. S'estan beneficiant un reduït grup de constructors i urbanitzadors, però s'està perjudicant el conjunt dels valencians. Això és el que, almenys, pensem nosaltres.

I este procés urbanístic descontrolat ha mereixcut la preocupació i una forta advertència europea, que pense que vostés no han d'ocultar i, per descomptat, no han d'atribuir tota a una llei anterior, perquè, sobretot, i han posat de relleu els diputats europarlamentaris, que es tracta de la manera com s'ha aplicat esta llei, i també els preocupen altres aspectes sobre l'impacte ambiental i territorial, no únicament els directament legals.

El senyor president:

Senyories, guarden silenci.

El senyor Arnal i Ibáñez:

Bé, també estem generant un problema greu estructural, perquè està basant-se l'economia d'un país com és el nostre en sectors prou ineficients i volàtils com és la construcció i l'oferta turística basada en eixe model d'ocupació del ciment, mentres altres sectors econòmics diguem, com a mínim, que se'ls abandona prou o se'ls deixa a la seua sort, com l'agricultura, la indústria tradicional i també el medi ambient. Açò, ho torne a dir, ens passarà una factura més prompte o més tard. De moment, estem perdent cada any competitivitat, i açò sí que té uns impactes ambientals i econòmics també greus, i estem, d'alguna manera, venent el nostre país com a segona residència per als jubilats de tota Europa, que no dic que no siga una certa funció útil, però, des del nostre punt de vista és preocupant.

Bé, a tot açò, hem afegit una gran quantitat, doncs, d'esmenes perquè se reoriente l'esforç inversor públic, sobretot per a oferir vivendes al sector de la població que tenen dificultats per a aconseguir este habitatge, i fer sorgir al mercat gran part d'eixe parc de vivendes deshabitades que n'hi, amb mesures de penalització fiscal a vivendes desocupades, que es pot fer, per l'administració autonòmica, mesures per a promoure la seua venda o lloguer i ajuts i incentius per a facilitar la compra o el lloguer d'estes vivendes deshabitades.

Un any més, el programa d'habitatge s'emporta la major part dels diners de la Conselleria, més de la mitat, com vosté sabrà, que també és una dels programes que més creixen, pràcticament l'únic que creix de manera important, tret del de direcció, creix un 5,4%. Bé, doncs, açò, tot açò, no es traduïx en absolut en una millora de l'accés a vivendes públiques, i les dades estan ahí. Gran part d'estos esforços econòmics van a parar a la construcció de vivendes de renda lliure mitjançant societats mixtes de l'Ivvsa, entre l'administració valenciana i grans constructores.

Enguany la principal novetats és l'operació financera que destina més de 4 milions d'euros a l'ampliació de capital de l'Ivvsa; i també és novetat l'increment elevadíssim, sense detallar, com és habitual, de les partides de treballs realitzats per altres empreses i professionals i despeses diverses. Estos dos apartats del capítol II pugen vora 1 milions d'euros cadascun, de manera que el capítol II quasi se triplica, bàsicament per este parell de conceptes opacs i nebulosos, i se multipliquen per tres i per sis, respectivament, respecte a l'any passat.

En el programa d'ordenació del territori n'hi ha també un fort increment del capítol II, també especialment en treballs realitzats per altres empreses, que quasi es multiplica per quatre, senyors, per quatre, en els apartats més opacs, menys transparents, dels pressupostos.

Per tant, ací constatem una volta més la diferència existent entre promeses electorals i fets reals. Les promeses electorals sí que anaven de fer moltes vivendes de protecció oficial; la realitat no és eixa.

I les lleis que s'han estat presentant de gran transcendència territorial i urbanística, que s'han aprovat en esta legislatura, ha constituït un entramat legal ple de forats, que deixen el territori valencià sense ordenació, sense garantia de protecció de valors ambientals i amb la major part del sòl no urbanitzable sotmés a processos de reclassificació massiva, com està passant de nord a sud del nostre país, i que escandalitza, perquè és aixina la paraula que han dit, escandalitza el Parlament Europeu.

La llei urbanística actualment en tramitació confirma moltes d'estes tendències i agreuja alguns aspectes de la infamada Lrau. En millora alguns, certament, però altres els agreuja. I recordem que un dels problemes que més ha escandalitzat de la Lrau ha segut la seua aplicació, i eixa aplicació, entre altres coses, pels greus impactes ambientals i territorials que no corregix la llei en tramitació.

Recordem que la nova llei permet, és més, regularitza i legalitza la pràctica irregular, que abans era una pràctica irregularment tolerada pel PP, de reclassificar massivament sòl no urbanitzable al marge dels plans generals. Açò és el que Europa demana parar, però el PP llunt de posar fre a esta pràctica, que abans era una pràctica tolerada i irregular, ara s'intenta convertir en llei. També alguns han dit que és la llei de l'Oest, no?

Bé, la llei d'ordenació del territori que se va aprovar tenia tota una quantitat d'instruments i de mecanismes que en absolut han estat desenvolupat en este any i mig i que no tenen termini per a fer-se, i açò ho tornarem a repetir fins que se complixca, però esta es la realitat actual, no tenen termini per a executar-se, i són molt importants, sense els quals, eixa llei es convertix en una colador per totes bandes, perquè, entre altres coses, elimina sistemes de control que tenia la llei anterior i no inclou els que promet --promet, però no fa realitat-- esta nova llei, estic referint-me a la d'ordenació del territori.

Per exemple, i això justifica les esmenes que hem presentat per a demanar que açò se faça, com per exemple, la redacció de l'estratègia territorial del País Valencià, és la peça clau d'eixa llei i ningú sap quan se farà; o els plans d'acció territorials, importants plans d'acció territorials previstos en esta llei, com és la del paisatge, el litoral, el sistema rural valencià, l'horta, el risc sísmic. Ni existix, ni tenen termini per a fer-se.

També demanem l'elaboració del decret que fixes les tasques i funcionament de l'Institut d'Estudis Territorials; o el decret d'indicadors ambientals, que entre altres coses és necessari per a l'aplicació de la nova llei urbanística, si s'aprovara, perquè, per exemple, l'article 63 fa esment a estos indicadors, que no existixen. Per tant, si s'aprova ara esta llei, serà una llei que necessitarà instruments que no existixen i als quals fa referència.

Bé, com estem ja esgotant els temps, també he de dir que hem presentat una sèrie d'esmenes per a demanar la protecció de paratges naturals i d'ecosistemes especialment valuosos. La publicació urgent del catàleg de vies pecuàries, encara no publicat, i la publicació del catàleg d'espais naturals mereixedors de protecció, previst en la llei valenciana d'espais naturals protegits de l'any 1994 i que encara no existix este catàleg.

I, també, que se facen campanyes de conscienciació per la preservació dels terrenys d'horta tradicional, que estem perdent massivament i a gran velocitat en estos anys, gràcies a este procés d'ocupació urbanístic. I entre les àrees que demanem que s'incremente la producció. Perdó, la producció no, la protecció, perquè la producció, almenys de ciment, ja l'estan patint. Me referiré a alguns com el massís de Penyagolosa, que encara que existix el projecte de protecció, s'ha retallat enormement el seu àmbit d'actuació; la Tinença de Benifassà, la serra del Mollet, la Renegada, el sistema càrstic de la vall del Miravet, l'albufera d'Orpesa o el Quadro de Santiago, entre altres.

Moltes gràcies.

El senyor president:

Gràcies, senyor Arnal.

Té la paraula en representació del Grup Popular el senyor Pérez Fenoll.

El senyor Pérez Fenoll:

Gràcies, senyor president.

Bona vesprada a tots.

Senyor Arnal, començaré per a on començava vosté. Començava explicant-mos que li preocupa moltíssim la possibilitat d'accés a l'habitatge digne de certs sectors. Dir-li que precisament això també preocupa al Govern de la Generalitat Valenciana i per això un dels grans pilars d'estos pressupostos és l'actuació sobre la vivenda social.

L'any 2006, a pesar que el Ministeri de la Vivenda està invertint en esta comunitat unes quantitats de diners mínimes, per davall de la mitjana espanyola, a pesar --dic-- d'eixa actuació o degut a la política sobre la vivenda que duem així, ha segut un bon any, eh?

Com les xifres és el que més aclaridor és, podem dir que el Ministeri de la Vivenda invertix 0,75 euros per habitant en la nostra comunitat, mentres n'invertix 5,12 en Extremadura, 2,49 en Aragó, 0,83 a Galícia i 10,04 al País Basc. La inversió de la Generalitat en habitatge protegit es multiplica per set, cosa que significa també un efecte multiplicador sobre els altres sectors econòmics i la creació de molts llocs de treball. I amb esta actuació estem reforçant una de les necessitats més socials que tenen els ciutadans, que és l'accés a la vivenda.

En els quatre anys de legislatura, aproximadament 100. 000 famílies acabaran dins d'una d'este vivendes. (Un diputat diu sense micròfon: "Ho esperem") Ho esperem, ho desitgem i en s'aconseguirà.

Sobre les esmenes fetes al programa de la vivenda i projectes urbans, tinc de dir-li que moltes d'estes esmenes han demanat de tallar les despeses, que no és ací a on tenim de fer-ho, sinó que quan es realitzen i s'executen les actuacions, llavors és quan tindrem eixos detalls. Sabem que hi ha una normativa aplicable i que és vinculant el capítol d'inversions.

Des de la Conselleria, i amb estos pressupostos, està fomentant totes les mesures encaminades que tot el món, i principalment aquells sectors menys afavorits, puguen accedir a una vivenda, ja siga en règim de lloguer o en règim de propietat. Està fomentant-se la construcció de vivendes. Cada volta n'hi ha més oferta de vivendes de lloguer. Cada volta n'hi ha més ajudes per a rehabilitar vivendes, i per a rehabilitar zones urbanes que estiguen degradades. Evidentment, açò no és tot el que es necessita, i cada volta anirà fent-se un major esforç. Però de moment està fent-se un esforç molt important i està aconseguint-se molt. Especialment els jóvens i les persones en recursos econòmics limitats, són els que més ajuda necessiten i els qui més ajuda estan rebent, i són sobretot els que més ajuda van a rebre.

El Pla d'accés a la vivenda de la Comunitat Valenciana 2004-2007 establix ajudes per a lloguer de tot tipus de vivendes. Encara que la conselleria no té ara les competències en l'àmbit de la política fiscal, per a poder arribar a tot el que vostés demanen, que és que es penalitze fiscalment les vivendes ocupades, i obligar-les a vendre-les o a llogar-les; sí el que s'ha fet és, des de la conselleria està fent-se, és incentivar que eixes vivendes isquen al mercat de lloguer.

Però en ningun cas es pot fer, el que en ningun cas es pot fer és penalitzar a qui en l'esforç de la seua vida, els seus estalvis els ha clavat dins d'una vivenda. Si el que vostés demanen és que n'hi ha famílies que a la millor han estat estalviant durant molts anys per a tindre una segona vivenda, i el que vostés demanen és que penalitzen que la tinguen tancada o que la utilitzen durant uns mesos sols.

Sobre les diferents problemàtiques que vosté vol fer a través de diverses esmenes, que s'afegien, entenem que la descripció actual queda molt ben reflectida en totes estes que mosatros tenim en els pressupostos.

En definitiva, senyories, el programa de major quantia pressupostària és el d'habitatge i projectes urbans, dotat amb quasi 145 milions d'euros. D'esta quantitat 120 milions són pel Pla valencià d'accés a la vivenda. Junt a estes actuacions tenim les que fa l'Institut Valencià de la Vivenda, que tindrà, per al pròxim 2006, 114 milions. En este apartat destaquen més de 50 milions per a la construcció de noves vivendes protegides. I 40 milions destinats per a la generació de sòl destinat a este tipus de vivenda; o siga, és comprar sòl perquè puguen fer més vivendes protegides.

Segons informava el conseller fa pocs dies, en estos moments 36. 681 famílies tenen assegurat el seu accés a una vivenda protegida, i esperem, com li deia abans, que en dos anys arribem a eixes 100. 000 famílies.

Per últim, dir-li que s'ha fet una forta aposta per l'Agència Valenciana de Lloguer, que en estos moments disposa de 15. 846 vivendes per a lloguer. I que les dades que tenim s'han llogat 8. 301 fins a este moment.

Tot el que estic contant-li són xifres que mos fan estar segurs que estem en el bon camí en el tema de la vivenda. Com li deia abans, no és tot el que mos agradaria, mos agradaria tindre molt més, però pensem que estem en un bon camí.

Feia algunes referències vosté al programa d'ordenació del territori i urbanisme. El programa d'ordenació del territori i urbanisme augmenta en este cas un 3,7%, destacant la inversió en els parcs naturals. Són 17 els milions d'euros que es destinen als nostres parcs, el que significa que cada parc tindrà una mitja d'1 milió d'euros. I com tot pareix que siga poc, perquè tot necessita molt més, però en este cas dupliquem la inversió per hectàrea que fan els parcs naturals nacionals.

I són 17, perquè fa poc en este moment en teníem 15 fins fa poc, i fa poc se n'han incorporat dos. I vull fer referència expressament perquè un correspon a l'àmbit territorial d'on jo sóc, a Benidorm, Alfàs i Altea. Que és el parc natural de la Serra Gelada, en eixa zona, i l'altre parc que s'ha incorporat és el de les Gorges del Cabriol.

Els parcs naturals tenen el complement de vint-i-un paratges naturals municipals ja declarats. I com va també anunciar el conseller, abans d'acabar l'any s'incorporaran deu paratges més. Estem en estos moments aproximadament en 600. 000 hectàrees protegides, i això significa entre el 28 i el 29% del territori de la comunitat protegit. Potser i en tota seguretat siga la comunitat de tota Espanya que més percentatge ha protegit. No més territori, perquè n'hi ha comunitats molt més grans, però sí més percentatge.

Deguem destacar en estos pressupostos les ajudes al foment d'activitats econòmiques compatibles en la protecció dels seus valors ambientals i culturals. En esta protecció col·labora qui més coneix estos ambients, que són els particulars i els ajuntaments que els cuidaven abans.

Fer un apunt, que crec que ha fet vosté referència, sobre els corredors ecològics en estos espais naturals. Almenys té algunes esmenes en eixe sentit. És un objectiu bàsic de la Xarxa Natura 2000, que sabedors de la importància d'este concepte, s'ha inclòs en eixa Xarxa Natura 2000, i també s'ha inclòs en l'esborrany de l'avantprojecte de la Llei de conservació del medi natural. N'hi ha un capítol específic que regula estos corredors.

En estos pressupostos n'hi ha objectius per a desenrotllar criteris, normes i actuacions d'ocupació i ús del territori valencià, orientats a millorar la qualitat de vida dels ciutadans baix els principis de desenrotllament sostenible. I això es fa a través d'aprovar i gestionar plans d'acció territorial i altres instruments d'ordenació territorial.

Demanava vosté també un catàleg d'espais naturals valencians mereixedors de protecció. Dir-li que açò podria ja considerar-se com uns criteris del passat, ja que eixos llocs ja estan definits com a llocs (rient-se) i espere que a vosté no li faça tanta gràcia quan parle i es riga.

El senyor president:

Senyories.

El senyor Pérez Fenoll:

. Li deia que estos llocs que vosté demana protegir són llocs que estan definits com a llocs d'interés comunitari, els LIC, i que la llista de LIC de la Comunitat Valenciana va ser aprovada per un acord del Consell de l'any 2001.

Sobre els paratges naturals municipals, en la present legislatura s'han augmentat molt el seu nombre. Actualment està en tramitació la declaració de nous paratges, i la conselleria té la intenció de mantindre i potenciar la col·laboració amb els ajuntaments perquè seguisquen creant-se nous paratges. En l'actualitat també he de confirmar-li que tots els paratges gestionats pel Consell tenen plans vigents o estan elaborant-se i tramitant-se.

Feia vosté també alguna petició sobre protegir molts paratges. Estan en eixe tràmit alguns d'ells. Sobretot puc assegurar-li que la serra del Mollet en estos moments es treballa amb els dos municipis, el de Vilafamés i Sant Joan de Moró, per a tramitar el lloc tan important com a paratge natural.

I de totes formes dir-li que també no es poden tramitar tots tan ràpidament, sinó que es deu fer un anàlisi molt coherent, per a vore que tots els paratges realment entren a formar part de la nostra xarxa, siguen mereixedors de formar part d'eixa xarxa.

En definitiva, pensem que estem fent un bon camí en l'ordenació del territori i que estos pressupostos afavorixen seguir avançant. Per això anem a rebutjar totes les esmenes que vosté ha presentat en este sentit.

Moltes gràcies, senyor president.

El senyor president:

Moltes gràcies, senyor Pérez Fenoll.

Anem a passar a votar este bloc d'esmenes. (Remors) No sense abans el senyor Sanmartín crec que havia demanat la paraula.

El senyor Sanmartín Besalduch:

Demanaríem la votació separada de les esmenes 4. 219 i 4. 255.

El senyor president:

Moltes gràcies, senyor Sanmartín.

Anem a votar en primer lloc la 4. 219 i la 4. 255. Vots a favor? 1. Abstencions? 6. En contra? 9.

Anem a votar la resta d'esmenes defensades pel senyor Arnal. Vots a favor? 7. En contra? 9.

Ara anem a. n'hi ha dos esmenes, la 4. 276 i la 4. 277, del Grup Popular. Les passem a votació directament? (Remors) Doncs anem a passar-les a votació directament. Vots a favor de les esmenes del Grup Popular? 9. En contra? Abstenció? 7.

Ara passem a votar la secció número 14. Vots a favor de la secció 14? 9. En contra? 7.

Passem a votar ara l'Institut Valencià d'Habitatge, que sí que té esmenes. Vots a favor? 9. Abstencions? (Remors) S'han debatut totes. Ja. Per això. Ara estem passant a votar l'Institut Valencià d'Habitatge (Remors) en el seu conjunt. Jo normalment sol dir si tenen esmenes o no, per orientar a les seues senyories i que troben. (Remors) I que troben més facilitat a l'hora d'expressar la seua voluntat. Institut Valencià de l'Habitatge, que sí que té esmenes. Vots a favor? 9. En contra? 7. Veus, com ajuda.

Parc Castelló. Parc Castelló. Tampoc té esmenes. Vots a favor? 9. Abstencions? En contra? 7.

Sòl i vivendes del Mediterrani. Vots a favor? 9. En contra? 7.

Sòl i vivendes valencianes. Tampoc té esmenes. Vots a favor? 9. En contra? 7.

Vaersa, que sí que té esmenes. Vots a favor? 9. En contra? 7.

Bo, doncs ja estan totes. Ara passem a la secció 15, que és Turisme. (Remors)

(Se suspén la reunió durant uns minuts)

El senyor president:

. teníem previst en el nostre programa de treball, que l'estem complint, com se sol dir, a rajatabla. Ara anem a treballar en la secció 15, que és Turisme. I en primer lloc estudiarem i debatrem totes les esmenes presentades per Esquerra Unida-l'Entesa, tant a Turisme com a l'Agència Valenciana de Turisme.

Quan la senyora Pérez vullga, té la paraula.

La senyora Pérez i Martí:

Disculpe, president, no m'havia donat compte que ja m'havia concedit la paraula.

Senyories, bona vesprada.

En referència a les esmenes presentades a Turisme els he de dir que són molt poques. La Conselleria de Turisme este any ha tingut una bona injecció econòmica, per començar a realitzar totes aquelles tasques necessàries en esta matèria. Però al nostre parer no estan repartides adequadament.

A més que, com sempre, es deixen retalls, donen de baixa partides molt importants per a poder desenvolupar el turisme en poblacions, en ciutats, i si més no a nivell de comarques. I nosaltres considerem, per allò que pensem que la política també es pot aplicar d'unes altres maneres, que estes situacions les hauríem de tindre en compte.

Em crida molt l'atenció vore que existix una partida pressupostària nova d'esta conselleria, destinada al conveni de Desafío Español, Sociedad Anònima. Em sembla, conforme ja li vaig exposar a la senyora consellera, que és una poca vergonya contribuir al finançament de les embarcacions i recursos en què "Desafío Español 2007" va a participar en la 32 edició de la Copa d'Amèrica.

Per tant, estimant que hi ha altres sectors del turisme valencià que haurien d'estar desenvolupats, m'he basat, a més de portar el mateix fil conductor d'altres anys, en vàries partides noves, demanant suport a les organitzacions de festes internacionals, que al País Valencià en tenim bastants, i ha desaparegut esta partida que en anys anteriors la teníem per la qual demane 180. 000 euros; suport a les inversions en organitzacions de les festes internacionals, per tant estic parlant tant del capítol IV com en este cas del capítol VIIé.

I després suport al turisme rural. Parlem moltíssim del turisme rural. Diem com s'ha de desenvolupar i com no. Fins i tot tenim partides pressupostàries dins d'Agència Valenciana de Turisme que parlen del Pla Millora per a desenvolupar eixes comarques de l'interior en matèria turística. Però jo considere que, en estos moments, els parle del que els parle, fa falta una injecció decidida per part d'este govern si volem que la realitat turística de l'interior del País Valencià siga una realitat. I per a tal fi demanem una nova línia d'actuació, de suport al turisme rural, suport, en definitiva, al finançament de les actuacions en els locals destinats a la millora i diversificació dels productes turístics rurals i culturals. I per a la mateixa, tampoc no ens hem excedit, però per a la mateixa demanem 200. 000 euros.

En la mateixa línia van totes aquelles esmenes que s'han presentat a l'Agència Valenciana de Turisme. A l'Agència Valenciana de Turisme concretament s'han presentat 22 esmenes, també seguint el mateix fil conductor d'altres anys, i demanant partides pressupostàries concretes i noves que no han tingut cabuda, bé perquè han desaparegut totalment, o bé perquè han estat retallades majoritàriament, en la majoria dels casos. I, per tant, demanem l'equiparament en diners a totes aquelles partides que han sigut rebaixades sobre el pressupost de 2005 i partides novedoses com, per exemple, els Plans turístics comarcals, que em semblen molt interessants perquè cal implicar a les mancomunitats en el desenvolupament d'un turisme comarcal que ens porta més diversitat al vènit de proposar, al vènit de proposar actuacions concretes a les comarques del País Valencià. Eixa diversitat dintre d'una pròpia comarca ens portaria al desenvolupament gastronòmic, cultural i, per què no, d'esplai de la pròpia comarca en si.

En eixa línia, altres, com projectes turístics per a donar suport a projectes turístics alternatius, als de sol i platja, sobre els que es parla molt i s'actua molt poc. I demanem 200. 000 euros per a la realització d'estos projectes.

El senyor president:

Senyora Pérez, quan vullga.

La senyora Pérez i Martí:

Bé, doncs en eixa línia estan totes fetes. Vostés, senyories, les tenen davant, i saben tan bé com jo quines són. Aixina que moltes gràcies, senyor president.

El senyor president:

Moltes gràcies, senyora Pérez.

El senyor Gómez Fernández:

En primer lugar, es importante que por parte de l'Entesa se haya reconocido ese gran aumento que ha sufrido la Conselleria de Turismo en estos presupuestos, porque, efectivamente, ha tenido un aumento muy considerable, casi un 20% respecto al año pasado, hemos pasado de 60. 000 millones de euros a más. a casi 72. 000 millones de euros. Eso significa pues algo muy importante, no, que para esta comunidad y para el Partido Popular es muy importante el turismo y respaldar lo que es una de las fuentes de ingresos más importantes que tiene nuestra propia comunidad.

Pero luego, en alguna de sus enmiendas a mí sorprende, primero, que algunas de ellas son el puro reflejo de lo que estuvimos debatiendo el año pasado. Algunas enmiendas son exactamente las mismas. Al parecer no le sirvió al Grupo de l'Entesa los argumentos que les dimos, como la obsesión encarecida en que esta conselleria tiene que tener una obligatoriedad en hacer museos. Les recordamos que esa autoridad, o esa promoción de museos, esa realización de museos la tiene la Conselleria de Cultura y Educación, y no la Conselleria de Turismo.

Y luego hay algo que nos sorprende muchísimo, y bueno, yo también le podría decir a usted, a la propia Entesa, que nos parece un poca vergüenza, y no se lo voy a decir, que no apoye usted a la Copa de América, un evento tan importante, un evento que va a tener tanta repercusión, no ya a nivel nacional y europeo, sino a nivel internacional, en lo que va a suponer un apoyo muy importante para nuestra comunidad y para la promoción de nuestra comunidad, el apoyo a la propia Copa de América.

El senyor president:

Moltes gràcies, senyor Gómez.

Anem a passar a votar este grup d'esmenes. Alguna observació sobre el particular?

El senyor Colomer i Sánchez:

Sí, senyor president. Voldríem demanar votació separada de la 4. 280 i 4. 281.

El senyor president:

Doncs anem a votar en primer lloc estes dos esmenes, la 4. 280 i la 4. 281. Vots a favor? 1. Abstencions? 6. En contra? 9.

Passem a continuació a votar la resta d'esmenes. Vots a favor? 7. En contra? 9.

A continuació passem a debatre tot el bloc d'esmenes (veus) presentades pel Grup Socialista. Les que van. Totes les que tenen vostés ahí, 4. 283 a 4. 315 i les de l'Agència Valenciana de Turisme també.

Té la paraula el senyor Colomer.

El senyor Colomer i Sánchez:

Sí, senyor president, moltes gràcies.

Senyories, bona vesprada a tots.

Efectivament, una única defensa que aglutine totes les esmenes que hem presentat, tant a la conselleria com a l'organisme autònom que s'encarrega d'executar bona part de les polítiques turístiques en la Comunitat Valenciana, que és l'Agència Valenciana de Turisme.

Nosaltres, com sempre, volem senyalar que el pressupost el contemplem com un instrument polític que permet determinar i permet clarificar i entreveure quines són les idees, les inquietuds, les ambicions, les prioritats que té un determinat govern. És un instrument públic de primera naturalesa per tal de dinamitzar també l'economia, en este cas l'economia privada, en la qual descansa bona part dels operadors turístics i de l'oferta turística que presenta la nostra comunitat.

Partim, i jo crec que això és important que ho senyalem una vegada més, partim de la premissa que nosaltres assumim claríssimament, que el pressupost de turisme també cal buscar-lo, també cal explorar-lo en tota l'estructura del govern de la Generalitat, en totes les conselleries. És impossible atendre adequadament el turisme si sanitat no està a l'alçada de les circumstàncies, si cultura no està a l'alçada de les circumstàncies programant adequadament els municipis turístics, si la Conselleria d'Infraestructures no arregla els accessos com cal, etcètera, etcètera.

L'ordenació del territori, com sempre, és un element fonamental que no radica específicament en esta conselleria, en esta secció 15, però una mala ordenació del territori sens dubte repercuteix negativament en el producte i en l'oferta turística de la nostra comunitat.

Però pel que fa estrictament a la secció que ens ocupa, i que ara estem esmenant, sí que hi ha una sèrie de funcions que són absolutament indelegables i que nosaltres trobem que ahí este no és el pressupost que necessita la Comunitat Valenciana per al 2006.

Si ens fem la pregunta, que és una pregunta que ajuda a regular l'actitud i la posició de tots els grups, ¿és el pressupost, el projecte que se'ns ha presentat, el millor projecte possible per a resoldre reptes i desafiaments de 2006? Nosaltres diem clarament que no. Que no perquè ni en política de promoció, ni en política d'articular els nous productes, ni en política d'estar d'una manera sensible, d'una manera intel·ligent, en la possibilitat de saber interpretar quins són els canvis que s'estan produint, les transformacions, per què no dir-ho, les revolucions en el sector turístic a nivell mundial, ¿és este el pressupost ideal que una comunitat en la història i el tarannà turístic, com la valenciana, és este el pressupost ideal per afrontar els reptes que tenim per a l'any que ve? En absolut. Ni en noves tecnologies ni en l'aposta ja no residual, o marginal o anecdòtica ni incidental, sinó l'aposta total, incondicional per la qualitat, ¿és este el pressupost? En absolut.

El tema de la formació, el valor afegit que significa el capital humà en el sector turístic, tampoc no troba l'ancoratge adequat en totes les partides i les consignacions. Al contrari, experimentem retrocessos preocupants que ens situen, no en el segle XXI, sinó en el pitjor del segle XX, en les polítiques turístiques ja velles i ràncies que s'han practicat.

Una bona part de les nostres esmenes van encaminades a reforçar la idea que en el turisme cal parlar més, cal dialogar més, cal consensuar més. L'estratègia de la política autonòmica s'ha de sedimentar en un consens i en la concertació en el sector, introduint novament dos instruments bàsics per a fer-ho possible, no s'ha d'inventar res. Esta comunitat ho té en termes nominals, però en termes pràctics són instruments anquilosats o encaixonats. Quan dic encaixonats em referisc que no estan actius o que tenen una vida absolutament imperceptible, una convocatòria en deu anys, per exemple, del Consell Valencià de Turisme no ens permet afirmar que hi ha una política d'escoltar al sector. I en eixe sentit el no funcionament de la mesa interdepartamental, que és una esmena que nosaltres entenem estela, i referencial i emblemàtica de les que el Grup Socialista presenta, la mesa interdepartamental, que l'estat espanyol ja ho està articulant a nivell de tots els ministeris, i altres comunitats també tracten de fer polítiques horitzontals, transversals, en la línia de la reflexió que feia al començament de la intervenció, que turisme també és sanitat, turisme també és cultura, turisme és urbanisme, turisme és medi ambient, etcètera. I cal una actuació coordinada. És un posicionament racional, intel·ligent, que vostés comprenen, segurament, i este govern compren, però per desídia, per desgana, perquè ja li va bé com està organitzat el panorama, doncs no han sabut encara o no han volgut posar-lo en funcionament.

Un bloc importantíssim de les nostres esmenes pretén evitar desequilibris i introduir criteris objectius en el que és l'assignació de les ajudes. Pensem que s'ha de primar la qualitat total. Aquells actors turístics, operadors turístics o municipis turístics que no presenten projectes o idees encaminades al reciclatge del sector, que no facen apostes per la qualitat, no han d'estar mimats pel govern. Aquí no hem de primar el desarrollisme o el que ens recreem en una manera d'entendre el turisme que els especialistes cada vegada diuen que això ens porta claríssimament a esgotar la nostra competitivitat el dia de demà.

Una esmena important que tornem --l'any passat també la vam presentar i va caure pel camí, esperem que enguany tinga més sort--, és l'Observatori de la Qualitat Turística, la millora del sistema estadístic. És molt important saber com respiren, i com evolucionen i com canvien cada dia els mercats emissors. Cal tindre molta informació sobre els turistes potencials, no tindre un sistema estadístic al servei de la vanaglòria del poder per a interpretar o maquillar en un moment donat les xifres de l'ocupació. Jo crec que la consellera ha d'entendre que l'estadística és una ciència objectiva independent, imparcial, i en este moment el que ha de posar a funcionar la conselleria és per a saber com fer les destinacions turístiques valencianes més competitives. És ahí on de bolcar els recursos i els esforços d'investigació.

Una esmena també que considerem molt important és la que pretén enfortir la partida dels convenis de compensació financera, d'acord en el Títol III, de la Ley 3/1998, de Turisme de la Comunitat Valenciana.

Vaig acabant, senyories, dient el següent.

La consellera, senyora consellera, l'altre dia, en un debat fa poques setmanes, ens reconeixia que teníem raó. Que efectivament hi ha, no 80 --ella em va corregir--, 83, municipis que han sol·licitat ser, entrar en el club dels municipis turístics, per dir-ho aixina --quan dic club em referisc a aquells que són declarats via decret del Consell municipi turístic, i per tant susceptibles de rebre ajudes especials--, no 80, sinó 83. Ella tenia una informació més actualitzada que la nostra, que la rebuda via pregunta parlamentaria. 83.

Per contra, la partida per a subministrar i per a fer possible estes ajudes és idèntica que l'any passat. Això és absolutament inadequat, absolutament intolerable en termes del respecte al primer agent i a la primera línia de resposta que té l'oferta turística valenciana, que és el municipi. Recentment la consellera ha espavilat --em permetran esta expressió col·loquial-- i hem llegit en premsa que ha declarat 18 municipis nous, amb menys diners, perquè el preu de la vida puja, que l'any passat. Com va a afrontar satisfactòriament amb més municipis que demanaran subvenció, amb menys diners que l'any passat?

Jo crec que o accepten estes esmenes que hem presentat per redimensionar esta partida o, la veritat, és que el municipalisme turístic tornarà a ser el gran burlat i el gran menyspreat. I sempre que parle d'estes coses no és que ho diem el Grup Socialista o Esquerra Unida, sinó que els mateixos alcaldes del Partit Popular són els primers, sobretot pel morbo que té esta història, que han cridat reivindicant exactament el que estem dient nosaltres en este sentit.

I, per últim, el tema del turisme rural. Evidentment, és inacceptable la partida que s'ha consignat. A nosaltres ja ens va preocupar moltíssim que el Pla de revitalització de les comarques de l'interior, que l'única notícia física en el món dels vius i en el món real que tenim és la targeta de Nadal, que agraïm, que agraïm, però és molt trist comprovar que en la relació del compromís de totes les conselleries la que menys dóna, la que menys aporta, l'última del rànquing és turisme.

I, per últim, acabe amb una esmena que vull defensar d'una manera especialment apassionada, encara que a estes hores de la vesprada. És la necessitat de recolzar el municipi d'Elx, municipi que tenim tots els valencians i valencianes l'honor que la Unesco s'ha fixat diverses vegades a l'hora de reconéixer el patrimoni que té de diversa índole, i això significa des del punt de vista de la perspectiva turística i de l'enriquir el producte de la Comunitat Valenciana, un potencial immens, és imprescindible que la conselleria i tot el Govern mire cap a les coordenades de la ciutat alacantina d'Elx, per tal de recolzar el producte magnífic que significa i que aniria a enriquir tota l'oferta de tots els valencians.

Gràcies.

El senyor president:

Moltes gràcies, senyor Colomer.

Anem a donar-li la paraula, en representació del Grup Popular, al senyor Martínez.

El senyor Martínez Rodríguez:

Moltes gràcies, senyor president.

El senyor president:

El senyor Martínez Rodríguez:

Solicita la reforma de Villa Elisa.

El senyor president:

El senyor Martínez Rodríguez:

Votar en contra de estos presupuestos es oponerse a todo lo bueno que en ellos se contiene para el turismo en esta comunidad. Yo les recomendaría que no lo hagan. Votar en contra es dar la espalda a mucha gente, a las personas que trabajan en el sector, a los empresarios que arriesgan su capital en él, a las personas que sin trabajar en el sector se forman para algún día desempeñar su actividad como profesionales en el mismo. Es negarse al futuro del sector turístico valenciano en nuestra comunidad. Piensenselo, están a tiempo de enmendar lo que a mi juicio sería un tremendo error.

El senyor president:

Moltes gràcies, senyor Martínez, per la seua exposició.

Anem a passar a votar este grup d'esmenes. Hi ha alguna suggerència a fer, senyora. (Una diputada diu: "Per la meua part no, senyor president. ")

Aleshores, anem a passar a votar tot el bloc d'esmenes de forma conjunta. Vots a favor? 7. En contra? 9.

Passem a continuació a votar, en primer lloc, la secció 15, que és turisme. Vots a favor? 9. En contra? 7.

Anem a votar l'Agència Valenciana de Turisme que, com és habitual, dic que sí que té esmenes. Vots a favor? 9. En contra? 7.

A continuació, ja hem acabat amb turisme i entrarem en la número 16 que és benestar social, quan se produïsquen els canvis de portaveus.

(Se suspén la reunió durant uns minuts)

El senyor president:

. (Inoïble) de la comissió, saben vostés que ara anem a entrar en la secció 16, que és benestar social. Tenen damunt de la taula les agrupacions que ha fet Esquerra Unida: L'Entesa, i anem a començar amb el primer bloc, que són les esmenes relacionades conforme tenen vostés, ahí en la documentació.

Per a la defensa d'eixes esmenes, té la paraula, si està ja a punt, el senyor Cardona.

El senyor Cardona i Pla:

Gràcies, senyor president.

En primer lloc, és un bloc que agrupa promoció de la dona, direcció i serveis generals i la integració de la immigració.

Respecte al tema de la promoció de la dona, nosaltres, encara que constatem la tendència a avançar cap a la igualtat, en este moment no podem considerar que la situació siga per poder adormir-se. Nosaltres considerem que la pobresa és majoritàriament femenina o, per dir-ho d'una altra manera, entre els pobres la proporció de dones és molt major que el que correspon a la població general. La situació i discriminació laboral, social, quant a imatge pública, quant a invisibilitat històrica és clarament perjudicial per a la dona i, a més, tots sabem que estan sotmeses, pel fet de ser dones, a violència de gènere i, a més, el tema dels fills i les filles sol ser també un aspecte que afecta, sobretot, les dones. En el tema de les famílies monoparentals la majoria d'elles són dones amb fills i filles.

Les nostres esmenes pretenen anar contra eixa exclusió. Planifiquem determinades esmenes que determinen que les dones en situació de risc puguen tindre un suport sanitari, un suport psicològic, que puguen tindre subvencions per a programes que treballen contra l'exclusió. Parlem de sensibilització, parlem d'inserció laboral de dones prostituïdes, parlem de dones aturades. El que intentem és actuar contra eixe procés d'exclusió que actua contra les dones per la seua condició de tals.

N'hi han també unes accions contra la discriminació, des de l'assessorament jurídic fins a la sensibilització per la igualtat o. Vull ressaltar aquí que la nostra esmena intenta detectar, analitzar si se complixen les clàusules antidiscriminació dels convenis laborals o la posada en marxa de campanyes de prevenció cap a la solidaritat i la igualtat.

També un aspecte que té relació amb estes accions contra la discriminació és la insistència en la presència de les dones als llibres de text. La presència de les dones que han existit, que han tingut rellevància, no només en la història del País Valencià sinó en la història de la humanitat, i que normalment són oblidades en els llibres de text.

Per una altra part, nosaltres hem establert accions de protecció contra la violència. Demanem una llei valenciana específica sobre la violència de gènere, però també demanem xarxes comarcals de cases d'acollida, el personal estable per als centres dona 24 hores, programes de rebuig de conductes violentes adreçades per als adolescents. Ara mateix estàvem comentant les enquestes que diuen que els adolescents tenen unes opinions sobre el tema, realment ens poden espantar un tant. I també els aspectes de la formació de professionals en el tema de la violència de les dones on hem ficat, inclús, recursos econòmics 500. 000 euros per a eixe aspecte. I també sense oblidar l'aspecte dels fills i les filles de les dones maltractades. Hem posat programes terapèutics en eixe aspecte, perquè quan hi ha un maltractament no només afecta a la dona que pateix eixe maltractament sinó tota la família.

En uns aspectes ja més generals, proposem la potenciació de l'observatori de gènere. I, com tots els anys, tenim una dificultat en esta direcció general, que és que nosaltres considerem que la construcció i el manteniment de guarderies i escoles infantils correspon a la Conselleria d'Educació. No aixina les accions dirigides a compatibilitzar la vida laboral i familiar, unes accions destinades a l'atenció a tercera edat, que sí que podrien entrar en este aspecte en la Direcció General de la Dona.

Però ens trobem que, per exemple, en l'escoles matineres, un concret apartat d'accions, d'activitats extraescolars per a fer compatible eixa activitat, resulta que desapareixen enguany perquè desapareixen els fons socials europeus. No entenem com la desaparició dels fons socials europeus fa desaparéixer també tota una línia d'acció de la conselleria. Nosaltres proposem 200. 000 euros per a mantindre eixes activitats extraescolars.

En direcció i serveis generals, nosaltres insistim en la formació de persones adultes. Hi ha un apartat d'eixa llei que afecta a la Conselleria de Benestar Social, però la Conselleria de Benestar Social mai atén eixe apartat. I també parlem de la necessitat de control de qualitat i de. Vaig a ressaltar una esmena que demana que existisquen equips d'inspecció i de control dels serveis socials. Sabem les coses que passen, sabem que hi ha serveis socials que no responen a criteris de garantia. I això pot passar, precisament, perquè hi ha molt poc control i molt poca inspecció. Demanem que s'augmente el número d'inspectors i de persones que tenen la inspecció de serveis socials.

Finalment, la integració de la immigració. Nosaltres les esmenes les presentem per a ordenar els pressupostos, per a fer-los més equitatius i per a posar més diners. Nosaltres suprimim totes les línies nominatives. Però les suprimim, perquè pensem que no s'han de delimitar les ajudes a eixes associacions ahí nominades. Nosaltres, a més de suprimir les ajudes nominatives, el que fem és augmentar en molt la quantitat, de manera que totes les associacions implicades puguen presentar-se. Per això, el suport a organitzacions d'immigrants que vostés, el Partit Popular, només fica 263. 000 euros, nosaltres ho augmentem fins a 513. 000 euros, ho dupliquem. Les inversions en associacions d'immigrants, que el PP només proposa 173. 000 euros, nosaltres 373. 000 euros, més que duplicades. I, a més, nosaltres posem 2 milions d'euros per a complir en part el Pla valencià de la immigració. Recordem que el pla, que té un pressupostos de més de 930. 000 milions d'euros fins a 2007, no trobem cap xifra, cap quantitat dedicada realment a eixe pla. Nosaltres disposem 2 milions d'euros precisament perquè es complisca algun dels objectius del Pla d'integració de la immigració.

Gràcies.

El senyor president:

Moltes gràcies, senyor Cardona.

Té la paraula, en representació del Grup Popular, la senyora Suanzes.

La senyora Suanzes Fernández:

El senyor president:

La senyora Espí de Navas:

(Inoïble. Parla sense micròfon)

El senyor president:

Votem, en primer lloc, la 4. 338 i la 4. 339. Vots a favor? 1. Abstencions? 6. En contra? 9.

Passem a votar la resta d'esmenes. Vots a favor? 7. En contra? 9.

A continuació, passem a debatre el segon bloc d'esmenes presentat per Esquerra Unida-l'Entesa i que arreplega totes les esmenes que vostés tenen relacionades en el document que els hem donat.

Té la paraula, per a la seua defensa, el senyor Cardona.

El senyor Cardona i Pla:

Gràcies, senyor president.

La senyora diputada, la senyora Suanzes, agarra la política social com si fora una cosa totalment estàtica que no tinguera cap necessitat de millora. Interpreta que quan demane formació estic criticant els professionals i no és així. El que estic dient és que el sistema no oferix vies suficients de formació, ni de compartir experiències, ni realment està interessat en la vertadera qualitat sinó que simplement, moltes voltes, buscar justificar els pròpies funcionaments. Jo pense que és la millor manera de seguir comentent els mateixos errors.

En el tema de la família, menors i adopcions és un exemple d'això, no hi ha una vertadera política de família. La política de família del Partit Popular es limita a una política de boquilla, de propaganda, i no existix realment un reconeixement dels tipus de família que existeixen, ni realment hi ha una ajuda a les famílies globalment. També hi ha un intent d'atendre a una família tradicional que realment és difícil de definir i que no depén del control de les diverses organitzacions polítiques, ni de la nostra, però tampoc, evidentment, de la seua.

Nosaltres plantegem que cal fer una campanya a favor de tots els models de família existents, perquè tots ells composen la nostra societat i composen els nuclis essencials on la gent decidix viure. Per un altra part, nosaltres clarament estem per una gestió pública de tot tipus de centres de serveis socials. No entenem com inclús hi ha redaccions on l'únic que apareix en els objectius són centres de tipus privat, per exemple ja ho fica en els centres de menors. I nosaltres creem que cal deixar molt clar que les despeses de reforma, d'equipament, haurien de ser per a centres públics, en primer lloc. De totes formes, l'opció del Partit Popular, evidentment, és entrar en una via on els serveis socials estan oferts per entitats privades.

Nosaltres en este camp sempre introduïm aspectes de violència contra la família, sobre tot contra els xiquets, sobre tot contra les persones grans, cosa que el Partit Popular mai té en compte, sempre considera que té prou en ficar algunes frases sobre violència de gènere. Però nosaltres considerem que hi ha molts de menors i moltes persones grans afectades per estos processos de violència. I a nosaltres ens agradaria, de fet dediquem recursos econòmics, 250. 000 euros per a entitats locals que facen programes de prevenció i fins i tot ajudes d'emergència per a aquelles famílies que estiguen afectades per estos processos de violència.

És també molt curiós com eixa política de defensa de la família, quan anem a vore les mesures d'inserció social i observem que han baixat de 10,5 milions d'euros a 1,6 milions d'euros, des de 2000 fins ara, i no han sigut compensats per cap altra línia, nosaltres el que diem és que hi ha realment una reducció en la política de defensa de la família. De la mateixa manera, nosaltres per això posem 6 milions d'euros dedicats a eixes mesures d'inserció social.

De la mateixa manera augmentem els diners per a orientació i mediació. Tornem a posar uns recursos per atenció de famílies monoparentals que, com he expressat en el moment abans, són sobretot formades per dones i per fills, que és una línia que va desaparéixer misteriosament fa uns pressupostos i no ha tornat a aparéixer.

De la mateixa manera, nosaltres volem augmentar els programes especialitzats per a família, menor i adopcions en 250. 000 euros. I fem referència en dos esmenes a les famílies educadores. Un recurs molt necessari que durant tots estos anys últims han tingut problemes a l'hora de ser finançats d'una manera adequada per part de l'administració pública, que és la responsable de finançar eixe recurs.

En la direcció general d'integració social del discapacitat, nosaltres seguim presentant, com tots els anys, tota una sèrie d'esmenes que fan referència a la Conselleria de Benestar Social, com la que hauria de coordinar tota una campanya de supressió de barreres arquitectòniques, urbanístiques i de la comunicació. Eixa coordinació la ha de fer, amb totes les altres conselleries, no només en aquells llocs, en aquells edificis oficials on les conselleries actuen sinó també en tots aquells edificis on les conselleries tenen el seu àmbit de competències.

Nosaltres considerem que no hi ha prou amb 450. 000 per a millorar les condicions d'accessibilitat al medi i augmentem en 600. 000 eixa quantitat. El que volem seria una conselleria amb decisió, amb capacitat de coordinar i capacitat d'encapçalar una bona actuació permanent i creixent de supressió de barreres arquitectòniques on siga realment una guia, on determine quins reglaments fan falta, on s'establisca quines millores es poden anar introduint. En este tema jo li diria que també considerar que tot està fet és un greu error, no és estàtica la situació de les barreres arquitectòniques i moltes voltes es van detectant a mesura que van fent falta i a mesura que les persones amb algun tipus de discapacitat estan més integrades en la societat.

Per una altra part, nosaltres considerem que hi ha un aspecte molt mal tractat per part de la conselleria, que és el tema dels malalts mentals. Considerem que cal ampliar i millorar la xarxa pública d'atenció al malalt mental, cal dotar i equipar la xarxa pública, cal tindre centres que complisquen totes les necessitats: respir, centre de dia, residència per a estades curtes. I nosaltres, per això, li fiquem 5 milions d'euros, com fiquem per habitatges tutelats, augment d'1,07 milions d'euros ho augment amb 200. 000 euros. Igual com proposem que els programes dedicats a malalts mentals passen de 420. 000 a 600. 000 euros. I l'atenció institucionalitzada de 2 milions d'euros, 2. 900. 000. És un aspecte on la demanda social ha sigut realment molt cridanera, perquè la situació en la que s'han trobat estes persones ha sigut de total desatenció. De la mateixa manera, nosaltres valorem que caldrien residències assistides per a persones amb discapacitats, si els serveis socials especialitzats els augmentem.

Però vaig a fer especial referència a dos esmenes. Una la que diferència els programes per a discapacitats físics, discapacitats psíquics i discapacitats sensorials, que passem d'1,29 milions d'euros els passem a 2,7 milions d'euros, però a més els separem en tres programes, per a físics, per a psíquics i per a sensorials. I volem fer una referència als programes d'independència vital. Nosaltres considerem que hauríem d'experimentar com funcionaria la presència d'un assistent personal pagat pels propis discapacitats, voldríem experimentar això amb 300. 000 euros i voldríem experimentar també què tal funciona el pagament directe per aquelles persones que poden portar una vida independent manejant els seus propis recursos econòmics. L'experimentació d'eixes coses ens fan molta falta per a saber realment de quina manera podríem actuar en uns anys posteriors.

El senyor president:

Moltes gràcies, senyor Cardona.

Té la paraula, en representació del Grup Popular, la senyora Suanzes.

La senyora Suanzes Fernández:

El senyor president:

La senyora Espí de Navas:

El senyor president:

Moltes gràcies, senyora Espí.

Doncs, anem a passar a votar, en primer lloc, este bloc d'esmenes que ha relacionat la senyora Espí. Vots a favor? 1. Abstencions? 6. En contra? 9.

Votem la resta d'esmenes que han sigut defensades pel senyor Cardona? Vots a favor? 7. En contra? 9.

Passem, a continuació, a debatre el tercer bloc d'esmenes presentat per Esquerra Unida-l'Entesa. Les tenen vostés relacionades en la documentació que els hem entregat abans.

Per a la seua defensa, té la paraula el senyor Cardona.

El senyor Cardona i Pla:

Jo sí que realment considere, i ho crec aixina perquè m'ho diuen molts professionals, que la política de la Conselleria de Benestar Social l'única cosa que està aconseguint és desestructurar els serveis socials de base, és intervindre en contra de l'acció comunitària, multiplicar els programes sense augmentar l'eficàcia, i el que realment considere ja de la política de Benestar Social, entre cometes, de la conselleria, és que és una política basada en l'engany, en el clientelisme, en la discriminació per escassesa, i, moltes voltes, inclús, en la mentira. (Remors)

Vosté ha dit que tots els centres de menors són públics i de gestió pública, i això.

El senyor president :

El senyor Cardona i Pla :

. és absolutament fals perquè ni Pi i Gros és públic i de gestió pública, ni el centre de Villena és públic i de gestió pública, ni els centres de recepció de menors de València són públics i de gestió pública, etcètera, etcètera. De fet, centres de menors públics i de gestió pública n'hi ha un a tot el País Valencià.

Per tant, no és cert el que vosté comenta perquè això no és veritat.

Després, vostés no consideren els drets socials com uns béns públics d'accés universal per a tots, sinó que vostés la manera de limitar els serveis socials és molt clara : el pressupost que tenen. Quan s'acaba el pressupost s'acaba el dret. Per això, hi ha moltes persones que no tenen accés a una residència a la tercera edat perquè no tenen accés a l'abonament, que és l'única manera amb què vostés intenten cobrir eixe tipus de serveis. Quan l'atenció a les necessitats de la gent depén del pressupost i no depén de la percepció de les necessitats, passa el que els està passant a vostés.

I, finalment, això que vosté diu que molts serveis quedarien sense cobrir, ja ho pot vosté ben dir. De fet, la conselleria s'està convertint en absolutament inútil i en absolutament incapaç d'atendre les necessitats de la gent, perquè de 120 milions d'euros que gasta per a despeses de funcionament, 103 milions d'euros se'n van per a treballs fets amb unes altres empreses.

Per tant, la conselleria s'ha convertit en una pura gestora de fons que agarra des d'un lloc i els transmet a un altre sense fer cap tipus de funció, ni de priorització, ni de orientació, ni de valoració de la qualitat, etcètera, etcètera.

Per això, nosaltres ens serveis socials seguim insistint en la formació interna, en la formació externa, els cursos i les jornades de posada en comú.

Mire, senyora diputada, jo sóc funcionari i treballe en una àrea d'educació. Mai hem deixat passar ni un sols curs sense que existisca formació interna i formació personal. Per molt bé que estiga format un funcionari, un personal de serveis socials sempre n'hi ha millores i sempre n'hi ha avanços. I eixe aspecte és un aspecte que vostés tenen absolutament abandonat. I quan vosté privatitzen els serveis, a vegades n'hi ha algunes millores referides a alguns aspectes de formació que moltes voltes ni es complixen, però vostés després no van a controlar o a inspeccionar si realment eixes millores que els serveis han dit que donaran s'han produït realment.

Resultat final: els professionals busquen la formació pel seu compte perquè ni les empreses donen formació ni la Conselleria de Benestar Social tampoc.

Nosaltres considerem que cal molta més inversió pròpia, i en eixa inversió pròpia nosaltres hem destinat recursos, que vosté dirà: "Ai! , és que els han tret de l'abonament residència". Bo, però és que l'abonament residència atén a unes persones enguany i no les atén a l'any que ve.

Nosaltres considerem que la construcció de residències de la tercera edat per a les que han destinat 18 milions d'euros, serien molt més útils perquè això sí que és establir una xarxa perdurable. No sols 18 milions d'euros, sinó que, a més, hem demanat que es faça una a Petrer --açò, apart dels 18 milions d'euros--, una altra a Quart, una altra a Villar del Arzobispo, una altra a Ontinyent, i, a més, considerem que a les corporacions locals cal donar 8 milions d'euros més perquè puguen elles atendre residències de tercera d'edat d'inversions per l'àmbit local. Hi ha moltes entitats locals que estarien disposades a arribar a convenis si la conselleria també aporta una part de recursos.

Nosaltres també considerem absolutament necessari augmentar la xarxa de centres especialitzats en atenció a persones majors. Proposem la de Torrevieja, la de Vilafamés, la d'Orpesa, la de Sant Mateu, Riba-roja i Port de Sagunt.

A nosaltres ens resulta sorprenent vore com hi ha ciutats, hi ha pobles que estan creixent extraordinàriament i d'una manera, inclús, desordenada, pel tema de l'urbanisme, però els serveis socials, els serveis educatius, els serveis sanitaris, brillen per la seua absència. El que no pot ser és planificar un augment de 100. 000 persones en un entorn urbà i no posar al mateix temps tot este tipus de serveis que són absolutament necessaris. Per això, precisament, algunes de les poblacions que fiquem són especialment turístiques però perquè s'estan quedant absolutament desprovistes de recursos.

També per això proposem que hauria d'existir una xarxa de centres de dia per atendre a les persones majors, però també per atendre a uns altres tipus de discapacitats o de persones no discapacitades però que necessiten una atenció al llarg de determinades hores del dia.

Els serveis de respir. Fixe's vosté ! No abonaments de respir, sinó realment unes ajudes en eixos aspectes que puguen arribar a tot el territori.

I, finalment, nosaltres demanem un augment en els serveis socials generals de 25 milions d'euros amb 2 milions d'euros més. És esperançador comprovar les crítiques que s'estan fent des dels serveis socials municipals d'un pur abandonament per part del que és l'estructura de conselleria, que no existix un vertader sistema de benestar social, i l'única cosa que existix són unes actuacions inconnexes, que els professionals intenten que tinguen una acció comunitària, però que moltes voltes estan absolutament decebuts pel poc cas i la poca atenció que presta el que és l'estructura que hauria de prestar-li més atenció, que és la pròpia conselleria.

Gràcies.

El senyor president:

Moltes gràcies, senyor Cardona.

Té la paraula la senyora Suanzes.

La senyora Suanzes Fernández:

Mire, señor Cardona, yo ya después de explicárselo año tras año, lo único que le puedo decir es que lo hagan mirar. Es decir, háganse ustedes mirar cuál es el problema exactamente que tienen con los centros privados. Es que no lo entiendo. No acabo de entenderlo. Yo se lo explicaré hasta la saciedad si solo consigo, si solo consigo que no les entren a ustedes ciertas alergias cuando hablan del centro de titularidad privada.

El senyor president:

La senyora Suanzes Fernández:

El senyor president:

Anem a passar a votar este bloc d'esmenes. Alguna. ? Sí, senyora.

La senyora Espí de Navas:

El senyor president:

Molt bé. Anem a votar, en primer lloc, estes esmenes que acaba de relacionar la senyora Espí. Vots a favor? 1. Abstencions? 6. En contra? 9.

Passem a votar la resta d'esmenes. Vots a favor? 7. En contra? 9.

Passem, a continuació, a debatre el primer bloc d'esmenes presentat pel Grup Socialista, i que arreplega les esmenes relacionades en la documentació que vostés tenen.

Per a la seua defensa, té la paraula la senyora Catalá.

La senyora Catalá Pérez:

El senyor president:

La senyora Catalá Pérez:

Pero este año, esa desidia y ese no querer incluir la violencia contra las mujeres como problemática específica, les delata en su acción de gobierno. Les delata porque ustedes lo que hacen con esa omisión es negar la evidencia política actual, una evidencia que podríamos decir doble, porque la primera evidencia lleva a la segunda. La primera evidencia política de que ustedes se nieguen a creerlo es que Zapatero ganó las elecciones generales en el 2004. La segunda evidencia política que se deriva de la primera es que prometió y cumplió que la primera ley que su ejecutivo aprobaría sería la ley integral contra la violencia de género, que, por cierto, ustedes se negaron a tramitar cuando gobernaban.

Pero además, es que si se tiene que salir por piernas, habrá que tener casas de recuperación integral, casas de acogida, etcétera. Dispositivos de atención que estén dentro del marco de la dignidad de las personas, empezando por el mismo espacio físico, habitaciones en condiciones, calefacción, etcétera. Es decir, que sean casas de acogida, centros de recuperación, en donde a las mujeres se les trate desde el derecho a sentirse personas y no desde la caridad mal entendida.

El senyor president:

Moltes gràcies, senyora Catalá.

Té la paraula la senyora Suanzes.

La senyora Suanzes Fernández:

El senyor president:

La senyora Suanzes Fernández:

El senyor president:

La senyora Suanzes Fernández:

Es decir, mire, señora Catalá, me parece una irresponsabilidad que en esta comunidad les parezcan muy bien las ayudas directas cuando ustedes no gobiernan. Y no quiero interpretar, ni adjetivar, que le aseguro que se me ocurren algunos adjetivos que ponerle, pero me voy a ahorrar adjetivos del estilo del "autobús de Playmobil" en cuanto a la. ¡Me voy a ahorrar ese tipo de adjetivos! , para tener un fin de comisión agradable, y se me ocurren, se lo vuelvo a repetir.

Me parece. , voy a decirle feo, esa diferencia de criterio, y lo único que le pido, señora Catalá, es que habla usted de lo mal que nos sienta haber perdido el gobierno en Madrid. Yo quiero felicitarla por su leal oposición, a ustedes no les molesta nada, no les molesta nada estar donde están, porque, sin duda, a ustedes es el lugar que les corresponde. El problema es que nosotros pensamos que en otros sitios no estamos en el lugar en el lugar que les corresponde, pero, además, le vamos a demostrar que los ciudadanos también lo piensan.

El senyor president:

El senyor Cardona i Pla:

Sí, volia separar la 4. 501 i 4. 502.

El senyor president:

Anem a votar, en primer lloc, les dos esmenes que acaba d'assenyalar el senyor Cardona, 4. 501 i 4. 502. Vots a favor? 7. Abstencions? 1. En contra? 9.

Passem a votar la resta d'esmenes. Vots a favor? 7. En contra? 9.

Passem a debatre el segon bloc d'esmenes, presentades pel Grup Socialista, que s'arrepleguen en la documentació que tenen vostés ahí.

Per a la defensa del segon bloc d'esmenes té la paraula la senyora Rochel.

La senyora Rochel Icardo:

El senyor president:

La senyora Rochel Icardo:

El senyor president:

La senyora Rochel Icardo:

Del Pifi desde luego pues, ¿qué quieren que les diga? , ni ustedes se lo creen. Muy bonito, queda muy bien el libro. Han hecho un libro fantástico, pero apenas han puesto nada del Pifi y han puesto un objetivo, se les olvida de poner las actuaciones. Hemos tenido que presentar dos enmiendas como actuaciones para poder llevar a cabo el objetivo. Y desde luego, yo espero que esas enmiendas se nos acepten, porque no hemos hecho más que poner lo que ustedes han puesto en el Pifi. Yo creo que probablemente es que se les habrá olvidado, y lo único que hacemos es recordárselo por si acaso.

Y del menor, ¿qué les voy a contar? ¿Qué les voy a decir? No existe una política del menor, por lo tanto es un desastre, y lo va a seguir siendo a la vista de estos últimos presupuestos que presenta el Partido Popular. Eso sí, existe una política de privatización, que es verdad que no es mala, si el servicio es bueno. Pero para eso hay que estar controlando y vigilando que esa entidad que lleva a cabo el servicio lo haga como lo debe de hacer.

El senyor president:

Moltes gràcies, senyora Rochel.

Té la paraula en representació del Grup Popular, la senyora García.

La senyora García Herrero:

El senyor president:

Senyories, guarden un poc de silenci.

La senyora García Herrero:

El senyor president:

El senyor Cardona té alguna observació? Doncs anem a passar a votar en primer lloc les esmenes que la senyora García ha dit que anaven a acceptar. Se tracta de les esmenes 4. 824, 25, 26, 4. 840, 41 i 44. Vots a favor? Unanimitat.

Anem a passar a votar la resta d'esmenes. Senyories, vots a favor de la resta d'esmenes? 7. Abstencions? 1. En contra? 9.

Passem a continuació a debatre el tercer. (Remors) passem a continuació a debatre el tercer bloc d'esmenes presentat pel Grup Socialista, i que tenen vostés relacionades en la documentació que els hem adjuntat. Per a la seua defensa, té la paraula el senyor González, don Joaquín.

El senyor González Sospedra:

Gràcies, senyor president.

En transporte, tengo que resaltar que a ustedes, señores del Grupo Parlamentario Popular o, mejor dicho, del gobierno, se les ha quemado el arroz, el arroz de la adaptación, de la política. Este mes acaba el plazo dado por Bruselas para la adaptación del transporte y no se ha realizado.

El senyor president:

El senyor González Sospedra:

El senyor president:

Moltes gràcies, senyor González.

La senyora García Herrero:

Y lo que sí, señoría, decirle que el Psoe, el Partido Socialista, sí que ha utilizado estos cebos electorales, como usted dice, prometiendo, por ejemplo, 1. 000 millones de euros para la dependencia, y que en los presupuestos generales del estado de este año se han reducido a 31 millones de euros. Esos sí que son estándares publicitarias y cebos electorales, señorías. (El senyor Gonzalez Sospedra: "¿Qué dice? ")

El senyor president:

La senyora García Herrero:

Que el capítulo II se incrementa un 21%. Lo que va a permitir la apertura de 430 nuevas plazas, y así Sagunto tendrá una residencia y centro de día para psíquicos, con 60 plazas, la de Segorbe, residencia para psíquicos, 40 plazas; Albocàsser, un Cem y centro de día para enfermos mentales, con 40; la Vall d'Uixó, residencia y centro de día psíquicos, con 60; Alcoy, residencia de psíquicos, con 40 plazas; Crevillente, otra residencia de psíquicos, 40 plazas; Gandia, un Cris y centro de día de enfermos mentales, con 90 plazas; Potries, residencia y centro de día psíquicos, con 60 plazas.

El senyor president:

Moltes gràcies, senyora García.

Anem a passar a votar estes esmenes. Vots a favor? 7. Vots en contra? 9.

Passem a continuació a debatre l'últim bloc d'esmenes presentat pel Grup Socialista, que tenen relacionat vostés en la documentació.

Té la paraula, per a la seua defensa, la senyora Espí.

La senyora Espí de Navas:

Ni entienden ni comparten que están gestionando algo tan importante como eso, como un sistema público, que nosotros decimos que es y será en un futuro el cuarto pilar del estado del bienestar, cuando estemos hablando de derechos subjetivos, pero que en muchas comunidades, en la mayoría de comunidades de este país y también a nivel de estado, hay políticas que son mucho más generalistas y que, en cualquier caso, a pesar de no tener una ley marco han ido creando garantías de derechos de ciudadanía que en esta comunidad cada vez se han ido difuminando y perdiendo más porque cada vez se está más limitado a la posibilidad de un presupuesto y a la posibilidad, desde luego, de nuevos programas --eso sí-- con novedosos importantes titulares --luminosos, les llamó yo--, pero que en cualquier caso cada vez hay una mayor oferta de programas con un menor número de personas que pueden disfrutarlos. Porque cada vez se diversifica la misma cantidad económica en distintos programas porque la evolución presupuestaria en esta conselleria, coincidirán y compartirán conmigo, que en los últimos años no ha sido más allá de lo que se ha ido incrementando el índice de los precios al consumo, habiendo asumido además competencias importantes como, por ejemplo, las que en algún caso deberíamos. Y como reflexión lo planteaba la compañera cuando hablaba de familia y menor. Y por eso en los presupuestos eliminamos Villena, no por un capricho, porque no queremos concertar con el sector privado. Ese es el discurso fácil y lo cómodo. Nosotros. Y además tenemos una iniciativa presupuestaria que con este parlamento veremos qué día podemos discutir cuando decimos que los temas de justicia deben ir a justicia y no a bienestar social.

Tenemos una lista de espera para conseguir el reconocimiento de la discapacidad en esta comunidad de 45. 659 personas. Estamos hablando de 45. 000 expedientes sin resolver de personas que están esperando una discapacidad. Hay algunos que son discapacidades que salen con un 30 o un 40% y que sencillamente les servirá para tener una plaza de aparcamiento o le servirá para tener una desgravación fiscal, porque ustedes han hecho muchísimas leyes que pueden desgravar pero, eso sí, someten al ciudadano a que tenga que esperar 18 meses cuando la ley marca un máximo de 6.

Pero no hablamos ya de eso. Hablamos de algo más grave: calidad en los servicios sociales. Hablamos de que para una persona con discapacidad que no tenga reconocido el 65% y vaya a solicitar la pensión no contributiva. ¿Sabe qué personas pueden solicitar una pensión no contributiva en esta comunidad y en todas? Aquellos que no superan 337 euros al mes de salario. Y van a solicitar algo como vivir en condiciones de mínima dignidad. Y tienen una ley que les ampara, tienen una resolución en 90 días. ¿Y saben ustedes que hay personas que están dentro de ese paquete de lista de espera de 17 meses para gestionar una pensión no contributiva? Que son aquellos que, efectivamente, sabemos que, a parte de que tiene el mismo derecho que el que tienen una pensión contributiva, pero que ese está clarísimo que es una situación de necesidad porque es que, si no, ni se pasa a tramitación del Evo, de los equipos de valoración y orientación. No pasan ni tan siquiera el expediente se servicios sociales al Evo cuando se considera que no se llega a esos datos. Están esperando los ciudadanos.

Si les parece algo como calidad en los servicios sociales los datos que le acabo de dar y que, vuelvo a decir, aquí está el documento de la Sindicatura que ratifica esos datos, que no nos los hemos inventado ni es ningún informe que hayamos hecho nosotros, porque para eso está la administración, para hacerlos y para facilitárnoslos. Señores, la conclusión es desoladora. No bajamos prácticamente del año para resolver un expediente de calificación profesional. Y les insta, les insta, el Síndic de Greuges, les recomienda que tomen las medidas necesarias para que los expedientes de calificación del grado de minusvalía se resuelvan y notifiquen con carácter general en el plazo máximo de seis meses desde que se presenta la solicitud. Eso quiero decir: señores, cumplan la ley.

Si desde bienestar social, si desde servicios sociales no hay políticas de prevención ni instrumentos de forma organizada y coordinada con el Servef, con las otras consellerias, para evitar esas futuras situaciones, veremos un problema que nos explotará en la mano. ¿Saben ustedes que los mayores en la comunidad, nuestros mayores, estos que están tan estupendamente, y yendo al tema de dependencia, por orden cronológico, son temas más importantes para nosotros, en torno a un 68% de mayores de 65 años no acude al dentista para hacerse prótesis fijas porque no tiene recursos para poderlo hacer? Lo saben. Lo digo por lo de la calidad y la atención a nuestros mayores. Ustedes lo han metido en la Dirección General de Familia. Lo hemos trasladado porque por primera vez, ya cuando cambiaron, y les recuerdo que no estábamos de acuerdo que la prestación económica reglada pasara a la Dirección General de Familia porque es, lógicamente, una retribución que se tiene que gestionar desde servicios sociales de forma clarísima, porque hablamos de políticas de inclusión y no de protección exclusivamente, y tenía que ir a servicios sociales. Que cada año hayamos enmendado para que mantengan un presupuesto, eso es lógico. Pero ahora le volvemos a decir. , en este momento tenemos una oportunidad y decimos: "Vamos a prever la renta básica", que no solo es que se haya negociado con los sindicatos a través del Pavace, sino que además es un compromiso de todos los grupos de este parlamento en la introducción de nuestro Estatuto de Autonomía, como derecho de ciudadanía. Lo hemos apoyado todos los grupos políticos.

El senyor president:

La senyora Espí de Navas:

El senyor president:

La senyora García Herrero:

Pues, señora Espí, la verdad que sí que ha aprendido usted. La lástima es que el señor Rodríguez y el señor Caldera no hayan hecho el mismo máster, porque la verdad es que al fondo nacional (algú diu sense micròfon: "¡Qué rabia les da el máster! ") de . (inoïble) para dependencia.

El senyor president:

La senyora García Herrero:

El senyor president:

La senyora García Herrero:

A continuación, y como no podía ser de otra forma, suprimen ustedes la línea de ayudas a personas con ancianos a su cargo, y también, como cada año le diré que para nosotros es inaceptable, porque es prioritario atender a estas personas, que el principio de solidaridad implica garantizar la asistencia a las personas mayores, a las que médicamente se les ha calificado como necesitadas de asistencia, que se retrase su ingreso en residencias hasta que sea necesario y que puedan seguir en su entorno familiar y habitual.

El senyor president:

La senyora García Herrero:

El senyor president:

Moltes gràcies, señora García.

Doncs, anem a passar a votar este bloc d'esmenes. Alguna suggerència, senyor Cardona?

El senyor Cardona i Pla:

Sí. Separar la 4. 659.

El senyor president:

Anem, doncs, a passar a votar en primer lloc l'esmena 4. 659. Vots a favor? 6. Abstencions? 1. En contra? 9.

Anem a passar a estudiar un grup d'esmenes d'Esquerra Unida, que eren empreses i organismes, i que per a la seua defensa, doncs, té la paraula, com no pot ser d'altra manera, el senyor Cardona.

Disculpe, señor Cardona. Passem a votar la resta d'esmenes que han segut defensades per la senyora Espí. Vots a favor? 7. En contra? 9.

Doncs, com díem abans, té vosté la paraula, senyor Cardona.

El senyor Cardona i Pla:

Estes esmenes fan referència a l'Ivadis i a l'Ivaj.

L'Ivadis és una institució en un moment de paralització total. Des del moment que es va crear no ha entrat ningun altre centre a formar part d'ell, simplement s'ha quedat amb els centres que van entrar en el primer moment, sense que existixca de cap manera una planificació d'un sistema d'atenció a les persones amb discapacitat després de l'etapa escolar.

L'única cosa que existix són centres solts sense que n'hi haigga clarament una coordinació ni una intenció d'avançar.

El senyor president:

Senyories, guarden un poc de silenci, que mos queda poquet ja, eh?

El senyor Cardona i Pla:

. desenvolupant el sistema. Per això nosaltres demanem nou centres, demanem la reforma dels que ja n'hi ha, demanem un manteniment i una millora dels centres, perquè tenen greus problemes a l'hora de considerar les infraestructures com a adequades. Arribem a posar que cal garantir el confort de les persones ateses, simplement perquè n'hi ha zones d'estos centres a on no es pot viure, perquè fa massa fred o perquè fa massa calor. Nosaltres considerem que això és inacceptable quan se tracta d'atendre les persones que més dificultats tenen, les persones que tenen discapacitats i que ja són adultes.

Per tant, nosaltres considerem que caldria valorar el tema de les plantilles de personal de l'Ivadis i caldria també que n'hi haguera una substitució immediata de tot el personal que en un moment determinat poguera estar de baixa o poguera estar absent en un centre determinat.

Per una altra banda, en l'Ivaj, nosaltres pensem que els jóvens estan sotmesos a diverses precarietats, la laboral. Els jóvens que estan vivint en el camp tendixen a acabar a la ciutat, el problema de la vivenda, etcètera, etcètera.

Nosaltres hem presentat ahí unes esmenes per a ajudar a la compra de primera vivenda, de 270. 000 euros, o per ajudar al lloguer, de 600. 000 euros, però sobretot hem fet referència al foment de l'associacionisme, del voluntariat, les subvencions al Consell de la Joventut, les subvencions al Consell de la Joventut locals, perquè considerem que són elements fonamentals perquè la joventut realment tinga una incidència social i puga portar avant les seues idees, perquè tinguen repercussió social i possibilitat de ser escoltades.

Per una altra part, nosaltres trobem a faltar programes d'acció en joventut, programes multiculturals, a on les diverses zones de les diverses cultures es puguen trobar per anar contra opinions i contra tendències que estan sorgint en la nostra societat i que nosaltres considerem molt perilloses. Considerem que cal valorar que s'ajunten els joves de diverses procedències, i, per això, plantegem 6. 000 euros per a eixe tipus d'activitats.

Activitats de formació sexual. Considerem que està augmentant el nombre d'embarassos no desitjats entre els joves, i això és degut moltes voltes a una falta d'informació i de formació adequada.

Igual com demanem una atenció a les noves formes d'expressió i una atenció a la música, als cantants i als grups que ho facen en valencià, perquè considerem que en el futur poden sostindre, mantenir el vigor de la nostra llengua, però també es podrien trobar noves formes d'expressió que haurien de ser recolzades ja des de l'Ivaj.

Finalment, vaig a fer referència a la millora de la necessitat de representació del consell rector de l'Ivaj amb més membres i que els centres d'informació juvenil s'escampen a tots els barris de les grans ciutats, de València, d'Alacant, de Castelló, d'Elx, perquè moltes zones d'estes ciutats es queden sense atendre i es queden sense punts reals d'informació i d'atenció juvenil.

El senyor president:

Moltes gràcies, senyor Cardona.

Té vosté la paraula, senyor Del Baño.

El senyor Del Baño Fernández:

El senyor president:

El senyor Del Baño Fernández:

El senyor president:

El senyor Del Baño Fernández:

Quiero comentarles las enmiendas sobre el Ivadis. Hay unas enmiendas de adición para construcción de centros, reformas, mantenimiento de los centros ya existentes, mejora de las instalaciones. Les recuerdo que el Ivadis ha elaborado un plan de mantenimiento de centros y provisión de equipamientos e infraestructuras, un plan que es de carácter trienal 2006-2008. El documento referido recoge las necesidades de toda la red de centros dependientes del Ivadis en la Comunidad Valenciana. Este trabajo ha sido consensuado --les recuerdo-- con los representantes de los usuarios y representantes de los trabajadores, y en él se detalla la valoración por partidas totales por centro y en conjunto, desglosando en cada localización el valor total de las inversiones necesarias a corto y medio plazo. Se ha establecido un sistema de prioridades para acometer las inversiones en función de la relación directa de las inversiones con usuarios y trabajadores, con objeto de mejorar en todo momento los servicios prestados por el Ivadis. Este plan está dotado, según el anteproyecto de presupuestos, con una cuantía de 486. 000 euros para el ejercicio 2006 y de 629. 930 para el 2007, sumando un total de algo más de 1 millón de euros.

El senyor presidente:

Moltes gràcies, senyor Del Baño.

Passem, doncs, a votar este grup d'esmenes.

Hi ha alguna suggerència que fer, senyora Espí? Doncs, passem a votar este bloc d'esmenes en tot el seu conjunt. Vots a favor? 7. En contra? 9. Abstencions? 1.

Passem, a continuació, a tractar les esmenes presentades pel Grup Mixt.

Per a la seua defensa, té la paraula el senyor Puchol.

El senyor Tomás Puchol:

Gràcies, president.

S'han presentat unes esmenes, una és: "para alcanzar el objetivo de la ficha FP4". Unas son de adición, como: "consolidar la familia tradicional como verdadero núcleo esencial de la sociedad valenciana", "creación del Instituto Valenciano de la Familia", "creación de foros y puntos de participación activa de familias y asociaciones", "implantación del cheque de guardería y escolar", "impulsar medidas preventivas para superar las crisis familiares", "políticas de vivienda para las familias", "convergencia gradual con Europa y redistribución de las prestaciones sociales", "universalización de las prestaciones sociales por hijo a cargo y equiparación con Europa", "campañas de sensibilización social y promoción de un ambiente favorable a la familia" y "elaboración de la Ley de protección de la familia".

El senyor president:

Moltes gràcies, senyor Puchol.

Senyories, alguna intervenció? Anem, doncs, a passar a votar.

La senyora Espí de Navas:

El senyor president:

Vosté, senyor Cardona, té moltes variacions?

La senyora Espí de Navas:

El senyor president:

El senyor Cardona i Pla:

Jo voldria separar el bloc primer que ha dit la senyora Núria Espí, 4. 878 a 4. 887, eixe és un bloc. I un altre bloc que vull separar és el 4. 896 a 4. 898.

El senyor president:

Molt bé. No sé si m'aclariré, però, en qualsevol cas, si alguna cosa no la faig correcta vosté em disculparan i em diran: "canvie això".

Anem a votar un bloc d'esmenes que va de la 4. 878 a la 4. 887. Vots a favor? 8. Vots en contra? 9.

Anem a votar la 4. 888 i la 4. 900. Vots a favor? 1. Abstencions? Cap. En contra? 16.

Anem a votar en solitari la 4. 886. Vots a favor? 1. En contra? Doncs, si està en el primer bloc, la donem per votada. Ja els he dit jo que m'han fet ací una relació. (La senyora Espí de Navas parla sense micròfon)

La senyora Espí de Navas:

El senyor president:

4. 886. Vots a favor? 2. Abstencions? 7. En contra? 9.

N'hi ha un altre bloc ací, que supose que eixirà, que diu que és de la 4. 896 a la 4. 898. Vots a favor? 2. Abstencions? 6. En contra? 9.

I per si em queda alguna per votar, la resta, tota la resta. Vots a favor de tota la resta? 1. En contra? 16.

Anem a passar a votació, si no m'indiquen el contrari, les esmenes que hi ha del Grup Popular. Alguna observació sobre el particular en les esmenes del Grup Popular, que jo crec que havia escoltat alguna cosa abans?

La senyora Espí de Navas:

El senyor president:

Vots a favor de la 4. 901? 9. En contra? 7. Abstencions? 1.

Vots a favor de la 4. 902? 16. Abstencions? En contra? 1.

Ara anem a votar la secció 16, el seu conjunt. Vots a favor de la secció 16? 9. En contra? 7. Abstencions? 1.

Institut Valencià de la Joventut, que sí que té esmenes. Vots a favor ? 9. En contra? 7. Abstencions? 1.

Ivadis, que també té esmenes. Vots a favor? 9. En contra? 7. Abstencions? 1.

Anem a vore ara la secció 17, que és Acadèmia Valenciana de la Llengua, 12 esmenes d'Esquerra Unida.

Senyor Cardona, un minut o minut i mig, el que li parega. No ho faça molt llarg.

El senyor Cardona i Pla:

No ho faré molt llarg.

Jo voldria que es tinguera una miqueta de consideració al valencià.

El senyor president:

Senyories, per favor.

El senyor Cardona i Pla:

. no només de paraula, sinó a l'hora dels fets.

Ja és el segon any que presente una esmena que diu el següent: "traduir tota la secció al valencià", perquè els pressupostos de l'Acadèmia vagen en valencià. Ara, si a vostés els pareix bé que els pressupostos d'una acadèmia d'una llengua apareguen en una llengua diferent, allà vostés. Això sí que es diu "dignificar".

Tots els altres pressupostos no se poden trobar en valencià, no se publiquen en valencià, però almenys que l'Acadèmia Valenciana de la Llengua ho tinguera en la llengua que pensa treballar.

De totes maneres és molt curiós com últimament tots els defensors del valencià parlen en castellà, i tots els que pensen dignificar el valencià ho escriuen tot en castellà. És una cosa sorprenent realment.

Per a dignificar el valencià, nosaltres considerem que l'Acadèmia Valenciana de la Llengua pot fer moltes més coses de les que està fent, i considerem que deuria.

El senyor president:

Senyories, per favor.

El senyor Cardona i Pla:

. adreçar-se a fer moltes més coses.

El president Camps l'altre dia quan va parlar en Europa va parlar d'Ausiàs March i de Joanot Martorell, i des d'aquell moment fins ara, res de res.

Nosaltres opinem que no estaria de més que tota la gent que ha anat mantenint el valencià, especialment la que ho ha fet en els últims cinquanta anys, tinguera algun tipus de reconeixement, perquè la llengua no es manté sense gent que la parle.

I finalment, una sèrie d'activitats per a donar a entendre al poble, a la gent, que n'hi han artistes, que n'hi han escriptors, que n'hi han personalitats que han triomfat i que tenen grans objectius en la vida sense renunciar a la seua llengua i parlant-la en tots els ambits en què estan. Què menys que fer-los eixe reconeixement.

El senyor president:

Moltes gràcies, senyor Cardona.

Senyor Pérez Fenoll.

El senyor Pérez Fenoll:

Gràcies, senyor president

Molt ràpidament també, per a contestar-li al senyor Cardona, que demana respecte per a això que ell demana però no respecte allò que demana l'Acadèmia Valenciana de la Llengua.

Dir principalment que el projecte de pressuposts aprovat per este govern valencià ha segut respectuós amb la proposta elevada pel ple de l'Acadèmia Valenciana de la Llengua, ja que s'ha reproduït el text remés per la institució. (Remors) Hem de salvaguardar. Bé, jo l'he respectat a vosté, quan vosté no respecte ni a la llengua, ni a l'Acadèmia ni a mi.

El senyor president:

Senyories. Senyor Cardona.

El senyor Pérez Fenoll:

Hem de salvaguardar el principi d'autonomia pressupostària de la institució, reconegut en l'article 2 de la Llei 7/1998, de creació de l'Acadèmia Valenciana de la Llengua, tal i com han fet també el Grup Parlamentari Popular i el Grup Parlamentari Socialista, que no han volgut presentar cap esmena a la institució.

Ha presentat vosté unes quantes esmenes. Em parla d'una esmena pràcticament de conéixer a les persones que han segut importants en el tema de la llengua valenciana. Dir-li que l'Acadèmia Valenciana de la Llengua, en els seus pressupostos, cuida eixe tema. Existix una línia d'actuació, la 2. 1. 3, que diu: "continuar l'arxiu audiovisual de la memòria oral, autors valencians vius, cultura popular i oficis", gràcies a la qual s'han fet unes exhaustives i documentades entrevistes amb escriptors valencians com ara Xavier Casp, Pere Maria Orts i Joan Alfons Gil Albors, Alfons Ramon, Paco Burguera, etcètera. Per tant, allò que perseguix l'esmena que vosté demanava està ja inclòs en esta línia.

També demanava que reconegueren els artistes. Per suposat que n'hi han més estaments dins de la Generalitat Valenciana que poden fer este reconeixement. Hui per hui l'Acadèmia Valenciana de la Llengua, en els seus pressupostos no té prou diners per a ocupar-se d'este tema, però li assegure que seguirà ocupant-se d'este tema de la difusió dels artistes de diversos camps de les arts que fan del valencià un element central en el seu pensament i en la seua producció.

Dir-li que la primera cosa que ha de fer vosté quan demana respecte al que demana és respectar els organismes independents com és l'Acadèmia Valenciana de la Llengua.

Res més i moltes gràcies.

El senyor president:

Moltes gràcies, senyor Pérez Fenoll.

Anem a passar a votar. Senyories, anem a passar a votar les esmenes que ha plantejat Esquerra Unida a l'Acadèmia de la Llengua. Vots a favor? 1. Vots en contra? 10. Abstencions? 6.

Anem a votar ara la secció 17, Acadèmia Valenciana de la Llengua. Vots a favor de la secció 17? 9. En contra? 2. Abstencions? 6.

El senyor president:

Passem ara a la secció 19, servei del deute. Sis esmenes, presentades pel Grup Socialista. Té la paraula la senyora Moreno.

La senyora Moreno Fernández:

El senyor president:

Anem a votar les esmenes presentades pel Grup Socialista. Vots a favor? 7. En contra? 9.

Anem a passar a votar la secció 19, servei del deute. Vots a favor de la secció 19? 9. En contra? 7.

El senyor president:

Passem a debatre les tretze esmenes que presenta Esquerra Unida a la secció 20. Té vosté la paraula, senyor Cardona, quan crega convenient.

(S'interromp la gravació)

La senyora Moreno Fernández:

Moltes gràcies, senyor president.

El senyor president:

Moltes gràcies, senyora Moreno.

Té la paraula el senyor Del Baño.

El senyor Del Baño Fernández:

El senyor president:

El senyor Del Baño Fernández:

El senyor president:

Moltes gràcies, senyor Del Baño.

Anem a passar, per tant, a votar este grup d'esmenes. Alguna observació sobre el particular? Vots a favor de les esmenes? 7. En contra? 9.

Passem a continuació a debatre les esmenes del senyor Cardona, que n'ha plantejat també, com he dit abans, 13, a la secció 20.

Té la paraula el senyor.

El senyor Cardona i Pla:

Les passe directament a votació.

El senyor president:

Molt bé, senyor Cardona. Complint els seus desitjos, passem directament a votar el grup d'esmenes. Vots a favor de les esmenes d'Esquerra Unida? 7. En contra? 9.

Passem a votar ara. No tinguen pressa, que encara no s'ha acabat, eh? , encara queda un punt de l'ordre del dia.

Anem a votar la secció 20. Vots a favor de la secció 20? 9. En contra? 7.

Senyories, no vaig a dir-los res, eh? La setmana que ve ja ens felicitarem el Nadal i tot. (Remors) Hem acabat el debat de les esmenes en comissió. --Esperaos que queda un punto. -- El senyor Cardona?

El senyor Cardona i Pla:

Per dir que el Grup d'Esquerra Unida-Els Verds l'Entesa manté totes les esmenes no aprovades hui en aquesta comissió.

El senyor president:

Moltes gràcies, senyor Cardona.

Senyora Moreno.

La senyora Moreno Fernández:

Designació del membre de la comissió que ha de presentar el dictamen sobre el Projecte de llei de pressupostos de la Generalitat Valenciana per a l'exercici 2006 davant el Ple de les Corts Valencianes.

El senyor president:

El següent punt de l'ordre del dia és: designació del membre de la comissió que ha de presentar el dictamen el dilluns que ve. Senyor Costa?

El senyor Costa Climent:

El senyor president:

El senyor Costa Climent:

El senyor president:

Senyories, de veres que ha sigut un plaer treballar estos tres dies amb tot vosaltres.

Com sempre, done les gràcies als mitjans de comunicació, que no estan ací però han estat. I done també les gràcies a tots els serveis de la cambra, que nos han ajudat a passar tres dies que han sigut intensos però agradables i de companyia.

I com algú vol que felicite les pasqües, per si no nos vegem, bones festes.

(S'alça la reunió a les 20 hores i 5 minuts)

