Comissió de Seguretat Nuclear realitzada el dia 13 de maig de 2004. Presideix l'Il·lustre Diputat Senyor Eduardo Ovejero Adelantado. Comença la reunió a les 13 hores i 30 minuts. Reunió número 2.

Pronunciament de la comissió sobre la compareixença del director de la central nuclear de Cofrents per a explicar les incidències ocorregudes durant la darrera recàrrega de combustible de la central nuclear (setembre 2003) (RE número 2. 680), per a explicar les incidències ocorregudes a principi de juny de 2003 que portaren a una parada no programada de la central nuclear durant diversos dies (RE número 2. 681), per a explicar les incidències ocorregudes a la central nuclear els primers dies de novembre de 2003 (RE número 3. 942) i per a explicar les incidències recentment ocorregudes a la central nuclear ens passats dies 29 d'abril i 1 de maig, sol·licitades pel Grup Parlamentari Esquerra Unida-Els Verds-Esquerra Valenciana: Entesa.

El senyor president:

(Inoïble)

(La senyora secretària passa llista dels membres de la comissió per tal de comprovar l'existència de quòrum)

Pasamos al segundo punto del orden del día, que es: Pronunciamiento de la comisión sobre la comparecencia. (Inoïble)

El senyor Arnal i Ibáñez:

Hola, bon dia, senyories, companys i companyes.

No vaig a fer molt extensa l'exposició donat l'esperit de consens que crec que presideix esta reunió de hui. Senzillament, he presentat quatre sol·licituds de compareixença del director de la central nuclear de Cofrents; en la carta de convocatòria figuraven tres, més una altra posterior que, si no tenen inconvenient, crec que s'hauria d'adjuntar i així crec que és tècnicament possible, més que res perquè en esta última es fa esment als problemes que han ocorregut més recentment i sobre el qual, doncs, crec que també el director de la nuclear tindria interés en intervindre.

El senyor president:

El senyor Arnal i Ibáñez:

Doncs, com estava dient, el sentit de les quatre peticions eren el mateix, el text és el mateix. És simplement demanar-li al senyor director de la central nuclear que vinga a aquesta cambra per donar les explicacions més detallades possibles, més extenses, sobre les incidències que s'han produït en la central nuclear de Cofrents.

Jo he presentat una sol·licitud després de cada incident important, tot i que en algun cas es tractava d'incidents de llarga durada o, com en este darrer cas, a què hem fet esment fa un moment, de dos incidents que s'han succeït un darrere d'altre. Hem de recordar que el 2002, només en un mes, del 24 de febrer al 28 de març, es van produir a la central nuclear de Cofrents nou incidents notificats al Consell de Seguretat Nuclear, en el 2002. És perquè tinguem una miqueta d'idea de quina trajectòria porta.

En el que portem d'esta sisena, crec que sisena legislatura, s'han produït ja incidents ­jo gastaré la paraula incidents­ més o menys greus a principis de juny de l'any passat, a setembre de l'any passat, a novembre de l'any passat i, com acabe de dir, a finals d'abril i l'1 de maig d'enguany. És a dir, portem una ratxa. I açò s'ha d'unir a l'historial anterior que inclou una menció específica del Consell de Seguretat Nuclear per l'elevat índex d'errors humans en la central nuclear de Cofrents. Jo els recomane que visiten la pàgina web del Consell de Seguretat Nuclear, i ahí tenen l'informe de l'any 2003, que estava referit a l'any 2002, en el qual es parla textualment d'això, de l'índex molt elevat d'errors humans en la central nuclear de Cofrents, també errors en equips i components, i també va suposar eixe any diversos expedients sancionadors, per part d'este organisme de control, a la nuclear de Cofrents.

També s'afegeix a la preocupació sobre estos temes el retard que moltes voltes es presenta en la comunicació de les incidències al Consell de Seguretat Nuclear. En la incidència del dia 29 sembla que es va tardar més de 12 hores en la comunicació. Açò no sé si arriba a ser una infracció, però és un tema molt preocupant. Crec que el fet es va produir pel matí d'un dia, o alguna cosa així, i es va rebre en el Consell de Seguretat Nuclear la informació per la vesprada del dia següent. O siga que és un tema que a mi em preocupa i supose que a tots.

Recordem també que la nuclear de Cofrents acumulen ja més de 350 tones de material radioactiu, de residus radioactius d'alta activitat, no estic parlant de baixa i mitjana, que encara no tenen una destinació definitiva.

Finalment, he de dir-los que ja en la construcció de la nuclear de Cofrents es van descobrir certes irregularitats en el muntatge, que els experts manifestaren que pot vore's el risc d'això amb el pas del temps, el desgast inevitable dels materials. En aquell moment es va fer un llibret, un text recollint les denúncies d'un supervisor de soldadures de la nuclear, el senyor Abascal, que vaig tindre ocasió de redactar també. En eixe informe es diuen coses que amb el pas dels anys ­i això ha de preocupar-nos­ poden anar manifestant-se amb el funcionament i l'inevitable desgast dels materials que es produeix, més encara que, com sabem, la nuclear està funcionant des de fa un temps per damunt de la potència nominal establerta.

Bé, davant açò, els informes que tots rebem periòdicament o els parlamentaris rebem periòdicament per part de la companyia, ja sabem que són molt escarits i a penes expliquen els incidents, les causes i tot això. Crec que són uns documents massa, massa esquemàtics, possiblement complisquen les normatives. I també el que ens envien pròpiament el Consell de Seguretat Nuclear, un dels últims és una pàgina molt xicoteta.

En fi, tot açò jo crec que justifica més que sobradament que comparega el director de la central nuclear de Cofrents i ens done eixes explicacions molt més àmplies, molt més extenses, que puguem fer-li preguntes, que puguem aclarir tot açò. I, senzillament, això és el que volia dir-los. Jo crec que tots estarem d'acord que és necessari que vinga este senyor, este alt responsable de la central nuclear, perquè ens explique totes les coses que, naturalment, ens preocupen al voltant del funcionament de la nuclear de Cofrents.

El senyor president:

El senyor Vicente Navarro:

El senyor president:

El senyor Seva Martínez:

El senyor president:

(S'alça la reunió a les 13 hores i 41 minuts)

