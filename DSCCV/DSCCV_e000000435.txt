Comissió de Coordinació, Organització i Règim de les Institucions de la Generalitat realitzada el dia 1 de març de 2007. Comença la reunió a les 10 hores i 57 minuts. Presideix l'Il·lustre Diputat Senyor Rafael Maluenda Verdú. Reunió número 26/i II.

Alteració de l'ordre del dia

El senyor president:

Es reprén la sessió.

Pregue als grups parlamentaris que notifiquen les substitucions que s'hagen pogut. Perquè no cal comprovar quòrum, perquè és continuació, però sí els diputats o diputades que hui assistixen, que no assistiren ahir, a efectes del control per part dels servicis de la cambra.

Sí, senyor Ribó.

Senyor Camarasa. El senyor Such, sí que estava ahir. Els qui no estaven ahir, a efectes de control.

Bé. Senyories, en la carpeta tenen les seues senyories l'escrit que ha arribat a esta comissió, que remet el vicepresident del Consell, pel qual s'informa sobre el compliment de la Resolució 196/VI, d'acord amb el que establix el Reglament de les Corts. En la carpeta el tenen les seues senyories per al seu coneixement.

El senyor president:

Bé. Primer, la presidència vol proposar a la comissió l'alteració de l'ordre del dia perquè quan s'haja finalitzat el debat previst de l'informe. l'ordenació d'esmenes de la llei de règim matrimonial, i la designació de la persona de la comissió que haja de presentar en el ple el dictamen. que s'altere l'ordre del dia per a debatre també l'informe respecte de la llei de comunitats valencianes en l'exterior i nomenar també, a continuació, la persona que haja de presentar el dictamen en el Ple.

Per tant, vots a favor de la modificació? Gràcies. Per unanimitat. Moltes gràcies.

Proposició de llei de règim econòmic matrimonial valencià (RE número 53. 944, BOCV número 239)

El senyor president:

Passem al punt, debat de la Proposició de llei de règim econòmic matrimonial valencià, registre d'entrada a estes Corts 53. 944.

Bé. D'acord amb els portaveus, va a utilitzar-se un torn per cada grup per a defensar el bloc d'esmenes, en una sola intervenció, que tenen presentades, respectant, conforme establix l'article 71 del reglament, el dret a rèpliques, en el seu cas.

L'esmena número 1 és del Grup Parlamentari Popular. Per a la seua defensa, i la resta d'esmenes presentades pel seu grup, té la paraula el senyor Castellano.

El senyor Castellano Gómez:

Moltes gràcies, senyor president.

Senyories.

Abans de tot, vull començar reivindicant, amb tota la fermesa necessària i amb una profunda convicció, la importància i la transcendència de la llei que hui comencem a debatre en comissió, perquè és la nostra primera llei de drets foral, després de l'aprovació de la reforma de l'Estatut d'autonomia.

Crec que tots hem de ser conscients de la dimensió i de la importància política i social que té el fet que estiguem desenrotllant el nostre dret propi i que puguem parlar d'ell amb la mirada posada en el futur, dins del marc constitucional i conforme establix l'article 7 de l'estatut, és a dir, d'acord amb les necessitats econòmiques i socials de la societat valenciana del segle XXI.

Senyories, esta llei és l'evidència clara que tenim la nostra particularitat i el nostre dret propi, i al portar-lo endavant estem defenent l'exercici de la nostra autonomia i del nostre autogovern. Cosa que, senyories, no cal oblidar que si ha sigut possible és gràcies, com dia, a este nou estatut que mos va a fer avançar en el nostre autogovern i en la nostra autonomia.

Podem parlar sense complexes hui del dret foral, del dret civil valencià, primer, perquè el nostre dret fou el més important tècnicament i el més complet des de la seua època; i, en segon lloc, perquè esta llei, al mateix temps, respon a un esperit que la nostra societat actual vol arreplegar mesures de protecció que mos situen en l'avantguarda social dins del que era l'esperit dels antics furs.

Fer demagògia creant falsos temors entorn a esta llei no és acceptable. Les diferències que establim amb el Codi Civil no mos fan de pitjor condició respecte als altres ciutadans espanyols. Al contrari: les distàncies que marquem amb altres legislacions forals l'únic que fan és denotar la nostra especialitat del nostre dret propi, cosa que mos ha d'honrar absolutament a tots.

I, senyories, vull insistir que és la mateixa Constitució, i l'Estatut, la que mos dóna legitimitat al nostre dret foral, i també l'exposició de motius de la llei de 1974, que la redacció del títol preliminar del Codi Civil reconeix eixa plena legitimitat de la integració i la diversitat jurídica dels distints pobles d'Espanya.

No caiguem, senyories, en centralismes mal entesos, en crítiques a esta llei, perquè açò és confondre les coses. Miren vostés, la unitat és una cosa i la uniformitat altra completament distinta. Mosatros el que volem és reivindicar la nostra diversitat política, cultural i jurídica, perquè és fonament de la nostra autonomia, però també reivindicant esta diversitat jurídica estem potenciant, desenrotllant i aprofundint en el que és el nostre autogovern i en facilitar les coses als ciutadans en el seu desenrotllament econòmic i social de la nostra comunitat.

Cal legislar amb prudència, des de la reflexió, com crec que s'està fent. Esta llei ha sigut debatuda amb diversos col·lectius professionals i amb diversos experts en dret civil i en dret foral.

Per tant, fruit també d'haver contrastat les opinions amb els distints operadors jurídics i amb distints col·lectius, el Grup Parlamentari Popular ha presentat, en este cas, un grup de 39 esmenes a esta proposició de llei per a millorar, per a perfeccionar, aclarir alguns conceptes i facilitar la seua interpretació.

Però el que crec que no cal fer és renunciar a legislar, a fer-ho sense por i sense reserves, perquè, en este cas, els recels no són sinó por al ple i total desenrotllament de la nostra autonomia i del nostre govern.

Com dia, hem presentat 39 esmenes, la majoria d'elles que tenen un caràcter tècnic o pròpiament jurídic i que obeeixen a la voluntat de millorar i perfeccionar la llei. Vaig a ficar alguns exemples d'estes esmenes.

En primer lloc, s'han harmonitzat els articles 11 i 54, que regulen la responsabilitat per deutes front a tercers en l'exercici de la potestat domèstica.

S'ha introduït una referència expressa als béns agermanats i dotals en regular l'afecció de béns a l'alçament de les càrregues del matrimoni en l'article 8, per raons de coherència amb el nostre règim de dret propi valencià.

La inclusió, entre el supòsit de contribució a l'alçament de les càrregues del matrimoni de l'atenció als fills, encara que siguen majors, amb el fi d'acollir la realitat actual de molts fills majors d'edat, però dependents dels seus progenitors, també en base a altres esmenes que havien presentat alguns altres grups, com, per exemple, el d'Esquerra Unida, en eixe mateix sentit.

L'extensió de l'exigència del consentiment del cònjuge no titular de la vivenda per als actes dispositius sobre esta als documents privats.

Se millora la regulació de la capacitat per a poder atorgar capitulacions matrimonials en menors d'edat emancipats.

També se regula amb major precisió la ineficiència de la carta de núpcies o capitulacions matrimonials o la revocació de les donacions per raó de matrimoni.

S'ha millorat també la redacció de l'article 39, aclarint la interpretació del precepte.

I sí volguera destacar i fer comentari especial respecte d'algunes esmenes que me pareixen més significatives pel seu contingut i el seu abast, i que trascendixen més allà del purament tècnic, com la realitzada en l'article 13, apartat 2), perquè esta realment se traduïx en una ampliació dels supòsits en què el treball domèstic és susceptible de compensació. Jo la qualificaria d'una esmena tremendament social.

En efecte, la redacció que li donem a l'article 13. 2 durà lloc a la compensació en tots els supòsits d'extinció o dissolució del règim econòmic matrimonial, i no sols en els casos de separació o de divorci.

I, per altra part, se deixa, a més, molt clar que una cosa és la compensació pel treball domèstic i una altra cosa ben distinta és la pensió compensatòria que està regulada en el Codi civil. Amb la qual cosa, eliminem qualsevol tipus de dubte que es poguera albergar sobre la compatibilitat entre ambdues prestacions.

És a dir, en esta esmena s'accentua la defensa i la protecció dels interessos del cònjuge que realitza el treball domèstic i que en la major part d'estos casos ha de tindre també esta protecció legal.

Per tant, mantenim la línia rectora d'esta llei, que partix de la premissa d'establir un adequat equilibri entre la llibertat, l'autonomia privada, la plena igualtat entre els contraents i la protecció i la defensa dels més desfavorits, i en especial també de la dona.

En segon lloc, s'ha introduït una esmena que té per objecte permetre l'ús alternatiu dels termes de

capitulacions matrimonials

, perquè si bé és cert que en el dret comú se ve utilitzant la denominació, comunament, de

capitulacions matrimonials

, no és menys cert que la denominació foral era

. I que l'article 7 de l'Estatut d'autonomia, que, per tant, és de preceptiu compliment, establix en el seu apartat 1 que la reintegració foral s'aplicarà, en especial, a l'entramat institucional del històric Regne de València i la seua pròpia onomàstica en el marc de la Constitució espanyola i de l'Estatut d'autonomia.

Per tant, respectant el mandat estatutari i, al mateix temps, facilitant els ciutadans el pas d'un règim econòmic a un altre, és pel que hem decidit també donar l'ambivalència de la denominació de

capitulacions matrimonials

La resta de grups parlamentaris també tenen diverses esmenes, un grup d'esmenes importants al respecte. I, en eixe sentit, oferisc una transaccional per a poder mantindre i cada u, lliurement, que utilitze la denominació que crega convenient, de

capitulacions matrimonials

, perquè aixina respectem el que és l'article 7. 1 de l'estatut i respectem també el que puga ser la praxi diària dels distints operadors jurídics.

També vull destacar l'esmena de l'article 46, que permet agermanar béns no sols en capitulacions matrimonials o cartes de núpcies, sinó també a través del document públic d'adquisició dels béns. Amb ella pretenem flexibilitzar el requisit formal precisament perquè el que aporta la germania és flexibilitat. I no té sentit establir rigideses formals a un sistema que el que es pretén és que siga flexible i pragmàtic, que siga útil i que tinga el valor de donar-li la màxima flexibilitat jurídica per a pactar lliurement els contraents les qüestions sobre el seu règim econòmic matrimonial. Per tant, se prima l'autonomia de la voluntat amb la regulació de la clàusula de reversió total.

I, senyories, volia dir que també volia destacar una esmena introduïda en les donacions per raons del matrimoni, esmena que omet la possibilitat que estes es destinen a l'alçament de les càrregues del matrimoni, i que afecta els articles 31 i 8, paràgraf tercer, d'esta llei. I es tracta no de desmeréixer les donacions per raó del matrimoni, sinó tot el contrari: estes conserven no sols tot el seu sentit i la seua utilitat. I el que pretén és distingir amb major claredat i donar rellevància al dot.

I per què es fa això? Perquè entenem que el dot té un clar sentit social, que és un instrument específic que garantix el compliment del deure d'atenció familiar.

Estes esmenes demostren que la recuperació i la integració del dot no és una pura i simple fotocòpia dels furs, sinó tot el contrari: va mol més allà. I ahí es fa un esforç de recuperació i reintegració actualitzada al segle XXI. El dot es consolida com el paper de garantir el compliment d'un fi tan important, com és el d'estar destinat als alçaments de les càrregues del matrimoni o de les càrregues matrimonials, cosa que justifica també l'existència d'un dret de reversió a favor del cònjuge supérstite

Per altra part, en tota la llei l'autonomia de la voluntat juga un paper decisiu, perquè els ciutadans valencians en l'època foral eren els ciutadans més lliures, però també és cert que en molts preceptes esta llibertat s'harmonitza amb mesures de protecció que hui resulten necessàries.

Aixina, a través d'una esmena, per exemple, permetem al donant revocar una clàusula de reversió quan intercedisca separació, nul·litat o divorci del cònjuge donatari anterior a la mort. I mantenim, no obstant això, el caràcter dotal dels béns. I per què? Perquè entenem que, per exemple, el pare que dota uns béns i que preveu que estos revertisquen a favor del seu cònjuge en cas de defunció, és lògic pensar que revoque eixa previsió si té lloc una separació, una nul·litat o un divorç matrimonial. Però el que no té sentit és que se deixe sense efecte la previsió inicial que eixos béns siguen utilitzats per a mantindre, per exemple, els seus néts.

Finalment, també vull fer referència, dins d'estes 39 esmenes, a la disposició final, que amplia el termini previst de

. Per què esta esmena? Perquè considerem que fer extensiu el període de transició d'un mes que tenia inicialment el text a sis mesos, pot ser també més consonant amb el que altres grups parlamentaris mantenen d'ampliar el que és el temps de la

. És cert que, tal vegada, el canvi de la llei de separació de societat de guanys a separació de béns és una cosa que, pràcticament, en la societat és conegut, perquè jo crec que la majoria de la societat coneix què és el règim de separació de béns, entre altres coses, perquè s'utilitza prou a sovint quan van a les notaries els ciutadans valencians a realitzar capitulacions matrimonials, perquè també és un règim que s'aplica en altres comunitats autònomes des de fa també algun temps, i perquè mosatros entenem que respon claríssimament a les necessitats, a l'estructura social, a l'estructura, sobretot, d'impuls que té esta comunitat en tots els órdens.

Per tant, senyories, jo crec que és una oportunitat importantíssima la que tenim, és una responsabilitat jo crec que immensa la que tenim de fer en esta llei per a aconseguir, dins de les millores que en el debat de hui i en els propers dies, de cara al ple, pugam fer per a millorar tècnica, jurídicament i per a arribar als distints punts d'encontres, perquè pugam fer esta primera llei de règim de dret foral, que puga servir per al que és una llei, i és per a millorar la qualitat de vida dels ciutadans.

Per tant, per part del Grup Parlamentari Popular la comprensió, la generositat en el debat i l'esforç perquè, conjuntament, els tres grups representats en esta cambra i en esta comissió pugam realment fer, des de la conciliació, una llei important que, deixant de costat partidismes i electoralismes que puga marcar una agenda política concreta de cada un dels partits polítics, tingam eixa altura de mires perquè pugam arribar a un acord jo crec que necessari, a un acord fonamental en què la gent sàpia realment i que se pegue un pas en el que és l'autonomia i el que és l'autogovern. Des del Decret de nova planta, del 29 de juny del 1707, tenim la gran oportunitat de reparar eixa injustícia històrica que la Comunitat Valenciana ha tingut des de fa tres-cents anys i que jo crec que eixa altura de mires és la que té de presidir tot este debat.

Jo, senyories, tinc de dir que tinc la mà totalment estesa i que espere que entre tots fem un esforç de consens per a traure endavant la llei i que la negociació de les esmenes, no sols en el dia de hui, sinó de hui fins al seu debat en el ple, en el que tenim temps, lògicament, per a poder millorar, per a poder perfeccionar el text, i perquè, lògicament, ixca una llei de tots i per a tots.

Moltes gràcies, senyor president.

El senyor president:

Gràcies a vosté, senyor Castellano.

Doncs, continuant amb el procediment que hem acordat, correspon ara l'esmena número 7, del Grup Parlamentari Socialista, i l'agrupació en ella de la resta d'esmenes presentades per este grup parlamentari. Per a la seua defensa i per a fixar posició, si ho creu oportú, de la defensa que ha fet el senyor Castellano, té la paraula el senyor Such.

El senyor Such Botella:

Moltes gràcies, senyor president.

El Grup Parlamentari Socialista ha presentat 133 esmenes al text de la Proposició de llei de règim econòmic matrimonial que presenta el Grup Parlamentari Popular, i hem presentat este nombre d'esmenes abordant jo crec que els principals aspectes que al nostre entendre patix el mateix text.

A mi m'agradaria fer algunes consideracions prèvies que, un poc, indiquen quina és la situació en la qual ens trobem davant d'este text, un text que ha segut presentat a iniciativa del grup parlamentari, un text que no ha aportat ningun informe jurídic a la resta del grups parlamentaris o a la mateixa comissió, un text que no ha pogut ser debatut en la comissió mitjançant la presència d'experts com va sol·licitar el Grup Parlamentari Socialista, i un text que, al nostre entendre, és molt complex i que genera unes dificultats importants de cara al futur més immediat.

En primer lloc, jo crec que no compartim la mateixa filosofia. El text presentat. , no compartim la mateixa filosofia de què volem aconseguir i a on volem arribar. El text que es presenta està replet, i així ho diu la seua pròpia exposició de motius, de recuperació del dret foral, i un poc la intenció o el plantejament que es fa avui ací és la recuperació d'aquell dret i, per tant, que això significa recuperar l'autonomia o tindre major grau d'autogovern. Nosaltres no entrem en això. És a dir, nosaltres no volem entrar en la recuperació del dret foral, nosaltres el que sí que volem és recuperar i garantir la capacitat legislativa d'estes corts en matèria de dret civil, que fins ara no la teníem. I nosaltres creguem que això és important.

Perquè recuperar la capacitat de legislar en matèria de dret civil, com anem a fer en aquest acte, amb objectius distints per part del Grup Popular al Grup Socialista, suposa, efectivament, pegar un pas endavant molt gran en el que és la capacitat de regular les relacions entre les persones a través de la matèria civil i en este cas, més concretament, del règim econòmic.

Nosaltres amb això ens podem donar per satisfets. La nostra intenció no és recuperar els furs, perquè això és irrecuperable i, sobretot, perquè els furs, la immensa majoria, quasi tots ells, són tremendament inconstitucionals, per molt que es diga que s'adapten a la Constitució. És a dir, una cosa és el que diu el text i una altra cosa és el que realment siga constitucional o no.

Nosaltres no anem a entrar en eixe tema, però sí que volia fixar que l'objectiu nostre és recuperar la capacitat de legislar en matèria de dret civil i, per tant, que a partir d'ara puguem iniciar un procés de regular les relacions entre les persones per part d'estes corts, que abans no existia. I això ho enllace en el segon plantejament que nosaltres fem, que també és el que es planteja bàsicament en totes les esmenes que hem redactat, i és que si abandonem el que és el concepte dels furs, que nosaltres l'abandonem, nosaltres no tenim la

esta, i volem regular la realitat social que avui, en el segle XXI tenim, efectivament, hi han coses que cal incorporar. I en eixe sentit, nosaltres hem apostat per regular no el que són les càrregues del matrimoni com a tal -que he vist que el Grup Parlamentari Popular ha modificat «càrregues familiars» per «càrregues del matrimoni» en el text, i «càrregues de la família» per «càrregues del matrimoni» també-, perquè nosaltres creguem que és més correcte «la família», perquè quan parlem de matrimoni parlem d'un acte jurídic molt concret, però tipus de família n'hi han moltes, molts tipus de família, i nosaltres creguem molt més correcte parlar dels tipus de família, perquè abunden també la incorporació. , equiparant al mateix dret que l'acte jurídic matrimonial l'acte de fet de viure en parella.

I nosaltres, en tot el text, hem incorporat i hem equiparat en efectes jurídics les parelles de fet als matrimonis que han segut regulats mitjançant un contracte. A tots els nivells. Perquè creguem que és el que toca, és el correcte. Perquè si, després, si això no ho havérem fet i havérem hagut de fer una llei de parelles de fet, no estava equiparat realment al que és el concepte del matrimoni, que al cap i a la fi és l'abanderat o l'estendard quant a la regulació en matèria civil.

Per tant, nosaltres no podem compartir les modificacions estes quan es parla de càrregues de la família, càrregues del. , no anem a compartir-ho, perquè famílies n'hi han de molts tipus i no sols aquelles que estan regulades en el matrimoni, encara que l'avanç social que s'ha produït amb el govern Zapatero regulant el tema de les possibilitats de matrimoni de tot tipus, és substancial. Però queda per regular també el tema de les parelles de fet.

Nosaltres apostem realment per una sèrie de propostes a fi d'acabar o d'eliminar el que és la discriminació a la dona que suposa el text presentat. Nosaltres creguem que està farcit d'elements, elements que servien per a l'època foral, elements que servien per a fa tres-cents anys, però que avui no té cap sentit, i que l'única cosa que es fa és procedir a una discriminació de la dona i posar-la en molt més mala situació que a l'home, quan totes les polítiques de progrés impulsades i sostingudes per governs socialistes i per partits socialistes volem apostar per la plena igualtat de condicions entre hòmens i dones i

apostem per eixa igualtat de regulació, moltes vegades atenent criteris que, efectivament, les dones encara no han arribat als nivells d'igualtat que se suposa que deurien tindre i, per tant, que necessiten un plus a eixe respecte, nosaltres creguem que la proposta és un retrocés fonamental quant al dret de les dones i quant a la seua capacitat de regular determinades institucions jurídiques.

Nosaltres creguem que el text incorpora determinades institucions, que seran molt forals i servirien molt en el segle XV o en el segle XVI,

però que avui no té cap sentit, com és el tema del dot i el tema de la germania.

En el tema del dot, evidentment, no podem compartir-ho. El dot és una institució en desús i, per tant, no anem a regular nosaltres una cosa que és en desús i que no es practica en el segle XXI, i en eixe sentit no anem, per allò de la recuperació foral, a posar-ho en un text normatiu quan no s'usa, creguem que no té cap sentit, sinó que volem fer una llei adaptada a les noves necessitats i a les necessitats socials actuals.

I el tema de la germania. I en el tema de la germania es genera, realment, un conflicte important, perquè si estem apostant per un sistema de separació de béns en cas que no se fagen capitulacions prèvies declarant el sistema de guanys, després estem afavorint la creació d'un altre guany dins de la separació de béns, quan això es resol hui en dia, està ben regulat amb qualsevol tipus d'acte jurídic com pot ser un contracte de compravenda, els contractes de donacions, les participacions mancomunades amb els béns i tot tipus d'actes jurídics, que no fa falta regular la germania dins del sistema de separació de béns, perquè és jo crec que prou contradictori i per a casos molt concrets.

Avui ja tenim institucions jurídiques tranquil·lament formalitzades, que ens poden evitar entrar a regular el tema de la germania com es regula en el propi text. I no ho dic jo sòl, i no ho diu el Grup Socialista, és que ho diu el Govern de la Generalitat també quan fa el seu dictamen. També ho diu el Govern, no ho diu el Grup Socialista. El Govern també diu que són institucions en desús i que no cal regular res.

Per tant, és una qüestió que, en este cas, i que no servixca de precedent, coincidim el Govern Valencià i el Grup Socialista quant a la pretensió, i ja dic que sense que servixca de precedent.

Nosaltres el compartim, compartim l'objectiu, compartim l'objectiu de fixar efectivament el sistema de separació de béns, perquè al cap i a la fi és el sant i senya d'esta proposició de llei, és, efectivament, el que s'ha venut i el que la gent entendrà més fàcilment del que va a ser el futur més immediat. I és el tema de, en cas de no haver atorgat capitulacions matrimonials, quan es signa el contracte de matrimoni estàs ja en el règim de separació de béns. Això és el més significatiu.

Nosaltres volíem valorar també la utilitat social d'açò, i mos hem preocupat un poc per vore en el col·lege notarial quantes separacions de béns s'havien formalitzat en l'any 2006, i realment no superen les 4. 500 formalitzacions de capitulacions de separació de béns.

Ens pot fer dubtar açò, efectivament, ens pot fer dubtar que siga el que volen els valencians, no?

i que siga el que mos ha portat als legisladors, als grups parlamentaris a motivar d'una forma important que es regule açò. Realment no és pel nombre, efectivament, perquè el nombre és ínfim al costat del que són els matrimonis que es celebren amb guanys, però és cert que, per a nosaltres, és important que es puga regular la separació de bens de forma inicial i que, en tot cas, les capitulacions matrimonials que s'hagen de conformar siguen pel tema de guanys.

Nosaltres, això ho compartim, però creem que, sent el més essencial, el més important, jo crec que és el punt més d'acord que podem tindre el Grup Parlamentari Popular i el Grup Parlamentari Socialista en este sentit.

Nosaltres creem que hem intentat presentar una sèrie d'esmenes que van, finalment, a millorar el que és la protecció de la dona; no entenem la dona com un element menystingut, sinó dotant-lo d'un plus davant de la desigualtat que avui encara existix i bona prova d'això és tot el tema de la violència de gènere que avui, desgraciadament, encara coexistix entre nosaltres i que té com a víctima fonamental la dona i no l'home. Compartim i, analitzant i entenent que la situació del treball a la casa és bàsicament fet per la dona -que moltes vegades treballa a la casa i treballa fora de la casa pel sosteniment de la família, amb el que això suposa- i, en este sentit, hem millorat esta possibilitat, esta situació perquè, fins que arribe realment la plena igualtat i isca una consciència social distinta a la que avui tenim, puguem tindre garanties suficients que no s'obligue realment la dona a fer aquells actes jurídics que encara hui es produïxen en moltíssims matrimonis.

I per això, nosaltres hem aportat este tema amb molta serietat, atenent també multitud de demandes i de reclamacions que ens han vingut d'associacions, preocupades, i associacions de dones, que no són precisament entitats que es caracteritzen per ser tremendament submises als homes, en absolut.

I entenem també que han d'aportar el plus d'igualtat que és necessari aportar amb les esmenes que nosaltres hem incorporat.

En definitiva, jo crec que abordem esta llei, creem que és una llei que deu eixir i ens agradaria que isquera per part d'estes corts incorporant allò que nosaltres hem plantejat, perquè creem que pot estar bé; és a dir, pot estar bé que fem una llei per al segle XXI i no una llei del segle XVII o del segle XV, amb determinades institucions que no s'usen i que sols per allò de la recuperació o per parlar d'autonomisme foralista. que no té res a vore, moltes vegades, el terme

; realment,

. Tenim bones proves d'això en els últims partits o en alguns partits que han eixit, que la seua terminologia és eixa del foralisme malentès, el foralisme castellà bàsicament.

Però entenem que cal abordar esta llei amb institucions per al nou segle, institucions del segle XXI i, sobretot, per a abordar el que són els problemes que avui tenim els valencians amb la legitimitat d'haver recuperat la capacitat de legislar en matèria de dret civil que, per a nosaltres, és el més important de tot el que estem fent avui, no per recuperar els furs, perquè com tots podem compartir, això és plenament irrecuperable amb allò que és el seu contingut, perquè és tremendament inconstitucional.

I açò no és centralisme, senyories. Estem fent un plantejament molt autonomista, molt arrelat en la terra i, sobretot, d'ara. I estem aprofundint en el nostre autogovern; és molt senzill dir que aquells que s'oposen a açò són centralistes. No és això. No es tracta de qui s'opose que un fur que parla del dot, que el dot està en desús i dir que això no és correcte i dir que això és ser centralista. Això no té cap sentit i, sobretot, no és la realitat.

Per la meua part, res més. Gràcies.

El senyor president:

Gràcies a vosté, senyor Such.

Per a rèplica al senyor Such, el senyor Castellano té la paraula.

El senyor Castellano Gómez:

Moltes gràcies, senyor president.

Senyor Such, en primer lloc, agrair-li el to i el contingut de la seua intervenció.

Jo crec que hui hem fet una cosa que era molt important que els ciutadans senten, i és que, partint d'un punt de partida clar i bàsic, tots, que és que la capacitat de legislar la tenim a la Comunitat Valenciana sense cap tipus de complex i sense cap tipus de pors i avalada per la Constitució i per la nova reforma de l'Estatut.

Jo crec que és un avanç una cosa tan simple com la que estem dient, crec que és un avanç decisiu, que crec que tots hem de felicitar-nos en el dia d'hui: un punt de partida molt important.

Un altre segon punt de partida que li he sentit és que, en la separació de béns com a règim econòmic matrimonial, estem absolutament d'acord, que és una de les bases fonamentals, lògicament, i columna vertebral, en este cas, d'esta proposició de llei. Allò que és constitucional simplement no se pot legislar; és a dir, allò que va contra la Constitució, simplement, no se pot ficar, ni legislar.

I ací no estem parlant, perquè no ho permet el nostre estatut -ni ho permet l'article 7. 1, ni ho permet la disposició transitòria tercera del nostre estatut-, ací no se pot reintegrar o recuperar els antics furs, ni ningú ho pretén. Se pretén adaptar, dins dels camins constitucionals i dins de les noves necessitats econòmiques i socials de la Comunitat Valenciana, que és el que establix l'article 7 i la disposició transitòria tercera, a pesar que tots sabem que el Codi civil, en la seua immensa majoria, és dret romà de fa 20 segles i ningú diu que és anacrònic, ni res, sinó tot el contrari; entre altres coses, perquè això és fer demagògia. Igual que del codi justinià, la majoria del dret civil també està hui absolutament en vigor.

Per tant, ací no estem intentant adaptar res dels segles XV o XVII; és que això no és de veres; això no se sosté, se diga amb més o amb menys vehemència. Per tant, jo crec que una llei en què es parla de violència de gènere, quan hem vist les estadístiques que acabem de vore i publicades en molts mitjans de comunicació d'estes últimes setmanes i els casos que hi ha hagut, i que no hi ha altra llei a Espanya que tracte d'estes qüestions, com és la protecció, en este cas, davant la violència de gènere, fonamentalment patida per la dona, jo crec que també coincidirem que és un avanç social molt important.

Que, per cert, he vist que una de les seues esmenes vol llevar la referència a la violència de gènere, cosa que m'ha sorprès i m'imagine que, a la millor, serà per causa d'algun tipus d'error, perquè no crec que s'haja de quedar el tema de la violència de gènere.

I mire, en temes d'igualtat de l'home i la dona, no anem a discutir. Màxima igualtat. Jo crec que els que menystenen la dona són aquells que diuen que no tenen llibertat per a pactar lliurement sobre els seus interessos; per a pactar lliurement sobre el seu règim econòmic matrimonial; són aquells que consideren la dona major d'edat i que ha d'estar tutelada permanentment per una societat masclista. Eixa és la concepció que és totalment equivocada, perquè per a igualtat, tampoc anem a tindre cap problema. Tot el que vosté vullga, jo ficaré un puntet més en eixe aspecte. Mire si li ho fique fàcil! Amb la qual cosa, no estem parlant de cap diferenciació i, no obstant, una esmena lleva allò de la violència de gènere; és a dir, jo crec que cal ser conseqüent amb eixes qüestions.

Mire vosté, el tema de les unions de fet, ací estem parlant d'una llei de règim econòmic matrimonial. Mosatros, senyor Such, i jo crec que vosté ho entén perfectament, no podem invadir competències de l'Estat. Les formes de matrimoni són una competència, per l'article 149. 1 de la Constitució, exclusiva del dret estatal. Per tant, esta llei només es pot referir a les formes matrimonials que aprova l'Estat i que recentment han sigut modificades.

Per tant, nosaltres no podem, ni devem entrar en allò que són. és a dir, què ha de regular esta llei? Les formes de matrimoni que diu la llei de l'Estat, perquè és competència exclusiva de l'Estat -en el 149- i, per tant, nosaltres ahí no entrem. Quins matrimonis? A tots els matrimonis i en totes les distintes concepcions matrimonials que diu la llei estatal, amb la qual cosa, ahí tampoc hi ha cap tipus de divergència, sinó tot el contrari.

I les parelles de fet, lògicament, hi ha una llei de parelles de fet que pot tindre el contingut econòmic i patrimonial, que no és el cas de la llei de règim econòmic matrimonial que té este objectiu.

Per tant, la concepció de la dona i la seua protecció, ahí no tindrà vosté cap problema. És més, li dic, que encara que nosaltres entenem que la vertadera igualtat és la que se basa en què cadascú faça ús de la seua llibertat per a decidir el que ell crega per si mateix, amb independència del sexe, i que no té per què estar absolutament tutelada la dona, que és el que diu claríssimament, negre sobre blanc, esta llei i per això ficava que, «excepte pacte en contrari». Per què «excepte pacte en contrari»? Doncs perquè, lògicament, tant l'home com la dona han de tindre els mateixos drets i la mateixa igualtat per a decidir sobre el mateix.

No obstant, ja que era una esmena que, tant el Grup Parlamentari Esquerra Unida com el Grup Parlamentari Socialista presentaven, els anuncie ja que vaig a acceptar l'esmena de llevar «excepte pacte en contrari» i els l'acceptaré encara que crec que -i ho dic des de la més plena convicció- és un error, perquè tracta la dona com si fóra una menor d'edat que no té capacitat per a decidir sobre si mateixa. Però, bé, ho acceptarem perquè no se vulga utilitzar de la manera que no s'ha d'utilitzar, perquè ja li he dit que, en tema d'igualtat, jo sempre ficaré un puntet més; no hi ha cap problema. Bé, a més, hi ha a Catalunya, a Balears, la separació de béns i no crec que estiguen discriminades, ni siguen dones de segona a eixes comunitats autònomes. És que jo crec que, en això, no vaig a perdre un minut de temps perquè cau pel seu propi pes.

Mire vosté, parla que ací volem nosaltres reintegrar el dot i la germania segons estaven al segle XV. No és cert. Mire, jo crec que la germania és una de les coses de més potència jurídica i de més futur que puga tindre esta llei i que, a més, estic convençut. perquè vosté ha dit que ha parlat amb experts i jo he parlat amb molts civilistes.

Mire vosté, tinc ací l'informe dels notaris, tinc l'informe dels registradors, tinc els informes dels advocats i de diferents operadors jurídics que han fet un treball, que jo els agraïsc, i vull que conste en acta l'agraïment als col·legis professionals dels operadors jurídics, i mire vosté, és que la germania és una cosa tan clara que permet la compatibilització del règim de separació de béns amb una flexibilitat jurídica. I li vaig a ficar una cosa. mire si és de rabiosa actualitat: per exemple, l'adquisició de la vivenda d'un matrimoni jove; doncs ficar en comú, per exemple, a través d'una germania l'adquisició de la primera vivenda. Mire vosté si és d'actualitat. Dóna un ventall de flexibilitat jurídica immens que millora infinitament el que està regulat en el Codi civil.

I el dot té diferències molt clares amb les donacions per raons del matrimoni; té una funció social que no té res a vore amb el dot foral, absolutament res a vore. Per què? Perquè està destinat a les càrregues del matrimoni o a les càrregues familiars.

També li vaig a dir i també ja li anuncie que jo he presentat «càrregues del matrimoni», per què? Perquè quan s'utilitza eixa expressió se qualifica el règim econòmic matrimonial, no se classifica els matrimonis als quals s'aplica: el règim. Per tant, m'és absolutament igual. Jo he presentat eixes esmenes, però que, en este cas, l'oposició vol que se diguen «càrregues familiars», que, per cert, s'aplica indistintament en diversos articles «càrregues del matrimoni» o «càrregues del matrimoni», perquè una cosa són els subjectes que han de tindre eixes càrregues i una altra cosa és a qui se'ls ha d'aplicar eixes distintes càrregues. Però és igual; també li dic que podem arribar a una transaccional o a un acord també en eixa denominació, perquè no n'hi ha cap problema.

I el tema del dot, com li deia, té una funció social tremenda, perquè està destinat a l'alçament de les càrregues matrimonials i també perquè té vinculació amb els pactes successoris, que no tenen res que vore. Queda de dot el nom que tenia, perquè hem de respectar l'onomàstica, però amb una funció del segle XXI, totalment, a més, tremendament beneficiosa, en este cas, per a la dona i per als distints cònjuges.

Me parla de la germania. Ja li dic que la germania dóna una flexibilitat i dóna un ventall de possibilitats tremendament positiu per als contraents. I, a més, jo crec que se millora d'una manera clara allò regulat en el Codi civil, adaptat, perquè sempre estem parlant d'adaptació, a les necessitats actuals de la comunitat.

Vosté mateix deia que hui, per què capitula qualsevol matrimoni? Capitula per a fer separació de béns, perquè la societat de guanys, home! , quan no diu res, ja se li aplica directament. Igual que esta llei dóna la llibertat a qualsevol matrimoni per a capitular la seua societat de guanys si volen estar o qualsevol altre tipus de règim econòmic matrimonial.

Perquè el dret civil, jo crec que compartirà amb mi que és l'autoregulació que se fan els ciutadans i és una diferència important al dret penal, al dret mercantil, al dret tributari, al dret financer. Totalment diferent; és l'autoregulació que se fan. Per tant, l'autonomia, en este cas de la llibertat, és importantíssima a l'hora de decidir i se donen els instruments jurídics adequats perquè això siga així.

Imagine's vosté els punts de coincidència en eixe sentit respecte a eixes qüestions. I, mire vosté, 4. 500 capitulacions matrimonials que sols per a fer separacions matrimonials és un nombre més que considerable.

El senyor president:

Senyor Castellano, li pregue que vaja acabant.

El senyor Castellano Gómez:

Acabe, senyor president, i gràcies per la seua generositat i comprensió per la complexitat de la llei.

Acabe dient que jo crec que tenim uns punts de partida molts sòlids, que a més són un poc les coses fonamentals de la llei, com és, primer, la capacitat de legislar que ningú ha de ficar en dubte. Jo crec que amb este nou estatut i amb estes noves regulacions no podran donar-se jurisprudència com la 121/1992, del Tribunal Constitucional, en base al que féu en la llei d'arrendaments històrics en el seu moment, perquè ja hi ha un dret positiu que aclarix i interpreta com s'ha d'exercir la capacitat, la conservació, el manteniment i el desenrotllament del nostre dret foral. I, per tant, jo crec que és un pas molt important. És un pas molt important al que jo li reitere que hem de fer-ho, i jo així ho interprete, de manera conjunta. I jo estic, li reitere, absolutament obert que així siga possible.

Li avance, i amb això acabe, senyor president, que li anem a acceptar les esmenes, de moment, 7, 20, 29, 32, 36, 40, 60, 119 i 181. I també li dic que estem disposats a transaccionar les següents esmenes, que tenim alguns textos, però en operativitat, per no parar la comissió, li passarem els textos i podem fer-los abans de la votació i fer-los de cara al ple, com la seua senyoria vulga, transaccionar les esmenes: 13, 23, 24, 41, 64, 83, 84, 92, 103, 105, 114, 115, 116, 117, 118, 122, 125, 129, 132, 174, 180, 183, 191 i 203. És a dir, les primeres són acceptació directa, que ja li ho anuncie, les segones són transaccionals. Però que jo, si els grups així ho estimen pertinent, estem fent una relació de textos que passarem als grups parlamentaris. I, si li pareix a la seua senyoria, o bé abans de la votació o bé de cara al ple, com vosté crega convenient, tots estos articles estem disposats també a arribar a un acord transaccional.

Moltes gràcies, senyor president.

El senyor president:

Gràcies a vosté, senyor Castellano.

Senyor Such, per a rèplica.

El senyor Such Botella:

Moltes gràcies, senyor president.

Jo m'alegre d'escoltar al senyor Castellano que efectivament haja plantejat i reconega que allò important del que estem fent és recuperar la capacitat de legislar en matèria de dret civil. Jo crec que això és molt important. Ara bé, nosaltres considerem que hi ha algunes coses que no són així com es plantegen per part del senyor Castellano.

Jo crec que esta llei es mereixia almenys una reflexió molt més serena i sobretot una aportació molt més important d'experts i de coneixedors en matèria de dret civil. El senyor Castellano ens ha ensenyat ací uns documents que, efectivament, són documents que ell ha demanat per al seu grup parlamentari, que li'ls han enviat, en què li fan els suggeriments adequades. Però jo crec que esta comissió es mereixia també que el parlament haguera pogut per a tots, perquè cadascú ens hem hagut de buscar els nostres informes, cadascú hem parlat en els experts que hem considerat. Però jo crec que haguera estat bé que estes corts hagueren pogut discutir i sobretot tindre l'ocasió i l'oportunitat de parlar al respecte per part dels experts.

Això no ha estat possible, ha sigut una desgràcia que no fóra possible. Però, bé, jo no sé si per a una altra llei algun dia podrà ser possible, perquè esta llei és molt important. Jo crec que si no és per a esta, no sé per a quina podrà ser viable que vinguen experts a poder parlar sobre el que anem a plantejar.

Mire, no podem compartir el tema o el principi este que diu el senyor Castellano de la defensa absoluta o de la igualtat absoluta entre l'home i la dona. El problema és que tu no pots tractar amb igualtat a aquells que són desiguals en estos moments; són desiguals, per desgràcia encara són desiguals i, per tant, no pots tractar-los amb igualtat. Perquè el que has de procurar és tractar-los en la desigualtat per aconseguir que realment siguen iguals, perquè, si no, no és possible el tema.

I en eixe sentit ho hem fet nosaltres, senyor Castellano. I quan llevem, efectivament «excepte pacte en contrari», és perquè avui, en els negocis jurídics encara és el marit el qui porta la veu cantant en la majoria dels casos. I no estem menyspreant el tema de la dona i vosté ho sap perfectament, no és eixe el discurs. Però avui encara és el marit qui va a les notaries. Encara estem amb això, cada vegada menys, però encara ens passa. I, en eixe sentit, allò del pacte en contrari, efectivament, el llevem per a protegir, per a protegir les dones que hui encara estan desprotegides en la realització d'actes jurídics front al marit. I jo crec que és adequat. Algun dia això es llevarà, efectivament, algun dia serem tots igual, realment; algun dia home i dona cobraran el mateix per la mateixa faena; algun dia home i dona compartiran realment les tasques de casa i algun dia home i dona compartiran, també, l'assistència als majors, als malalts i als dependents. Però avui encara no, avui encara no. I per això cal tractar de forma desigual els qui són desiguals, per a intentar millorar-ho.

Mire, jo crec que regular instruments jurídics que no s'utilitzen no té cap sentit. Jo li ho reitere, perquè crec que parlar avui del tema del dot, com vosté apuntava, inclús per a millorar el tema del que és l'alçament de les càrregues familiars, jo crec que no té massa sentit. Hui tenim instruments jurídics tranquils entre els pares i els fills que van a casar-se i tot tipus d'instruments jurídics per a poder fer-ho amb normalitat, amb normalitat.

En eixe sentit, regular una cosa que no té ús social, jo crec que millor ho deixem, millor ho deixem, ho llevem, perquè ja tenim els instruments de donacions, de compravendes que es fan, de tot tipus que tenim en estos moments, que algun dia haurem de regular les obligacions i els contractes en el dret valencià. Jo crec que també estaria bé que algun dia, com a tercera part de la trilogia, el tema de les obligacions i contractes també caldria abordar-lo, però no cal incorporar-ho ací.

Nosaltres creem que el tema de les parelles de fet és important, perquè això sí que ens dóna, això sí que ens possibilita abordar una regulació novedosa, avançada, progressista i moderna dins de l'Estat espanyol. Això sí que és, això sí que és. Nosaltres no compartim el criteri del senyor Castellano que parla que les parelles de fet, com a tal, no està regulat com a forma de contraure matrimoni per part de l'Estat, efectivament, no té res a veure, no està i tampoc deixa d'estar. Nosaltres, si volem tindre autonomia en la legislació civil nostra podem abordar-ho perfectament, sí que podem abordar-ho.

I, en este sentit. No, no és inconstitucional, tenim nosaltres la nostra llei de parelles de fet. I, efectivament, ara poder regular les relacions jurídiques, econòmiques entre les parelles de fet, ho podem tindre ara. I això sí que suposaria un avanç important, una punyada damunt de la taula en reivindicació de la capacitat de legislar d'estes corts en este tipus d'actes jurídics entre parelles de fet. Nosaltres creguem que seria bo posar-ho i preguem que, si ho tenen a bé, el Grup Popular recolze esta possibilitat.

Bé. I jo crec que, efectivament, esta llei ben corregida pot ser una bona llei. Nosaltres hem tractar de col·laborar en l'ajuda per a redireccionar el text que s'ha plantejat i, sobretot, per a fixar-lo en els criteris que des del Grup Parlamentari Socialista sempre hem marcat: separació de béns, d'acord; legislar en matèria de dret civil, d'acord; no tindre cap complex foralista, que nosaltres no en tenim, ni cap obligació foralista, perquè entenem que no té cap sentit en el segle XXI abordar-ho des d'eixa perspectiva; protegir les relacions, en este cas el tema de la dona, protegir d'una forma clara i evident; eliminar les institucions que per a nosaltres no tenen cap sentit sinó que generen més confusió, perquè dupliquen el que avui ja existix.

Parlava el senyor Castellano del tema de la germania, que era la cosa més potent que s'havia fet. Nosaltres no ho veiem de ninguna de les maneres. Si es pot fer guanys, canviar i ho posem en separació de béns i, dins de la mateixa separació, generem una comunitat de guanys no té cap sentit quan avui la distribució econòmica dels béns es fa d'una altra forma, és fa d'una forma més normalitzada i sense ningun tipus de nova societat guanys dins de la separació de béns. Creguem que no té realitat això. Creguem que si es vol pel concepte «germania» es pot fer en l'exposició de motius i queda clar que hi havia una germania, que hi havia una comunitat de béns i tal. Però jo crec que com a instrument jurídic efectiu i real no té cap eficàcia.

I en este sentit, nosaltres creguem que tenim algunes esmenes que anem a votar-les a favor, en concret la 57, la 100 i la 182, anem a votar-les a favor. Creguem que són coincidents, almenys amb l'objectiu que nosaltres hem plantejat en les nostres. I, en este sentit, eixes tres anem a votar-li-les a favor.

I sí que faria un prec. Sí que faria un prec, vistes les esmenes del Grup Parlamentari Popular. Faria un prec i és que per favor es respectara l'ortografia, o siga, respectar l'ortografia, perquè el que hem pogut vore de correccions als correctors, correccions als correctors de la casa no ens agrada gens. La veritat és que no podem entendre esta pretensió, esta situació, no podem entendre-la de ninguna de les formes. Corregir els correctors, per a això llevem els correctors i cada u que corregisca el que li done la gana; els llevem i ja està, no hi ha cap problema. Però no ja en valencià sinó inclús en castellà. Perquè el posar

en majúscules això és una falta d'ortografia. I jo els demanaria, per favor, que ho llevaren. Inclús quan s'inicia la frase es posa

, en majúscula; quan és punt i a banda, comença

i és

en minúscula. Però jo crec que encabotar-se a equiparar el terme

a les Corts o al Consell, crec que això no és massa normal, el que nosaltres, des del legislador, que pot legislar el que vullga, legisle amb faltes d'ortografia, crec que no és massa correcte. Jo demanaria, per favor, que això es retirara, perquè no té cap sentit i a més no m'agradaria que se'ns burlaren a nosaltres quan fem este tipus de coses.

Gràcies.

El senyor president:

Gràcies, a vosté senyor Such.

Correspon ara l'esmena número 12, del Grup Parlamentari Esquerra Unida-Els Verds-Esquerra Valenciana: Entesa, i agrupades amb esta totes les altres que ha presentat el Grup Parlamentari i que va a defensar el senyor Ribó.

Té la paraula. Quan vulga.

El senyor Ribó i Canut:

Gràcies.

En primer lloc, jo crec que la primera pregunta que ens hem de fer és si té sentit debatre un projecte de llei, que és la primera de recuperació d'alguna forma del dret foral, dintre dels marges constitucionals, per suposat, en estos moments. Dintre d'un mes molt previsiblement estarem dissolts i per tant això suposa, evidentment, un ritme ràpid. Però, per una altra banda, jo crec que també estem en un moment que jo crec és significatiu. Dintre de dos mesos celebrarem la data, el 300 aniversari d'una data, que jo crec que és el 25 d'abril, que va suposar la pèrdua de tots els elements, de tots els trets diferencials més importants nostres.

Nosaltres pensem que efectivament quan es plantegen elements de recuperació de la personalitat, els trets nacionals, el primer element de recuperació sempre és la llengua. O siga, en qualsevol plantejament nacional que no siga ètnic la llengua és el primer element de recuperació, i evidentment la llengua de Jaume I és la llengua que d'alguna manera jo crec que tenim els valencians, que d'alguna forma l'Acadèmia Valenciana de la Llengua ho ha deixat molt clar.

El segon element són les formes de governar-se. I ahí, evidentment, al llarg de tota la història hi ha hagut un dret foral, un dret foral que va ser, que es va carregar concretament el decret de nova planta, i que d'alguna manera jo sí que voldria incidir en açò. El que fem avui són dues coses a la vegada, són elements de recuperació d'un dret foral, i jo crec que açò, jo sí que ho vull reivindicar perquè em sembla que és important per a retrobar-mos amb les nostres pròpies característiques, però evidentment s'ha de fer en un marge constitucional i suposa també la capacitat de legislar en elements de dret civil. Les dues coses són importants i nosaltres voldríem reivindicar les dues a la vegada, perquè, per una banda -a més les dues van lligades-, si no tinguérem elements d'alguna forma que recuperar, difícilment podríem legislar en els temes de dret civil.

I jo crec que d'alguna manera açò és positiu. I nosaltres ho valorem, i ja ho vam dir en el debat en el ple que ho valoràvem positivament. Valorem positivament la recuperació d'algunes paraules sempre que puguen tenir contingut, com és el tema de «germania», com és el tema de «dot», fins i tot presentem algunes esmenes per a intentar adaptar millor, eh, intentar adaptar millor determinats conceptes, per exemple el tema de la «tenuta», nosaltres posem «any de plor i tenuta» perquè em sembla que és més complet i d'alguna manera reflectix millor exactament el tema dels drets. I jo voldria insistir: qui perd les seues arrels, perd la seua identitat. I nosaltres jo crec que no podem perdre la nostra identitat i per a nosaltres este tema és important.

Dit açò, evidentment fa tres anys la família era d'una forma i en este moment la família o tots els elements de família ho són d'una manera totalment distinta.

Nosaltres ahí sí que volem insistir que hi ha molts elements de família que cal contemplar. I ho plantegem d'una manera molt clara en l'exposició de motius, en el tema que hi han famílies de tipus monoparentals, famílies de caràcter homosexual, hi han famílies que no volen arribar al caràcter de matrimoni, que es volen quedar en unions de fet, etcètera. Tots aquests elements en algun moment els haurem, els haurem de plantejar. Però el que és imprescindible, reconeixent el dret de l'Estat a determinar les formes de família, que a l'hora de plantejar aquesta llei quede clar que abasta a tots els elements que ha definit l'estat com a formes de família.

Per tant, no val parlar de dones i homes només, sinó que s'haurà de parlar de totes les possibilitats que incloguen, per exemple, dones i dones, homes i homes, i homes i dones. Caldrà parlar de totes les possibilitats.

Nosaltres hem plantejat una sèrie d'esmenes en aquest sentit que no són esmenes de text només, sinó que, evidentment, són esmenes que d'alguna forma

. -perdó, perdó-

(rialles)

que d'alguna forma volen plantejar que la família és una cosa més que una determinada concepció de família, és el concepte que es planteja en estos moments.

Em sembla important, i per a nosaltres evidentment el que no podríem acceptar mai és que, d'alguna forma, quan es fa el plantejament de matrimoni, només es fera el plantejament de matrimoni que es va plantejar no sé si esta setmana o la setmana passada en les Corts espanyoles, d'intentar restringir el matrimoni a un home i una dona. Pensem que açò no pot ser. A més és una qüestió claríssima que d'alguna manera s'ha plantejat ja a nivell estatal i s'ha de reflectir ací d'alguna forma, o almenys no han d'aparéixer textos que siguen contradictoris amb este plantejament.

Hi ha un altre aspecte que a nosaltres ens preocupa, i és el tema de la situació de la dona. Efectivament, i s'ha plantejat ja abans, anem a un plantejament de separació de béns. Em sembla bé, pensem que és positiva inclús per a la dona en molts temes, i ho volem dir amb claredat. El règim que en estos moments és a nivell espanyol també té efectes negatius per a la dona en determinades, en determinades situacions, i s'ha de tenir en compte que no és, no és la panacea per a la dona. I jo voldria afegir un altre aspecte que em sembla important: el règim que es planteja aquí no té caràcter retroactiu. O siga, s'implantarà a partir dels matrimonis, a partir. És una evidència, però crec que s'ha de dir amb molta claredat. No parlem de les nostres mares ni de persones que s'han casat fa deu, quinze, vint anys, sinó hem de parlar de persones que en estos moments es van a casar i que per tant tenen uns plantejaments que jo crec que s'ha evolucionat molt. Evidentment no és una situació d'igualtat. I per a nosaltres moltes de les esmenes que plantegem, i amb açò estaríem totalment d'acord amb el que planteja el Partit Socialista, s'ha de tenir en compte que una cosa és la concepció ideal de la igualtat de la dona a nivell, a nivell jurídic, i una altra cosa és la situació sociològica real en la qual la dona moltes vegades és la persona que acostuma a fer les tasques de la família, és la persona que acostuma a tenir un salari. , no que acostuma, sinó que hi ha dades estadístiques que ens diuen que té un salari menor, que treballa a temps parcial, etcètera, etcètera, que fa la cura dels fills i de les persones que estan en la llar familiar, etcètera, etcètera. Per tant, aquesta situació real sociològica s'ha de tenir molt en compte a l'hora de fer el plantejament d'alguna manera del tema.

Hi ha un altre aspecte que nosaltres plantegem, i ho plantegem en la introducció i que ho vull ressaltar. Per a nosaltres aquest és el primer pas, eh, és posar una xicoteta pica en Flandes per a obrir i per avançar cap a un codi valencià de família i successions. Ahí s'ha de contemplar, en primer lloc, una garantia per al tema que dia abans, el tema de la llei de successions, el dret successori. Pensem que els problemes que puguen haver en estos moments respecte concretament a la separació de béns, que poden haver-ne en alguns llocs, s'hauran d'arreglar definitivament en el dret successori. Jo em permet afirmar que en estos moments, per exemple, en comunitats autònomes com Navarra o com Catalunya, on hi ha una separació de béns, aquestos fonaments no estan perquè hi ha un codi successori que ho arregla. Per tant, és imprescindible i nosaltres plantegem que es faça en el termini d'un any -es planteja en la llei ja-, però nosaltres sí que marcaríem un compromís de la necessitat d'avançar en un codi valencià de família i successions amb la Llei de successions com a màxim en el termini d'un any, i amb un objectiu, intentar que entre a la vegada, ficar una. , com es diu? Jo no ho sé dir en llatí, «unes vacances legals», unes vacances legals a la llei de què estem parlant perquè puguen entrar a la vegada.

Nosaltres pensem que en aquest codi de família, i ahí no estaríem d'acord amb el Partit Socialista, han d'entrar les unions de fet.

Per tant, pensem que no s'han d'incloure necessàriament i no veiem que s'hagen d'incloure en aquesta llei. Per què no ho veiem aixina? Perquè entenem que les unions de fet no volen ser necessàriament i legalment un matrimoni, volen ser una altra cosa. Poden voler equiparar-se econòmicament a un matrimoni, però poden també no voler equiparar-se. Aleshores nosaltres no entenem que hagen d'estar aquí. Entenem que s'ha d'avançar en la llei que tenim i que s'haurà d'avançar seriosament en este tema. Però em sembla que és distint i que, per tant, no s'han de plantejar, i ho veiem d'aquesta manera, no s'ha de plantejar en aquesta llei. Entenem que hi ha famílies monoparentals, hi ha famílies de molts tipus que s'haurà de legislar, sobretot també en un altre tema que pensem que és fonamental, el tema de les adopcions que cada vegada té més importància i que s'haurà de parlar d'aquestos temes.

Ho dic com un element, perquè per a nosaltres és positiu avançar en un codi valencià de família i que quan una persona tinga el veïnatge d'este país sàpiga que té unes normes pròpies en aquest tema. Em sembla positiu, em sembla un element identificador, un element diferenciador, i el mateix que passa en biologia, la diferència moltes vegades és un element de creixement, de defensa i un element positiu en la majoria dels casos. En este sentit ho plantegem.

Dit açò, hi ha una sèrie d'elements que sí que voldríem plantejar. Evidentment, nosaltres estem d'acord en el tema dels casos de violència de gènere que es planteja en la llei, però volem afegir un altre aspecte. No hi ha prou amb ficar «en conseqüència de mort». La violència de gènere a vegades té elements que no siga conseqüència de mort. Nosaltres hem volgut afegir concretament aquí «o que hi haja una sentència condemnatòria per aquest cas», no qualsevol cas, sinó en el cas que hi haja conseqüència de presó, a partir de dos anys concretament. En tres de les esmenes ho plantegem com un dels elements.

En l'article 12 demanem, plantegem concretament que s'elimine «llevat de pacte en contra entre els cònjuges». I no ho fem per una relació home-dona. És que no entenem un matrimoni en el qual no es contemple necessàriament en el seu pacte el treball de la casa. De moment. És possible que en un futur hi hagen famílies on cadascú visca en sa casa, però normalment això no serà una situació familiar, serà una altra cosa. Si es viu en la mateixa casa és necessari. , es menjarà en la mateixa casa, es tindrà una sèrie de tasques que no es poden evitar de contemplar en el pacte. Nosaltres entenem que això necessàriament. L'altre és no ser persones, ser esperits. I entenem que és una situació, intentar eliminar-la és una situació que no és normal, que no té trellat en una paraula. Pensem que necessàriament estos temes s'han de contemplar en qualsevol element de pacte dels cònjuges, i per tant no té sentit plantejar la situació.

Un altre aspecte en el qual nosaltres insistim moltes vegades és: en cap moment es poden fer plantejaments en el sentit de rebaixar, de fer renúncies concretament a drets que es plantegen. Per exemple, l'article 16, en l'apartat 1, sempre hi ha «llevat que hi renuncie expressament». Nosaltres entenem que aquestes renúncies sempre acostumen a anar en contra de les parts més vulnerables de les relacions jurídiques. I per tant nosaltres entenem que no s'han de plantejar perquè d'alguna manera són negatives.

Insistim molt en els temes dels menors. Pensem que són molt importants els temes dels menors.

Alguna cosa més que hi ha per aquí. Plantegem mantenir, per exemple quan es planteja la tenuta -ho he dit abans-, l'any de plor i la tenuta, em sembla que és important mantenir. Nosaltres sí que pensem que les paraules són importants en els elements de renovació. Jo sempre recorde que quan als meus alumnes els explique la física i química en valencià hi ha una sèrie de conceptes nous que apareixen i després quan hi ha un que parla en castellà diu «y esto que me ha dicho como tal, ¿cómo se dice en castellano? ». És important introduir determinades paraules per a mantenir. I a mi em fa l'efecte que determinats elements que no siguen contradictoris ni en la igualtat entre les persones ni en la Constitució és bo de mantenir-les i és bo d'introduir-les. Per açò nosaltres ens pronunciem a favor de la paraula «germania» i ens pronunciem per determinats termes.

Un altre aspecte que pensem que s'hauria de fer un esforç. Em sembla negatiu, em sembla negatiu introduir articles del Codi civil en aquesta llei. Per quin motiu? Concretament aquest tema és una competència exclusiva, exclusiva, que ho diu l'estatut, i per tant compet al Tribunal Superior de Justícia. Si nosaltres introduïm articles del Codi civil sempre estem donant la via que puga intervenir el Tribunal Suprem per aquestes referències al Codi civil. Em sembla que açò por embolicar moltíssim, i pot complicar moltíssim i pot

moltíssim la situació.

Alguna coseta més que volia comentar. Sí, algun aspecte que em sembla important també. Evidentment aquí introduïm novetats, eh, o siga, i pensem que és molt important que la gent ho conega, que ho conega i que ho valore positivament, però que ho conega. Aleshores nosaltres plantegem la necessitat, en primer lloc, de fer una campanya institucional d'informació. La gent ha de saber a partir d'ara, i per açò és important que hi haja unes vacances legals, però també ha d'haver una campanya d'informació perquè totes aquelles persones que vagen a casar-se sàpiguen què significarà si no fan cap tipus d'acord, que aniran a una separació de béns, sàpiguen què significa la germania, les possibilitats que li dóna, sàpiguen en definitiva totes estes noves situacions. Ho han de saber per suposat les persones que es casen, però també ho han de saber, evidentment, els advocats, els jutges, els notaris, els registradors, etcètera, etcètera

(so d'un mòbil)

. Perdoneu. A vore si s'acaba d'una vegada, vinga.

Aleshores nosaltres proposem en una transitòria. , proposem, en primer lloc, que en el termini d'un any es presente el dret successori valencià, la llei sobre dret successori valencià, que es faça una campanya institucional, que em sembla important, concretament, per a este tema.

Proposem també una altra disposició transitòria i l'altre dia, quan escoltàvem el senyor conseller d'Educació parlar dels temes de la Llei orgànica d'educació, nosaltres valorem molt el tema del dret foral i d'aquests trets fonamentals i pensem que hauria d'haver currículum específic en l'ensenyament obligatori d'història, de cultura i costums de la nostra comunitat; i pensem que s'hauria d'introduir no com un element d'informació directa, sinó com un element, en definitiva, per a ressaltar els nostres drets.

I per últim, nosaltres plantegem que si necessitem fer una llei de successions perquè entre a la vegada, si necessitem fer açò, plantegem que les vacances legals duren fins a l'1 de gener de 2009. Pensem que és un temps suficient per a poder posar en marxa tot aquest tema i, sobretot, poder. perquè a mi, almenys al nostre grup, ens ha preocupat una cosa, una de les crítiques: «no hay necesidad social de recuperar el derecho foral» es deia. Home! , nosaltres pensem que sí és important avançar en estos temes però és important fer una campanya explicativa àmplia en la societat perquè veja que aquests temes no són qualsevol cosa. Gràcies.

El senyor president:

Gràcies, senyor Ribó.

Per a rèplica, el senyor Castellano.

El senyor Castellano Gómez:

Gràcies, senyor president.

Senyor Ribó, moltíssimes gràcies per les seues aportacions i, a més, dir que coincidisc en moltíssims punts, que vull començar per ahí, amb els que vosté acaba de dir.

Jo crec que hem d'anar a una codificació civil valenciana, sens cap dubte, a través de legislacions sectorials; i me pareix, a més, un camí totalment encertat.

Crec que, evidentment, hi ha hui una realitat social que té una tipologia de matrimonis que està ja regulada per la llei competent de l'Estat, que és molt plural, que anteriorment no existia i, per tant, lògicament, una llei que no té competències, com és esta, perquè és per al règim econòmic i no per a les formes de matrimoni, ha de respectar en tota la seua pluralitat; jo crec que això és una cosa absolutament evident.

I crec que ací estem parlant de règim econòmic matrimonial, no estem parlant d'unions de fet, que té una regulació diferent i que no és una forma de matrimoni. Per tant, jo crec que dins de la llibertat de cadascú, u pot optar dins de les formes de matrimoni que regula la llei estatal o pot optar per una parella de fet, que me pareix molt bé, i que he de recordar que en la Comunitat Valenciana i que estes Corts foren pioneres i les primeres a Espanya en regular les unions de fet ja fa alguns anys, perquè era una realitat emergent i una realitat clara de la societat actual de la Comunitat Valenciana i d'Espanya, i per tant, me sembla molt bé. Una cosa és el matrimoni i una altra cosa és la unió de fet, per això són lleis diferents i per això la llei estatal en cap cas regula perquè no pot regular; és que jurídicament és impossible que se puga mesclar un matrimoni amb una unió de fet, perquè la llibertat d'un de fer matrimoni o la llibertat d'un de fer unió de fet l'ha de respectar, lògicament, el legislador.

És més, jo li avance que el meu grup està disposat que eixa llei d'unió de fet que hi ha, puga tindre la modificació corresponent perquè tinga efectes patrimonials i econòmics; clar que sí, faltaria més! Cadascú, des de la seua llibertat, pot estar en una unió de fet o pot estar en qualsevol de les diverses formes de matrimoni que marca la llei estatal. I nosaltres estem disposats a fer la modificació o la reforma d'eixa unió de fet per a donar-li continguts econòmics i patrimonials competents i perquè seria jurídicament ortodox que estiga ahí i no podem fer en una llei que no pot estar, perquè parla de règim econòmic matrimonial, no d'altres coses que no siguen matrimonials, no té cap sentit; és a dir, estaria totalment apartat de la realitat. Jo crec que això queda claríssimament i ahí crec que sí hi ha prou unanimitat per part de la doctrina.

Jo crec que esta llei. i ha destacat vosté una cosa amb la qual coincidisc plenament. Precisament, la cosa més important. com cap llei deu de tindre efectes retroactius, és a dir, són els matrimonis que se contrauen a partir de l'entrada en vigor de la llei; per tant, dóna la llibertat total i absoluta a cadascú de tindre el seu règim econòmic matrimonial, siga de guanys, siga de participacions, com crega convenient perquè jo crec que -ja he dit- el dret civil és l'autoregulació dels ciutadans en les seues coses quotidianes i diàries en el dia .

(inintel·ligible)

I crec que també és important respectar l'article 7. 1 de l'onomàstica, i coincidisc també amb vosté, i ací li diem

corts

, perquè tenim una realitat històrica i qui renega de la seua realitat històrica, està renegant del seu poble. I per tant, ací no diem que siga

com a altres comunitats i diem

corts

, perquè hi ha una onomàstica que jo crec que hem de sentir-nos orgullosos d'ella. O se diu

, com se diu en altres comunitats, perquè nosaltres tenim una realitat. I això no és ni retrògrad, ni. això és respectar les arrels, la història, respectar la realitat i tindre l'orgull de tindre autogovern i de tindre institucions. I això és el que no s'ha confondre.

En el tema de la dona, ja li he dit que no hi ha cap problema. Vosté tenia l'esmena, que l'ha defés també, de «salvo pacto en contrario». Ja li dic que li vaig a acceptar eixa esmena; abans he donat ja també els raonaments.

I mire vosté, hi ha una jurisprudència del Tribunal Suprem que diu que la verdadera igualtat se basa en desigualtats. Clar que sí; no hi ha verdadera igualtat si no se basa en desigualtats. Doncs, per suposat que sí. Ja ho diu reiteradament la jurisprudència del Tribunal Suprem. Ja dic que, en eixe sentit, no hi haurà ningun problema; no vulguen fer un debat aparent per a excusar-se de no sé què en la llei. No; en eixe sentit, no hi haurà ningun problema en eixe tipus de qüestions.

Jo estic molt d'acord amb el fons del que vosté diu que cal fer una campanya d'informació i pedagògica de cara a la societat, no per a explicar la separació de bens, que jo crec que és una cosa molt assídua i molt al dia, sinó per a explicar totes les novetats de la llei. Però jo crec que una llei no pot especificar en el seu text positiu, com a dret positiu, pot especificar que se faça una campanya institucional. Crec que queda poc ortodox. No obstant, ho compartisc però crec que quedaria, en eixe sentit, molt poc ortodox.

Li he de dir que en el tema de l'any de plor i la tenuta, que vosté ha fet una esmena, estic disposat a fer una transaccional perquè siga la denominació així i conjuntament; crec que tindria més sentit, possiblement, amb la seua esmena tinga raó en eixe aspecte.

Com també en no tindre les referències al Codi civil. Jo crec que és una qüestió important que, a la millor, poguera tindre alguna conseqüència processal. Jo tinc dubtes que poguera tindre conseqüències processals, però hi ha part de la doctrina que manté que podia tindre conseqüències processals que se mantinguera la referència a articles i, per tant, vosté amb les esmenes establix que se diga el seu contingut i no la referència a articles concrets, com per exemple -recorde mentalment- al 323 i al 324 del Codi civil o al 1. 271 del Codi civil, que hi ha en diverses esmenes i que jo, evidentment, també oferisc una transaccional per a buscar la manera perquè són articles llargs, però que intentem buscar-li eixa redacció més convenient. Jo també estaria disposat a no fer eixa referència al Codi civil.

I en unes altres esmenes, que vosté no ha citat però jo sí que vull portar-li a l'ànim perquè puguem parlar des d'ací al Ple, perquè jo no les compartisc com, per exemple, la referida a l'article 9, en què jo crec que s'estén de manera excessiva el concepte de càrregues del matrimoni i va un poc més enllà de la realitat social. Jo crec que el Codi civil no inclou obligació d'aliments respecte al que vosté planteja en l'esmena, ni els considera legitimaris per a entendre que no formen part de la família en el seu sentit nuclear, inclús més ample.

Qüestió diferent, jo crec és que se puguen produir situacions puntuals de dependència assistencial. Però jo crec que això no justifica el que és la càrrega de matrimoni de l'assistència a familiars col·laterals, com vosté planteja. El que són. Bé, no obstant això, l'invite a la reflexió, perquè clar, estem fent una interpretació molt extensiva, inclús entenent com a càrregues de la família a familiars col·laterals. Bé, ni està en el Codi civil, ni està plantejat en la llei. Ho veig un poquet extensiu; li ho porte a la seua reflexió i perquè ho puguem parlar de cara al ple.

Com també una esmena, concretament, a l'article 29. 2, que vosté diu que després d'afegir-se «els fills

que fique «comuns». Jo li diria el mateix que amb les formes del matrimoni; jo crec que no té per què distingir-se entre fills comuns i no comuns, perquè jo crec que no devem d'oblidar, en ningun cas, que este precepte se referix a donacions realitzades per part de tercers, no donacions entre els contraents o entre els cònjuges, sinó per part de tercers. I el que se diu és que, només pel fet de la dissolució o separació del matrimoni, no s'extingix el manteniment dels drets, sempre que no siguen estos incompatibles estos amb la nova situació.

I per què deuríem vore's exclosos d'esta disposició els fills no comuns? És el que li pregunte jo, que no me queda clar en eixa esmena. És a dir, un fill que siga no comú dels dos cònjuges, per què s'ha d'excloure? És que no ho acabe d'entendre. Jo crec que en qualsevol cas, són totalment, els fills aliens a les vicissituds del matrimoni quan siguen fills només d'un dels cònjuges. No sé per què s'han d'excloure perquè només siga fill d'un dels cònjuges, ja siga del pare o de la mare. No se fa distinció ni crec que se deu de fer distinció. No obstant -ja dic- és una cosa. i més quan estem tractant un precepte de donacions realitzades a través de tercers. És un altre tema que a mi, en l'estudi de les seues esmenes, no m'ha quedat molt clar i, a la millor, segurament, si me l'explica, a la millor, me podia quedar clara. Ara, no entenc la distinció entre fills comuns i fills no comuns, perquè fill són, al cap i a la fi, i deuen estar emparats perfectament per la llei, siguen d'un o siguen d'un altre. Jo ho entenc així però, no obstant, ja li deia que ho podíem parlar.

Per tant, li he de dir no només els punts de coincidència que he volgut destacar, sinó també alguns en els que crec que tenia dubtes, sobretot, jurídics i de concepte, a l'hora de poder entendre. I en eixe aspecte li dic que anem a acceptar-li les esmenes 12, 54, 205. Hi ha algunes esmenes que, parlant els dubtes, podíem també arribar a l'acord i transaccionar les esmenes 62, 73, 79, 96, 101, 106, 109, 123, 127, 130, 134, 138, 150 i 169.

Moltes gràcies, senyor president.

El senyor president:

Gràcies a vosté, senyor Castellano.

Senyor Ribó, també m'ha demanat la paraula per a rèplica el senyor Such. Com vosté preferisca. però, com vosté vulga: pot replicar al senyor Castellano o esperar-se i. La presidència acceptarà el que vosté decidisca.

El senyor Ribó i Canut:

Senyor president, no tenia caràcter massa de rèplica, sinó d'explicació. A veure, fonamentalment, jo crec que quan plantegem la recuperació dels elements identitaris del nostre poble, hi ha una cosa que em sembla que sí s'ha d'evitar sistemàticament i és l'anatema a qualsevol plantejament que no ho veu d'esta forma. A mi, em sembla que els elements de recuperació mai s'han de fer en contra de determinats sectors o determinades formes de pensar o en contra d'altres comunitats, com per desgràcia s'acostuma fer.

La identificació, els elements d'identificació, jo crec que s'han de fer en positiu i a mi em fa l'efecte que la recuperació de determinats elements del dret foral, fins i tot de determinada terminologia o paraules, jo crec que és positiva i que si es defensa, la gent ho entén. Però no és bo introduir paraules als que no ho entenen, en un sentit determinat.

Entrant en un aspecte molt concret d'una esmena, l'esmena respecte a l'article 29. 2, respecte al terme

, és possible que no siga molt afortunada, però sí que voldríem explicar el motiu. Quan es parla en el 29. 2 dels drets constituïts en carta de núpcies per tercers a favor dels fills nascuts o naixedors, està parlant de fills. està eliminant determinats fills, que són els fills adoptats. Els fills adoptats, evidentment, no han nascut, ni són naixedors. Aleshores, nosaltres, el que hem intentat aquí al ficar la paraula

és cert que pot haver fills que no són comuns i excloure determinats. , però el que volíem ficar és els fills, tots els fills, siguen nascuts, siguen que van a nàixer o siguen adoptats; eixe era el sentit de la nostra esmena que, per cert, en la següent que parlem de «nascuts o naixedors» substituir-ho per «fills presents o futurs dels contraents» quedaria més clar; eixe és el sentit. Nosaltres no volíem excloure els fills que vinguen d'una altra parella, per exemple; el que volíem era incorporar amb igualtat de drets els fills que tinguen el caràcter o que són fills per l'adopció.

Gràcies.

El senyor president:

Gràcies a vosté, senyor Ribó.

Senyor Such, per a rèplica al senyor Ribó.

El senyor Such Botella:

Sí, moltes gràcies, senyor president.

Molt breument també, perquè he pogut escoltar el senyor Ribó que no compartia l'aposta que el Grup Socialista ha fet en el tema de la regulació de les parelles de fet. També ho ha manifestat així el Grup Popular.

I jo he de dir una qüestió i és que avui podem constatar tots els dies com la regulació

(so per interferència d'un mòbil)

de les relacions entre les parelles de fet, entre les parelles de fet que existixen realment, ve donat la majoria de les vegades per sentències judicials, i això a nosaltres no ens agrada, no ens agrada, la majoria de les vegades. Quan es compartix una vivenda, quan ha hagut algun problema, quan ha faltat un dels dos, quan ha necessitat d'alguna qüestió, bàsicament han hagut de fer un periple judicial fins que se'ls reconega o no alguns drets en este sentit.

Nosaltres quan incorporem el tema de les parelles de fet en el que és la regulació dels actes jurídics normals i establerts per als matrimonis equiparant-los a les parelles de fet, no ho fem com una obligació de la parella de fet i que ha de ser així, però sí com un dret, un dret que tindran a fi de tindre garantit allò que avui estan litigant en els tribunals. Jo crec que és tan senzill com això. És donar més drets, no les obligacions; les obligacions en funció de la contracció de determinats actes jurídiques que facen, com pot ser l'adopció, el manteniment de menors, el manteniment d'ascendents, com pot ser l'adquisició d'algun bé en comú. És a dir, aquests actes jurídics que són compartits normalment per un matrimoni, però que a la vegada també són compartits per parelles de fet amb vida estable, i que per tant generen els mateixos problemes jurídics uns i altres.

Això vol dir que siga l'obligació? No, és cert, és el dret que es té a poder dilucidar a través de la llei allò que avui estan litigant en els tribunals i que els han de donar els tribunals per a garantir-los determinats drets. Nosaltres ho incorporem en eixe sentit.

Jo he pogut escoltar el senyor Ribó «que no es podia obligar». No volem obligar ningú. Ho fem per a garantir drets, que podran optar a ells o no, però que almenys quan acudisquen als tribunals. avui acudixen als tribunals i en la llei tindran garantides determinades opcions.

Eixa era la matisació que volia fer-li, senyor Ribó. I també dir-li que vaig a votar-li. jo crec que més de la meitat de les seues esmenes vaig a votar-li-les a favor.

El senyor president:

Moltes gràcies, senyor Such.

Senyor Ribó, per a rèplica.

El senyor Ribó i Canut:

Senyor president.

Anem a vore, en primer lloc, jo no he mencionat abans les esmenes que vaig a votar, perquè vaig a votar-li en totes abstenció perquè no he tingut temps de poder fer un estudi acurat d'aquestes, perquè estiguí fóra. Per tant, m'abstindré en totes, exceptuant les del nostre grup, com és evident, com és lògic i normal, eh?

Segona cosa. El tema de les parelles de fet. Mire vosté, si aquesta llei s'estiguera treballant en estos moments i no hi haguera una regulació a nivell estatal del matrimoni homosexual segurament nosaltres canviaríem d'opinió. Però en estos moments. O siga, la llei que es va fer aquí en el seu moment, i jo vaig fer el seguiment, no estava aquí encara, crec, tenia un element fonamental, encara que no exclusiu, i era regular d'alguna manera les relacions de caire homosexual perquè a nivell estatal no es podia regular en forma de matrimoni. En estos moments aquelles persones que volen accedir a una relació matrimonial poden.

Jo tinc la sensació que en estos moments les persones que estan o que estem en relació de parella de fet ho estem perquè no volem estar en una relació de matrimoni

, perquè si no tindríem la possibilitat d'estar en una relació de matrimoni. Per tant, per tant, jo crec que és millor, nosaltres plantegem que és millor regular les parelles de fet de forma específica amb els elements que facen falta i estem totalment d'acord a donar-los la possibilitat, si volen, que en els temes econòmics es puguen equiparar a una relació matrimonial. Però la possibilitat. , però segurament hi hauran altres possibilitats.

D'alguna forma introduir aquí les parelles de fet a nosaltres no ens agrada per un motiu, i és perquè tenim la sospita que després ja no es regularan les parelles de fet, que nosaltres pensem que fa falta que es regulen, en els temes econòmics i en altres aspectes; i jo voldria insistir en altres aspecte que ens sembla important, per este motiu. Nosaltres insistim: este és el primer pas d'un codi de família valencià, que s'haurà de fer, eh, o siga, que s'ha de fer, i pensem que s'ha de treballar les parelles de fet, igual que altres temes, com he mencionat les adopcions, igual que altres relacions s'hauran de regular en el seu moment. I nosaltres pensem que en estos moments l'element fonamental que plantejava les parelles de fet, que era precisament la relació homosexual, en estos moments pot entrar normalment per la via matrimonial.

El senyor president:

Moltes gràcies.

Per a què vol la paraula, senyor Such?

El senyor Such Botella:

És un aclariment.

El senyor president:

Té la paraula.

El senyor Such Botella:

Senyor Ribó, nosaltres no tenim cap sospita. Legislar es podrà legislar en funció de l'interés polític o del concepte polític que tinga cadascú. Jo l'únic que li dic és que l'únic que preteníem era donar més drets i la capacitat de poder, a través de la llei, evitar-se que açò es regule a través dels tribunals. Era l'única intenció que nosaltres teníem.

El senyor president:

Moltes gràcies, senyor Such.

Per a què vol la paraula, senyor Castellano.

El senyor Castellano Gómez:

Per a una qüestió d'ordre, si és tan amable el senyor president.

El senyor president:

D'acord.

El senyor Castellano Gómez:

Sí, és per a dir, senyor president, que com vosté mos havia informat als portaveus que ara sotmetríem, després del debat, a la votació. Com el meu grup ha plantejat 38 transaccionals, en tant que mosatros tenim el text de les transaccionals, si haguérem ara d'analitzar i vore estes transaccionals, hauríem de fer un descans excessivament llarg i prolix. Dir que, als efectes d'eixes 38 transaccionals, que ja consten en el

i que jo els passaré el text, si aixina ho creuen convenient els ponents dels altres grups, quan finalitze la comissió perquè ells puguen treballar i de cara al ple fer-ho, a efectes de les votacions, com bé havia també matisat el portaveu de l'Entesa, lògicament, mosatros procedirem a votar negativament estes esmenes d'estes 38, però en el ben entés que estan fetes les transaccionals. Ho dic jo per una qüestió d'operativitat, lògicament de treball i per operativitat de fer-ho, si la presidència i els altres grups parlamentaris aixina ho tenen a bé.

Si tenen a bé que fem un descans d'un parell d'hores o de tres hores per a vore estes transaccionals, tampoc no tinc ningun inconvenient, però crec que és més assossegadament, de manera més tranquil·la i de manera relaxada d'ací al ple podíem vore-les.

Moltes gràcies, senyor president.

El senyor president:

Senyor Ribó.

El senyor Ribó i Canut:

Des del nostre punt de vista jo crec que seria bo poder tenir els papers, documents i poder-los discutir, i hi ha temps per a fer les votacions definitives.

El senyor president:

Senyor Such? Per tant, perfecte.

Aleshores anem a passar a votar les esmenes i els articles.

La primera votació correspon al bloc que ha defensat el senyor Castellano, este era l'ordre. I d'eixa agrupació que ha defensat el senyor Castellano, el senyor Such crec que ha demanat votar a favor la 57, la 100 i la 182.

El senyor Such Botella:

Sí, senyor president. I també fer una altra votació separada per a la 26, la 102 i la 108.

El senyor president:

El senyor Such Botella:

Per una part serien les tres primeres, i després la resta.

El senyor president:

Anem a votar, en primer lloc, la 26, la 102 i 108. Vots a favor d'estes tres esmenes? Vots en contra? Abstencions? Gràcies. Per 9 vots a favor i 7 abstencions queden aprovades.

Votem ara la 57, la 100 i la 182. Vots a favor? Gràcies. Abstencions? Gràcies. 1 abstenció i 15 vots a favor, queden aprovades.

Votem ara la resta d'esmenes que ha presentat el Grup Parlamentari Popular i que ha defensat el senyor Castellano. Vots a favor? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 9 a favor. Queden aprovades.

Votem. procedix votar ara les esmenes que ha presentat el Grup Parlamentari Socialista i que ha defensat el senyor Suix, Such, perdó, tot s'apega en esta casa, perdó, senyor Such.

I que el senyor Castellano ja ha demanat separadament la 7, la 20, la 29, 32, 36, 40, 60, 119 i 181. Jo he de dir que la 181 ha decaigut perquè acabem de votar favorablement la 182, del Grup Parlamentari Popular, que és exactament igual. Per tant, està inclosa en esta.

Per tant, si els pareix, podem votar la 7, 20, 29, 32, 36, 40, 60 i 119. Vots a favor? Gràcies. Abstencions? Gràcies. Vots en contra cap. Per 1 abstenció i 15 vots a favor queden aprovades.

Correspon ara votar la resta d'esmenes que ha defensat el senyor Such, en representació del Grup Parlamentari Socialista. Vots a favor? Gràcies. Vots en contra? Gràcies. Abstencions? Gràcies. 1 abstenció, 6 vots a favor i 9 en contra queden rebutjades.

I ara del bloc que ha defensat el senyor Ribó, hi ha demanada una separació per part del Grup Popular, que és la 12, la 54 i la 205. El Grup Socialista vol. ?

. Val. Votem, si els pareix, la 12, 54 i 205. Vots a favor? Gràcies. Per unanimitat queden aprovades estes tres esmenes.

I ara. Sí.

El senyor Such Botella:

Sí, senyor president, era per a fer la separació.

El senyor president:

El senyor Such Botella:

Seria la 38, 58, 62, 63, 73, 75, 79, 86, 87, 96, 101, 127, 130, 131, 196, 206, 207 i 209. Eixa per una banda.

I després, per una altra banda, la 90, 123 i 138.

El senyor president:

Molt bé. Moltes gràcies, senyor Such.

Passem a votar la 38, 58, 62, 63, 73, 75, 79, 86, 87, 96, 101, 127, 130, 131, 196, 206, 207 i 209. Vots a favor? Gràcies. Vots en contra? Gràcies. Abstencions ninguna. Per 7 vots a favor i 9 en contra queden rebutjat este bloc d'esmenes.

Procedim ara a votar l'esmena 90, 123 i 138. Vots a favor d'estes esmenes? Gràcies. Vots en contra? Gràcies. Abstencions? Gràcies. 1 vot a favor, 6 abstencions i 9 en contra queden rebutjades.

Procedix ara votar la resta d'esmenes presentades pel Grup Parlamentari Esquerra Unida-Els Verds-Esquerra Valenciana: Entesa, que ha defensat el senyor Ribó. Vots a favor? Gràcies. Vots en contra? Gràcies. Abstencions ninguna. Per 1 vot a favor i 15 en contra queden rebutjades.

Senyories, procedim ara a votar l'articulat d'esta proposició de llei.

Jo vaig preguntant si se poden agrupar, vostés me van indicant, eh?

L'article 1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20, 21, 22. Continue? 23, 24, 25, 26, 27, 28, 29, 30, 31, 32, 33, 34, 35, del 36 al 39

(se sent una veu que diu: «Seguix, seguix»)

, 40, 41, 42, 43, 44, del 45 al 47, 48 al 50, 51, 52, 53, 54. No hi ha més?

Passem a votar de l'1 al 54. Vots a favor d'estos articles? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 9 a favor, queden aprovats.

A les disposicions. Bé, només hi ha una disposició addicional, és única, a la qual s'ha incorporat una esmena del Grup Parlamentari Popular; la disposició transitòria primera -va dient-me vosté, senyor Such- disposició transitòria segona, disposició final primera, disposició final segona, tercera, quarta i ahí s'acaba. Vots a favor d'estes disposicions? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 9 a favor, queden aprovades.

Ara procedix votar l'exposició de motius per a incorporar-la com a preàmbul de la llei. Vots a favor de l'exposició de motius? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 9 a favor. Queda aprovada l'exposició de motius.

La presidència recorda a les seues senyories que existix un termini en el reglament de quaranta-huit hores per a mantindre aquelles esmenes que, havent sigut defensades en el ple, no han sigut incorporades o inclús vots particulars. Però donada la urgència, perquè saben les seues senyories.

Sí, sí. Si poden manifestar, si ho creuen convenient, quines mantenen, prenem nota i donem per complit eixe tràmit.

El senyor Such Botella:

Correcte. El Grup Parlamentari Socialista manté totes les esmenes.

El senyor president:

Moltes gràcies, senyor Such.

Senyor Ribó.

El senyor Ribó i Canut:

Mantenim totes les esmenes també.

El senyor president:

Moltes gràcies.

Designació del membre de la comissió que ha de presentar, davant del Ple, el dictamen de la comissió sobre la Proposició de llei de règim econòmic matrimonial valencià

El senyor president:

Finalitzat este debat, correspon ara designar al membre de la comissió que ha de presentar el dictamen davant el Ple.

Senyor Ovejero.

El senyor Ovejero Adelantado:

El senyor president:

Senyor Ribó.

El senyor Ribó i Canut:

D'acord.

El senyor president:

Moltíssimes gràcies.

Per unanimitat, la senyora Hermínia Palomar, vicepresidenta de la comissió, presentarà el dictamen davant el Ple.

Passem ara al següent punt de l'ordre del dia.

¿Volen les seues senyories que fem un descanset de cinc minutets o no? Cinc minutets de rellotge, no cinc minutets de ple.

(Se suspén la reunió a les 12 hores i 40 minuts)

(Es reprén la reunió a les 13 hores i 5 minuts)

El senyor president:

Senyories, es reprén la sessió.

Proposició de llei de comunitats de valencians a l'exterior (RE número 62. 091, BOCV número 258)

El senyor president:

Procedim ara al debat de les esmenes i la proposició de llei de comunitats de valencians a l'exterior. Hi ha un grup d'esmenes plantejades conjuntament pel Grup Parlamentari Popular i el Grup Parlamentari Socialista, que comencen en l'esmena número 1.

Els grups firmants van comunicar que volen compartir el temps, en este cas cinc minuts la senyora Marcos i cinc minuts el senyor Camarasa. I el senyor Ribó, si ho creu convenient, podrà exercir quan acaben els dos el torn en contra. D'acord? Estem d'acord, senyories? I, atenent al que establix l'article 71, es poden suscitar torns de rèplica en funció de com vaja el debat.

Per tant, per a torn a favor compartit, la senyora Verònica Marcos té la paraula per temps de cinc minuts.

La senyora Marcos Puig:

El Grupo Parlamentario Popular presentó la Proposición de ley de valencianos en el exterior el pasado 14 de febrero en el pleno de Burriana. Aquel día tendimos la mano a los grupos de la oposición, porque consideramos que una ley como esta, vinculada de forma directa a la reforma de nuestro Estatut d'autonomia, en el que los dos partidos mayoritarios en estes Corts llegamos a un acuerdo. Y, además, una ley que afecta a más de 65. 000 valencianos que en este momento viven fueran de la comunidad debía, en nuestra opinión, contar con el consenso de todos los grupos políticos.

A todos estos centros se les reconoce en la ley el derecho de formular sugerencias, quejas, consultas y percibir subvenciones y ayudas públicas para las actuaciones que realicen. Por tanto, a través de estos centros, las comunidades de valencianos en el exterior tendrán voz propia ante la Generalitat, contarán con la colaboración institucional y con la información necesaria para poder participar en la vida pública.

El senyor president:

Moltes gràcies a vosté, senyora Marcos.

Senyor Camarasa.

El senyor Camarasa Albertos:

Señorías del Grupo Popular, ustedes presentaron en el pasado pleno de Burriana la toma en consideración de la ley que se denominaba y que se sigue denominando Ley de valencianos en el exterior. Entonces les dijimos que no podíamos avalar con nuestro voto en ese momento una proposición de ley que entendíamos no respondía ni de lejos en aquel momento a las aspiraciones y necesidades de los valencianos y valencianas en el exterior; valencianos y valencianas de los que una gran parte ya son descendientes de aquellos que se vieron obligados a emigrar desde mediados de 1939 hasta el comienzo del año 1950. Y se vieron obligados a emigrar de nuestra comunidad buscando lo que aquí no tenían, que era libertad y trabajo. No era posible aquello.

El senyor president:

Gràcies, a vosté, senyor Camarasa.

Abans d'iniciar la votació anem a donar-li la paraula al senyor Ribó, per si considera oportú defensar les esmenes que té plantejades.

El senyor Ribó i Canut:

Gràcies.

El senyor president:

Moltes gràcies, senyor Ribó.

Sí, senyor Camarasa.

El senyor Camarasa Albertos:

El senyor president:

Pasamos a votar primero, son las enmiendas de Esquerra Unida, la 4 y la 9. Vots a favor de l'esmena 4 i 9? Gràcies. Vots en contra? Gràcies. 9 vots en contra i 7 vots a favor, queden rebutjades.

Votem ara la 3, la 5 i la 17, també és d'Esquerra Unida. Vots a favor? Gràcies. Abstencions? Gràcies. Vots en contra? Gràcies. 1 vot a favor, 6 abstencions i 9 en contra, queden rebutjades.

Votem ara conjuntament, si el senyor Ribó no demana el contrari, la resta d'esmenes, plantejades conjuntament pel Grup Parlamentari Popular i el Grup Parlamentari Socialista. Vot a favor de totes estes esmenes? Gràcies. Vots en contra? Abstencions? 1 abstenció i 15 vots a favor, queden aprovades totes estes esmenes.

Procedim ara a votar l'articulat. L'articulat que, en principi, era de set, ara són catorze articles. Alguns ja s'han votat, perquè són esmenes d'addició, però pel que veig, l'estratègia que està marcant el senyor Ribó, poden votar-los tots conjuntament. Per tant, votem des de l'1 fins al 14, a pesar que alguns d'ells ja s'han votat, perquè eren esmenes d'addició.

Vots a favor dels catorze articles? Gràcies. Abstencions? Gràcies. Vots en contra no n'hi ha. 1 abstenció i 15 vots a favor, queden aprovats.

Votem ara les disposicions transitòria primera, transitòria segona, amb l'esmena conjunta que l'ha modificat, disposició derogatòria única, disposició final, disposició final primera, final segona i final tercera. Vots a favor? Gràcies. En contra? Abstencions? Gràcies. No hi ha vots en contra, 1 abstenció i 15 vots a favor, queden aprovades totes estes disposicions.

Votem ara l'exposició de motius, per a incorporar-la com a preàmbul de la llei. Vots a favor?

¡L'exposició de motius!

Repetim: vots a favor de l'exposició de motius? Gràcies. Vots en contra? Abstencions? Gràcies. 1 abstenció, ningun vot en contra i 15 vots a favor, queda aprovada.

Per tant, i per a finalitzar, la presidència vol advertir que el Grup Parlamentari d'Esquerra Unida, en este cas, manifeste manteniment, si ho creu oportú, de les seues esmenes.

El senyor Ribó i Canut:

Efectivament, el manteniment de totes les esmenes que no hagen .

(ininte­l·ligible)

El senyor president:

Moltes gràcies.

Doncs, bé, està este tràmit també cobert. Queda viva també la possibilitat de presentar vots particulars, però, pel que veig, només és el manteniment de les esmenes.

Designació del membre de la comissió que ha de presentar, davant del Ple, el dictamen de la comissió sobre la Proposició de llei de comunitats de valencians a l'exterior

El senyor president:

Correspon ara, com a últim punt de l'ordre del dia, nomenar el membre de la comissió que ha de presentar el dictamen davant el Ple.

Senyor Ovejero?

El senyor Ovejero Adelantado:

El senyor president:

Senyor Such? Senyor Ribó?

Doncs, moltíssimes gràcies, senyories, per la col·laboració i s'alça la sessió.

(S'alça la reunió a les 13 hores i 18 minuts)

