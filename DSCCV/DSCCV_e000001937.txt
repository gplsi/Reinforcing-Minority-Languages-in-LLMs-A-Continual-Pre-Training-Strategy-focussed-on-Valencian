Comissió d'Indústria, Comerç i Turisme celebrada el dia 14 d'octubre de 2004. Comença la reunió a les 16 hores i 37 minuts. Presideix la Il·lustre Diputada Senyora Amparo Sancho Vicente. Reunió número 4.

La senyora presidenta:

(La senyora secretària passa llista per tal de comprovar l'existència de quòrum)

Presa en consideració de la proposició no de llei sobre la compra o la cessió de l'ús de la base militar d'El Toro, presentada pel GP Socialista (RE número 2. 935, BOCV número 17).

La senyora presidenta:

El senyor Polo Poveda:

La senyora presidenta:

La senyora Pérez i Martí:

Gràcies, senyora presidenta.

Senyores diputades, senyors diputats.

Senyor Polo, donar-li l'enhorabona per esta iniciativa que vosté ha presentat. I, com no, exposar a totes les seues senyories aquella informació, que jo també tinc, al respecte d'aquesta zona.

Entre els termes municipals del Toro, situat a l'Alt Palància, i Andilla, situat als Serrans, molt pròxim igualment al terme de Manzanera, situat a la conca aragonesa de Júdar-Javalambre, es troba l'abandonada estació de telecomunicacions de l'exèrcit. Actualment està desmantellada i presenta un gran estat de degradació. En el seu dia comptava amb la capacitat per a 120 persones i estava equipada de menjador, habitacions, calefaccions i demés departaments, conforme l'il·lustre diputat que ha presentat aquesta proposta ens ha informat. Fins la mateixa aplegava una carretera des de la qual es trobava la construcció de llum i aigua, i estava preparada per aguantar fins a quinze dies quan la zona estava totalment incomunicada. Hui en dia, a part dels edificis, les tanques, encara es conserva la pista de futbet, l'heliport, i part de les instal·lacions.

Tota aquesta zona no va a estar afectada, d'acord amb el que nosaltres suposem, per cap tipus de parc eòlic. Forma part de la serra del Toro-Bejís, i probablement en aquestos moments es puga fins i tot estar estudiant o realitzant un inventari-catàleg per redactar un informe previ a la seua declaració com a parc o paratge natural protegit, amb la qual cosa alguns projectes, com el de muntar una hipotètica pista d'esquí, quedaria totalment tancada.

Què és el que a nosaltres, des d'Esquerra Unida-Els Verds-Esquerra Valenciana: l'Entesa, ens ha agradat d'esta proposta?

Primer. Que teníem també la intenció de presentar una cosa semblant, encara que no per a la mateixa finalitat, però en eixa línia.

I, segona, perquè aquesta recuperació, fins i tot costant el que coste, serviria per a una zona determinada, una comarca determinada, poder-la gaudir, d'altres tipus d'ajuda perquè es poguera desenvolupar, a banda de les seues funcions habituals, es poguera desenvolupar turísticament.

Tots vostés saben, senyories, que em preocupa molt el desenvolupament de les zones rurals. I l'acceptació d'esta proposta, que al seu dia en el Toro va ser també. li va donar suport en aquell moment el Partit Popular, doncs seria importantíssim que poguera estar acceptada tots plegats, perquè denotaria el grau de voluntat que tenim en estos moments per a tots plegats poder ajudar a desenvolupar-se, encara que siga una comarca en alguna cosa més degut a aquesta proposta.

Per tant, i ja he acabat, perquè no hi ha molt més a dir, Esquerra Unida donarà suport a la proposta presentada pel Partit Socialista.

Gràcies, senyora presidenta.

La senyora presidenta:

La senyora Salvador Moliner:

Moltes gràcies, senyora presidenta.

El desenvolupament del turisme rural s'emmarca dins d'una política de diversificació del turisme a la nostra comunitat, amb l'objectiu de canalitzar i estructurar totes les actuacions amb matèria de turisme rural, donant-li al mateix temps un nou impuls.

Per aconseguir-ho s'ha creat la Direcció General de Turisme d'Interior, amb la qual es pretén iniciar una nova etapa en el desenvolupament i la potenciació d'este producte que continue la labor desenvolupada fins ara i que rellance alhora l'activitat, qualificant-la i adaptant-la a les noves necessitats d'una demanda cada volta més exigent i amb un major grau de coneixement del producte.

En el període comprés entre 1992 i 1996, l'Agència Valenciana de Turisme va desenvolupar un programa de construcció i posada en funcionament d'una sèrie d'establiments turístics a l'interior de la comunitat, en una època on el turisme d'interior no tenia l'auge que avui en dia té. Els objectius que es perseguien eren molts, però entre ells destaquen el tindre un efecte de demostració, mostrant la viabilitat econòmica d'este tipus d'iniciatives, establir uns estàndards tipus en qualitat de producte que servisquen de guia a la iniciativa privada, incrementar l'oferta d'allotjament a les comarques d'interior i contribuir a la creació d'ocupació i a la generació de rendes a les comarques de l'interior.

En general, el procediment va consistir en formalitzar convenis de col·laboració amb altres administracions públiques, ajuntaments i diputacions, les quals aportaven els immobles o solars i l'Agència Valenciana s'encarregava de la construcció i la posada en funcionament dels establiments, i rebia una cessió d'ús per espai de 30 anys. Finalitzat el termini revertia la propietat a les administracions cedents. Mitjançant este sistema es van construir 12 establiments, 6 hotels, 4 càmpings turístics, 1 restaurant i 1 balneari. D'entre ells, els 4 càmpings ja han sigut tornats a l'ajuntament degut que les dos parts es van ficar d'acord i van decidir avançar la data de reversió prevista i no votar el termini dels 30 anys.

En l'actualitat la xarxa que els acabe de referir es composa de vuit establiments, que són: l'hotel Tinença de Benifassà, a la Pobla de Benifassà, de Castelló; l'hotel Palau dels Ossets, a Forcall, de Castelló; hotel Fàbrica de Giner, a Morella, Castelló; el balneari de Montanejos, a Montanejos, també de Castelló; el restaurant Centro de Dia del Azud, a Tuéjar, València; l'hotel la Nòria del Cabriel, a Requena, també de València; l'hotel d'Estació, de Bocairent, a València; l'hotel Villa de Biar, a Biar, Alacant. I aquests tipus d'establiments no són explotats directament per l'Agència Valenciana, sinó que es recorre a un arrendament d'Indústria per període de sis anys, on l'arrendatari, segons les estipulacions del contracte d'Indústria, té una sèrie d'obligacions front a l'Agència, que són, bàsicament, el pagament de la renda, la subscripció d'una pòlissa d'assegurament, el dipòsit d'un aval i el manteniment i la conservació dels establiments, fonamentalment la maquinària, instal·lacions, en les mateixes condicions que tenien en el moment que ho van rebre.

Avui en dia, i amb l'important creixement de l'oferta per a este tipus de turisme, s'ha passat de 1. 020 places en allotjament rural en 1997 a 6. 743 en 2003. Les seues senyories poden vore la nostra satisfacció pel tema. Suposa un increment del 161%. I amb un gran dinamisme, que està mostrant el sector privat, no té cap sentit impulsar una inversió de fons públics en la creació d'ofertes d'allotjament que ja té les seues mesures d'actuació.

La política turística de la Generalitat Valenciana, a l'actualitat, incidix en el recolzament d'empreses i municipis per a la creació d'una oferta turística de qualitat i en el desenvolupament del sector en general. Per això, l'Agència Valenciana de Turisme ha dissenyat uns programes d'actuació, que contemplen ajudes per al sector i per als municipis, per possibilitar la creació d'oferta per part seua.

Avui en dia no es contempla la inversió directa de la Generalitat en la creació de l'oferta d'allotjament, com els he dit. I per això nosaltres, com en este moment el que és la Generalitat no contempla esta actuació, anem a votar en contra.

Però sí que el mateix desenvolupament de la nova Direcció General de Turisme d'Interior pot prevenir este tipus d'actuacions de cara a la preservació del que és el desenvolupament del turisme d'interior.

Moltes gràcies.

La senyora presidenta:

El senyor Polo Poveda:

Por lo tanto, les pido que reflexionen en la medida de lo posible y que apoyen esta iniciativa por el bien, fundamentalmente, de las gentes que, como usted y como yo, vivimos en municipios de esas características.

La senyora presidenta:

La senyora Salvador Moliner:

Mire, jo he entés molt bé el que vosté m'està referint, perquè jo també sóc d'una comarca d'interior, com vosté referia. A més, tot el que és el tema de turisme d'interior l'he tocat molt de prop. Per tant, sí que hauria de dir que el nostre grup, i de fet el nostre govern, sí que es preocupa del tema de turisme d'interior, de fet per això ha creat una nova direcció general.

Aleshores, en este moment, la Generalitat no contempla el tipus d'actuacions que vostés ens estan referint. Perquè ja els he explicat abans en les línies d'actuació que el que és la cessió de l'ús és un tema que, com vosté mateixa ha dit, és un tema que haurien de desbloquejar des del ministeri, és un tema que està en el ministeri, el tema de la cessió, perquè la venda és excessivament cara, l'import és. jo ja he estat interessant-me pel tema i és molt elevat. Aleshores el problema està en poder escometre eixe tipus d'actuació. Però que, bé, en principi, si la col·laboració és la que vostés ens diuen, doncs bé, ho intentarem vore, fins ara no hem vist molta col·laboració per part seua, no han ficat massa treball.

Fins ara no poden votar-se a favor perquè esta direcció general nova està començant i les línies d'actuació són les que hi ha i no es pot escometre cap tipus d'iniciativa que no siga la que hi ha.

Moltes gràcies.

La senyora presidenta:

Presa en consideració de la proposició no de llei sobre la compra i conversió en hotel rural del claustre del segle XVIII situat al poble de Montan, presentada pel GP Socialista (RE número 3. 000, BOCV número 17).

La senyora Marco Gual:

La senyora presidenta:

La senyora Pérez tiene la palabra en nombre del Grupo Parlamentario Esquerra Unida.

La senyora Pérez i Martí:

Gràcies, senyora presidenta.

Senyories, a mi aquesta proposta em recorda temps passats, quan discutíem sobre el monestir de la Valldigna, la seua recuperació y el pla que es va aplicar per a la seua recuperació, encara que el monestir estava bastant íntegre, encara li falta alguna coseta, però estava bastant íntegre, però, la veritat és que allí es va haver de fer una actuació molt gran perquè formara part del patrimoni històric cultural del País Valencià.

Bé, al llarg del País Valencià, principalment en les zones de l'interior, n'hi ha tot un seguit de monestirs, i amb això me vull referir concretament al claustre del que la il·lustre diputada que ha presentat la proposta s'ha referit, n'hi ha tot un seguit de claustres que són importants recuperar. Però segons el nostre concepte, no precisament per a fer hotels rurals, sinó com a patrimoni dels valencians.

Per a tal efecte, havera estat bastant més convenient la sol·licitud que el Consell Valencià de Cultura realitzara els estudis pertinents per a vore de quina forma podria ser recuperat aquest claustre, i poder, al mateix temps, recuperar les zones laterals, que són, si més no, les construccions a les quals la senyora Marco es referia.

Sota eixe signe, i com a patrimoni ­conforme dic­ històric cultural del País Valencià i per fer tot un seguiment del que ha estat la història dels nostres monestirs, nosaltres consideraríem que havera estat important. En este cas, si s'aconseguix, chapeau! , estarem d'acord que es puga portar a tal fi. Però discrepe, i discrepem en estos moments que aquesta proposta haja d'estar acceptada en estos plantejaments, perquè en les zones de l'interior també existixen els plans Leader pels quals se podrien realitzar els estudis pertinents i per això poder-ho privatitzar en un hotel, doncs, la veritat és que la zona podria adquirir el compromís de sol·licitar les ajudes pertinents a altres organismes i realitzar-ho.

Amb açò què vull dir? , que ens sembla molt important la proposta, que no entra davall els nostres paràmetres de com cal recuperar aquestes coses, i que, per tant, tot i creguent que iniciatives d'estes han d'aparéixer, nosaltres, en nom d'Esquerra Unida, jo m'abstindré davant la proposta presentada.

Gràcies, senyora presidenta.

La senyora presidenta:

El senyor Martínez Rodríguez:

Compartimos parte del criterio expresado por el Grupo de L'Entesa, seguramente hubiese sido más interesante una evaluación del inmueble por parte del Consell Valencià de Cultura. En cualquier caso, le digo, valoramos de manera positiva su planteamiento, será trasladado al alcalde de la localidad, que podrá acogerse en su momento a todas las cuestiones subvencionables a las que he hecho referencia, y, desde luego, este gobierno, como ningún otro, tiene claro el soporte y el apoyo a los municipios del interior de nuestra comunidad, que son importantísimos para la vertebración y el desarrollo de la misma.

La senyora presidenta:

La senyora Marco Gual:

La senyora presidenta:

El senyor Martínez Rodríguez:

La senyora presidenta:

Presa en consideració de la proposició no de llei sobre la creació d'un parc cientificotecnològic a l'entorn de la Universitat Jaume I de Castelló, presentada per Amparo Marco Gual i quatre diputats més del GP Socialista (RE número 10. 939, BOCV número 39).

La senyora Marco Gual:

La senyora presidenta:

La senyora Pérez i Martí:

Gràcies, senyora presidenta.

Després de la compareixença del conseller d'Indústria aquest matí, que m'ha deixat amb moltes ganes de saber quina política industrial o quin pla estratègic industrial a tots els efectes té per al País Valencià, doncs, sí, em donarien ganes d'acceptar el conjunt de tot i, probablement, així ho vaig a fer.

A mi em sembla que en estos moments una de les universitats que té molt de ressò és la UJI, concretament la Universitat Jaume I de Castelló. I també em sembla que, en consciència, cal tenir en compte no solament eixa universitat, sinó el que ha significat i com és Castelló, com és l'entorn i la realitat econòmica de Castelló i com s'ha d'ajudar també a desenvolupar-la.

Per tant, la creació d'un parc cientificotecnològic a l'entorn de la Universitat Jaume I de Castelló a mi em sembla interessant, i si, a més, el mateix s'ha de realitzar amb la definició, el contingut, les funcions i l'abast de dit parc, sempre a través o mitjançant el diàleg i la col·laboració amb la Universitat de Castelló, encara em sembla bastant més important, perquè al cap i a la fi seria un reflex clar del que jo vull endevinar que aquest matí en l'hemicicle ens ha vingut a explicar el conseller d'empresa.

Per tant, des del Grup d'Esquerra Unida donarem suport a aquesta proposta de resolució, principalment per l'interés en avançar en polítiques industrials i d'investigació, en allò que suposa ser un país modern en investigació en noves tecnologies, però també la investigació en telecomunicacions, siga una realitat al País Valencià i siga, si és possible, capdavanter davant d'altres comunitats autònomes, em sembla molt important i, per això, conforme ja he dit, vaig a donar suport a aquesta proposta de resolució.

La senyora presidenta:

El senyor Mundo Alberto:

Gràcies, senyora presidenta.

Senyories.

Senyora Marco, jo voldria començar amb una referència que ha fet vosté este matí en el Ple quan parlàvem del tema, el conseller, en explicar les seues propostes, i vosté ha dit que esta vesprada hi ha una proposta nostra a la comissió, sent que es referia vosté bàsicament a la creació del parc tecnològic. I li he de dir, d'entrada, que anem a acceptar la seua proposta, anem a acceptar la seua proposta perquè considerem que, encara que se sorprenga d'açò, pensem que està en la línia que este matí el conseller mos ha parlat en la seua explicació del que considerava eixa unió important del que és l'empresa, el que és la universitat i el que és la ciència, de cara a la investigació, el desenrotllament i la innovació.

I per tant, jo li vaig a explicar ara els motius, els raonaments, pel quals considerem nosaltres que eixes modificacions que hi ha hagut en la conselleria en algun aspecte fa possible que estiguem treballant en la línia d'eixa creació d'un parc científico- tecnològic a la Universitat Jaume I de Castelló.

Un dels objectius fonamentals que van a impulsar la creació de la recent Conselleria d'Empresa, Universitat i Ciència, com dia anteriorment, ha sigut reunir davall la mateixa direcció les polítiques en matèria d'R+D+I, totes juntes, empresa, universitat i ciència, i les dirigides al foment de la competitivitat empresarial.

Amb esta decisió, el Govern Valencià fa una mateixa visió que guia totes les actuacions, amb la finalitat que els resultats de les activitats d'R+D+I siguen millor aprofitades pel teixit productiu, i que l'activitat investigador dels centres de la comunitat que treballen en estes tres activitats, investigació científica i transferència de tecnologia, connecten millor amb les demandes dels empresaris.

Per a enfortir la relació proactiva entre ambdues esferes de la socioeconomia de la comunitat, investigació i empresa, la conselleria va a promoure la creació i el funcionament d'infraestructures científiques i tecnològiques, en les quals les empreses poden iniciar i conduir projectes de base tecnològica, treballant en un ambient propici en el qual predominen la investigació i la transferència de coneixements. Entre elles destaquen els dits parcs científics i tecnològics, establits al si de les universitats valencianes, que són l'objectiu d'una nova direcció general, la de Coordinació d'Infraestructures Científiques i Tecnològiques.

La nova direcció general treballa en íntima relació amb l'empresa pública de la Generalitat, Seguretat i Progrés Industrial Valenciana, el Sepiva. En estos moments, la conselleria està revisant, amb la finalitat d'indicar en el programa d'actuació del Sepiva, al seu objecte social s'ha afegit que pot intervindre en la construcció de nous parcs científics i d'espais d'innovació en la Comunitat Valenciana.

Esta decisió del Govern Valencià, que va ser pressa el passat mes de setembre, actuant com a consell d'administració d'esta societat, li dota de noves funcions amb l'objectiu que siga l'instrument de la Generalitat per a crear i dissenyar espais atractius per a la implantació de petites i mitjanes empreses sorgides amb vocació innovadora i tecnològica.

En el cas concret del parc científic de la Universitat Jaume I de Castelló, la Conselleria d'Empresa, Universitat i Ciència donarà tot el seu recolzament i ajuda econòmica a este projecte, ja que és coneixedora de la seua importància per al desenrotllament i la competitivitat del teixit econòmic del seu entorn, a pesar de la complexitat que sempre acompanya una iniciativa d'este tipus.

La definició de contingut, funcions i abast del dit parc es desenrotllarà sempre en la UJI en col·laboració amb totes les entitats públiques i privades que participen en el seu desenrotllament.

La creació del parc científic implica, per la seua pròpia naturalesa, que se fomente la ubicació d'incubadores per spin off universitaris i per a altres projectes, tals com microempreses de base tecnològica, empreses de servei i recolzament empresarial i empreses mixtes entre la universitat i socis empresarials, grups d'investigació i desenrotllament d'empreses que col·laboren en grups d'investigació de la universitat per al desenrotllament de projectes de llarga duració, tallers multiusos per a la construcció i prototips, etcètera.

De fet, i com a contribució a alguns aspectes parcials del parc, la Generalitat Valenciana ja està recolzant, a través del programa operatiu de la Comunitat Valenciana, cofinançat en part per fons Feder, la construcció de l'edifici d'investigació per als serveis centrals d'instrumentació científica i el laboratori d'anàlisi de residus i plaguicides, que formaran part del parc científic de la UJI, pel qual s'ha transferit ja fins la data una quantitat de 1. 200. 000 euros aproximadament.

Per tot això, li repeteixo el que dia en un principi, el Grup Parlamentari Popular recolzarà la seua proposta tal com ha sigut redactada i com ha sigut exposada en esta sala.

La senyora presidenta:

La senyora Marco Gual:

La senyora presidenta:

El senyor Mundo Alberto:

Bé, jo sols indicar-li que, com ha vist en la proposta de la mateixa conselleria, ha sigut una proposta clara i ferma per un parc tecnològic a la Universitat Jaume I. Penso jo que és un tema important, és un tema important per a la província de Castelló.

I, al mateix temps, emmarcat dins d'un altre organisme que en este moment se pretén potenciar de cara a altres actuacions ­que parlàvem abans amb la senyora Pérez del tema del Sepiva, que és un tema important­ dels polígons industrials i de polítiques industrials, que farà possible un rellançament de moltes zones i que complixquen moltes de les expectatives que en este moment poden tindre en molt llocs.

Jo, com a alcalde, sóc conscient d'eixa importància que té este organisme durant molts anys i que ha fet possible actuacions importants. Jo crec que dins d'eixe marc tindrem una nova font per a poder tirar iniciatives, com ara esta del parc cientificotecnològic de la Universitat Jaume I de Castelló.

I, per tant, crec que és un tema important que avui aquí tots poguéssem recolzar esta iniciativa.

La senyora presidenta:

Presa en consideració de la proposició no de llei sobre la dinamització dels sectors industrials valencians mitjançant el desenvolupament dels recursos humans, presentada pel GP Socialista (RE número 12. 695, BOCV número 41).

La senyora Marco Gual:

La senyora presidenta:

La senyora Pérez i Martí:

Gràcies, senyora presidenta.

Senyories.

Les polítiques de desenvolupament de recursos humans són força importants tant si la indústria i l'empresa valenciana està sanejada com si en els moments en els que tenim problemes, com aleshores tenim. I és que, senyories, la guerra d'Iraq ens va fer mal, però la globalització també, també. I tot plegat, i sense que ningú s'espante, ens sembla que és de la consciència de tots necessari donar una espenta en allò que siga positiu, com és aquesta proposta de resolució.

Des d'Esquerra Unida hem anant demanat pressupost darrer pressupost la necessitat de mantindre una formació continua en tot el teixit laboral, així com en els tècnics de segon grau, de primer grau, i així com en les direccions d'empresa. Perquè ens sembla que la indústria ha d'estar sempre a un nivell màxim, no esperant que passe alguna cosa sinó a un nivell màxim dins de la seua creativitat, disseny i força positiva a l'hora de la seua exportació. Exportació que, per altra banda, està tenint una baixa considerable, que anem a pitjor i que, per tant, qualsevol mesura, conforme hui ens deia Justo Nieto, aquest matí ens ho explicava totes aquelles mesures i idees que formen part de rellançar tot el que és la conselleria en allò que s'ha proposat, empresa, universitat i ciència, tot allò que siga important jo escoltaré.

A mi em sembla que esta és una forma d'escoltar i, a més a més, d'acceptar una proposta, que la vaig a acceptar, perquè aquesta proposta va a demostrar en este aspecte la voluntat que tenim des d'Esquerra Unida-l'Entesa en què les coses funcionen bé. Perquè principalment l'economia d'un país es mesura per la seua capacitat empresarial. I això ho hem de tindre en compte. I tot el passat significa que, tot i recordant-lo per a què no es repetisca, cal tirar endavant. D'ahí estarà el meu suport a aquesta proposta de resolució.

No obstant, i aprofitant, perquè com vaig a acceptar-lo després no tindré la paraula per a rèplica, sí que tinc un poc de confusió, perquè com està feta abans de canviar. per quarta volta des que jo estic en esta casa, el nom de la conselleria; com que en esta proposta parlem d'economia, hisenda i ocupació, mitjançant un acord amb indústria, comerç i turisme, jo voldria saber -no sé qui m'ho ha d'explicar de vostés, supose que el senyor lletrat- però quan vulguen, de quina forma van a plantejar-lo per a què no tinguen cap entrebanc en el supòsit que aquesta proposta fora acceptada pels tres grups parlamentaris aquí presents. Aleshores, de quina forma més correcta hauria d'estar. Em sembla que no val el passat, que hauria d'aplicar-se i voldria saber com.

Moltes gràcies, senyora presidenta.

La senyora presidenta:

El senyor Mundo Alberto:

Gràcies, senyora presidenta.

Esta proposta no anem a acceptar-la d'entrada li ho indique. El nostre grup no va a donar suport a la proposta, principalment perquè molts dels marcs que vosté ha exposat en la proposta s'estan ja fent i s'estan portant a cap, com bé vorem ara, en les diferents conselleries. Perquè, com bé deia jo al principi, esta proposta toca a moltes conselleries i afecta no tan sols a les dos esmentades conselleries d'Economia, Hisenda i Ocupació, també a la d'Empresa, Universitat i Ciència i també des de la Conselleria de Cultura, Educació i Esports també s'estan fent accions referents al que és la formació secundària professional reglada, la formació ocupacional, la formació universitària i posterior d'aprovació especialitzada. I, efectivament, vull dir que tots entrem en una mica en el camp de la preparació i de la formació de la gent per a l'empresa.

En eixe camp, la Conselleria d'Empresa, Universitat i Ciència promou i recolza l'oferta formativa de seccions empresarials, entitats socials, centres tecnològics, en la matèria que recau baix la seua competència, indústria, distribució comercial, consum, comerç exterior i innovació tecnològica, amb objecte de què les persones empleades en estes esferes d'activitat estiguen capacitades per enfrontar els canvis tecnològics i organitzatius que es donen en elles. Així, les empreses valencianes, especialment la Pyme i les entitats socials que les recolzen, disposen de les millors opcions per a emprendre, amb el menor risc possible, programes, iniciatives estratègiques de caràcter innovador que impulsen la seua competitivitat.

La Conselleria d'Empresa, Universitat i Ciència, per si mateix o a través dels organismes adscrits a ella, treballa en contacte permanent amb les empreses, cambres de comerç, organitzacions i associacions sectorials per a conéixer directament les necessitats de qualificació dels diferents sectors d'activitats relacionades. A partir d'esta relació es configuren els programes de recolzament a la formació especialitzada, que en ocasions es realitza per òrgans dependents de la conselleria, com els instituts tecnològics i centres europeus d'empresa i innovació.

En l'àmbit d'indústria, Impiva actua a través de dos modalitats. El programa de formació per a empreses, que recolza la realització de cursos de formació de caràcter tecnològic i sectorial, sol·licitats per les pimes industrials i dissenyats i impartits per centres tecnològics o altres entitats sense ànim de lucre. Com a novetat, en 2004 s'ha efectuat la primera convocatòria d'un nou programa, el d'alta especialització en tecnologies industrials, i la mateixa realització d'estades d'especialització d'experts tecnològics relacionats en sectors tradicionals en centres nacionals i internacionals de reconeguda capacitat i prestigi dedicats al desenrotllament i aplicació de noves tecnologies en sectors industrials tradicionals. Els participants en els programes són titulats universitaris de grau mitjà o superior o doctorats, amb una experiència mínima de dos anys en realització d'I+D+I, en àrees rellevats per les activitats assenyalades. Esta primera convocatòria compren els sectors agroalimentari, ceràmic, calçat, fusta i moble, indústria metall mecànica, joguet i tèxtil.

I l'oferta formativa promoguda per l'Impiva, mitjançant els instituts tecnològics i centres europeus d'empreses i innovació, així com per associacions d'empresaris i tècnics de caràcter industrial, vinculades a la formació industrial amb seu social en la Comunitat Valenciana. Esta formació, que pot ser de caràcter continuo, ocupacional o per als mateixos emprenedors que inicien l'activitat empresarial, es canalitza a través dels programes de formació de la indústria i de formació d'emprenedors.

En l'àmbit de la distribució comercial, la Conselleria d'Empresa, Universitat i Ciència, promou la millora de la capacitació tècnica i professional dels agents d'este sector, associacions empresarials, locals i sectorials, corporacions municipals, cambres de comerç, etcètera, tant en tècniques de gestió i d'organització de l'empresa comercial com en la difusió del coneixement, tàctiques i experiències relacionades amb esta activitat, especialment les que incorporen les noves tecnologies. Així mateix, concedeix ajudes a les associacions formatives de caràcter ocupacional dirigides a fomentar la inserció laboral d'aturats, en particular de joves, dones o de llarga duració, en este cas, a través de cursos especialitzats, gestió de l'empresa comercial, qualitat i atenció al client, gestió del punt de venda, escaparatisme, imatge i establiments comercials, publicitat, marketing.

L'educació és un factor fonamental en la conscienciació del ciutadans consumidors sobre la millora de la qualitat de productes i la protecció dels seus drets. Per allò, la conselleria incentiva les activitats formatives de municipis i associacions de consumidors, assessora programes de formació i informació en l'escola, així com recolza la investigació en matèries relacionades que es realitzen en l'àmbit de la comunitat.

L'Ivex porta a cap accions de formació i informació a empreses junt amb les cambres de comerç valencianes, les associacions empresarials, entitats formatives especialitzades i les universitats, amb l'objectiu d'oferir solucions a les demandes que sorgeixen en matèria de coneixement i assessorament per la internacionalització. La intensa competència a la que s'enfronta l'empresa exportadora valenciana fa que es demane formació especialitzada en gestió internacional i matèries connexes, que li porte a adquirir nivells de coneixement d'acord amb les noves necessitats que este sector competitiu impulsa. Una formació que no sols permeta l'accés a tècniques de comerç exterior, sinó que proporcione a l'empresa una visió global del que significa per a ella el procés d'internacionalització i que l'ajude a la presa de decisions al respecte.

En esta línia l'actuació es desdobla en dos programes: el d'informació i comunicació i el de formació. El primer d'ells ofereix documentació, guies, follets, per mitjans electrònics o convencionals. El segon s'articula, mitjançant la concessió de beques a joves professionals que exerceixen la seua formació en oficines Ivex i en associacions empresarials a les quals aporte els seues coneixements a la vegada que s'especialitzen i aprofundeixen en la seua problemàtica particular davant la internacionalització.

Quant a la Conselleria d'Economia, Hisenda i Ocupació va desenrotllant accions de govern en distints àmbits en estricta col·laboració amb els agents socials i, en concret, en matèria d'ocupació la col·laboració és habitualment satisfactòria. En este sentit cal destacar les importants actuacions portades a cap en el marc del pacte valencià del creixement i l'ocupació, Pavace, acordats i desenrotllats amb empresaris i sindicats i que suposen un import superior a 4. 500 d'euros per al període 2001/2006.

Tanmateix ha de considerar-se les actuacions corresponents a la posta en marxa i desenrotllament del Pla valencià per a la formació professional, que compta amb un ample consens, com posa de manifest l'aprovació per unanimitat del Consell valencià de formació professional. I el seu objectiu central és contribuir, a través de la inversió en capital humà, a dinamitzar el procés de transformació de l'economia valenciana, augmentant el nivell d'innovació i productivitat.

Cal tenir en compte també, com una mostra també de l'estreta col·laboració que es manté amb els agents socials, la participació dels representants sindicals i empresarial en els òrgans de govern del servei valencià d'ocupació i formació del Servef. I també amb l'institut valencià de seguretat i salut en el treball.

En relació a l'objecte de la primera proposta és celebrar un mapa sobre les necessitats de formació i ocupació i desenrotllament industrial, senyal que des d'este punt, des de la vista d'ocupació i la formació per al treball una bona mesura es tracta d'una actuació amb fins que ja estan sent complits i que estan donat molt bon resultats allà on el Servef està treballant.

Per tant, totes estes actuacions que ve des de les conselleries, tant d'Empresa, Universitats i Ciència com la Conselleria d'Economia i Hisenda, fan possible que totes eixes actuacions propostes en la seua proposició no de llei siguen rebutjades, perquè des de la Generalitat s'està treballant seriosament en eixe aspecte, aconseguint fins i mitjans importants i que en este moment estem treballant en una línia, la qual dóna resultats molt positius per a la indústria de la Comunitat Valenciana.

Moltes gràcies.

La senyora presidenta:

La senyora Marco Gual:

La senyora presidenta:

El senyor Mundo Alberto:

Senyora Marco, jo no sé que em passa però cada vegada que surto parlant d'un tema, o bé, com l'altre dia, me surten que si el valencià i el català, i avui me surten amb la senyera quan no he parlat res de la senyera. I precisament sóc un diputat que en este sentit mai m'he ficat esgrimint ni una cosa ni l'altra i que procure anar en la línia sempre coherent que sempre ha tingut el partit, però les coses parlades dins del seu entorn i en cada una de les seues coses. Jo, per tant, que me traga altres coses fora del context del que estem parlant en estos moments, a mi realment. , me molesta, me molesta perquè tampoc no he fet cap al·lusió al respecte.

Vosté me parla del Servef. Jo, el Servef també l'he viscut, i l'he viscut bé perquè en tinc en Benicarló. I l'he conegut, el Servef, i també tinc un centre ocupacional que també ha fet unes funcions molt importants en aquella zona nord de la província de Castelló on afortunadament els índex de parats, afortunadament dic, són molt escassos, pràcticament nuls, i que realment l'ocupació que tenim en aquella zona és important i que els cursos han anat encaminats a donar solucions a molts dels problemes que n'hi han plantejats allí a la zona. I ho dic per experiència pròpia, que els he donat, i la prova d'això és que ha funcionat perfectament i, almenys, tinc una experiència personal la qual li puc dir que ha funcionat molt bé. Vosté en tindrà unes altres que a la millor han anat també però penso que en eixe sentit les coses han estat funcionant i estan funcionant bé.

Vosté me parla de diàleg. Jo crec que estem parlant en el mateix sentit i no rebutgem les coses per si mateixes, no rebutgem les propostes en el sentit que vostés fan una proposta i nosaltres, per sistema, haguéssem de dir que no a la seua proposta. Avui hem estat parlant de propostes, anteriorment, inclús del que és turisme, les quals nosaltres les hem rebutjat en el seu context i el seu moment, però pensem que les seues matisacions, les seues puntualitzacions que han fet, igual que les que han fet en este moment aquí, en un moment determinat, part d'elles poden ser utilitzades i poden ser tirades endavant, però pense que en el context general està plantejant una resolució. En este moment s'estan prenent mesures dins de la conselleria, dins de les diferents conselleries, com dia abans, per a poder tirar endavant mesures importants quant a la formació, quant al que és la competitivitat de les nostres empreses i, en este moment, jo crec que les mesures encertadament s'estan tirant i fent possible fets positius per a la nostra indústria.

S'hauran de prendre sempre altres decisions. De la mà. , este matí sentíem del conseller altres propostes que faran en algun aspecte canviar altres actuacions, però jo crec que totes van encaminades a ser receptius a propostes que vinguen d'on vinguen, en este sentit, i que nosaltres escoltarem, com no! , amb deteniment. Però considerem que en este moment la línia està ben definida. S'hauran de fer algunes modificacions, però el contingut de la seua proposta no l'anem a acceptar i, per tant, el nostre vot serà en contra d'esta.

La senyora presidenta:

(S'alça la reunió a les 18 hores i 20 minuts)

