Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori, com és el cas de la comarca de la Ribera, el temps i les conseqüències per al consum humà d'aigua contaminada, en especial l'afectació a les embarassades i xiquets realitzada el dia 17 de gener de 2017. Comença la reunió a les 10 hores i 24 minuts. Presideix la diputada senyora Graciela Noemí Ferrer Matvieychuc. Reunió número 8.

La senyora presidenta:

(Inoïble) . els nostres treballs en la comissió d'investigació sobre la contaminació dels aqüífers dels quals s'abastixen d'aigua potable els municipis al nostre territori. En primer lloc, senyora secretària, per favor, pot passar llista?

Gràcies.

La senyora secretària:

(La secretària passa llista per tal de comprovar si hi ha quòrum)

La senyora presidenta:

Bé, moltes gràcies, senyora secretària.

Bé, hui teníem previstes dues compareixences, la primera del senyor Benjamín Aparicio Cervera, expresident de la Federació de Comunitat de Regants de la Comunitat Valenciana. Els serveis jurídics de la casa han contactat amb ell i no pot vindre. Ha dit que se l'havia oblidat que havia de comparéixer hui ací a la comissió d'investigació; i el segon compareixent, el senyor Francisco Santiago, expresident del Consorci d'Aigües de la Marina Baixa, ahir ens comunicàrem dels serveis jurídics que no podia comparéixer hui. Sí que està disposat a comparéixer, amb la qual cosa el que farem serà recalendaritzar la seus compareixença perquè es substancie al mes de febrer.

Per tant, les dues coses que havíem de fer hui, no les podem fer i sols em queda, com a última qüestió, informar-vos que la mesa d'esta comissió traslladarà a la Mesa de Les Corts un escrit referit a les incompareixences de les persones, dels experts que la Confederació Hidrogràfica del Xúquer i la Confederació Hidrogràfica del Segura no els autoritzen a comparéixer, que traslladarem un escrit on explicarem tots els passos que hem desenvolupat des d'aquesta comissió perquè substancien aquestes compareixences, per tal que la Mesa de Les Corts prenga les mesures o faça les gestions que considere oportunes.

Sense més, suspenem la sessió i. (Una diputada, amb el micròfon desconnectat, diu: «Un momento, por favor. ») Sí, senyora Díaz?

La senyora Díaz González:

La senyora presidenta:

El senyor. Obrim un torn de paraules de brevetat, per favor. No he posat el temps, amb la qual cosa us demane autogestió del temps.

El senyor Emigdio Tormo del Grup Parlamentari Ciutadans.

El senyor Tormo Moratalla:

Yo, hay cosas que me sorprenden porque siempre he pensado que esta cámara es depositaria de la voluntad política de los valencianos, merecía un gran respeto, al menos así me lo merece a mí, y a mi grupo, y estimo que a todos los grupos representados. Yo no dudo ni por un solo momento que haya olvidos y, en fin, todos somos humanos, etcétera, pero como se repite con tanta frecuencia el que unas personas no vengan, unas por voluntad propia, otras porque no les dejan los órganos a los que pertenecen y otras simplemente porque se les olvida, de una forma amable, lo más educada posible, que me consta que la señora presidenta lo hará, llamara a estos comparecientes, o presuntos comparecientes, y decirles que «oiga, mire usted, nosotros somos diputados elegidos por el pueblo valenciano y esta cámara, nosotros no como personas, pero esta cámara sí merece el respeto de al menos comparecer». Y luego que cada uno diga lo que quiera y que vierta las opiniones que quiera verter en esta comisión.

La senyora presidenta:

Moltes gràcies, senyor Tormo.

Senyor Pineda, del Grup Parlamentari Socialista.

El senyor Pineda Cuenca:

Yo creo que los comparecientes los elegimos entre todos, todos les dimos el visto bueno, por lo tanto, todos sabemos quién tenía que venir y así fue cómo elegimos el plan de trabajo al principio de esta comisión. Lo que yo creo que no tiene nadie culpa es que la Confederación Hidrográfica del Júcar -o del Segura- considere que las Cortes no son el órgano competente para que funcionarios de esos organismos vengan aquí a comparecer y, por lo tanto, se queden estos huecos vacíos, ¿no? Es algo que, como ha dicho el diputado de Ciudadanos, algo incomprensible que nos desilusiona a todos y yo me imagino que la mesa con el letrado hará las pesquisas suficientes para que esto se aclare, ¿no? , si realmente somos competentes o no porque yo creo que, si hemos sido elegido por los ciudadanos, creo que también tienen que tenernos el debido respeto para venir aquí a responder a nuestras preguntas.

La senyora presidenta:

Moltes gràcies, senyor Pineda.

La senyora Beatriu Gascó, del Grup Parlamentari Podemos-Podem.

La senyora Gascó Verdier:

Gràcies, senyora presidenta.

Bon dia a totes i a tots.

Sí, manifestar també el fet que ens sembla una llàstima que el senyor Aparicio no haja posat entre el seu ordre de prioritats el vindre ací perquè normalment si una cosa s'oblida és perquè no és tan important, no?

Crec que, tal volta, voldria proposar com a metodologia que o la mesa o el servei jurídic o els mateixos grups que hem convidat a algun dels compareixents fem un seguiment telefònic previ per assegurar-nos que estes persones van a vindre, per exemple. No sé, trobar una solució perquè és una llàstima que la gent haja de viatjar des de lluny per a vindre ací i no poder fer el nostre treball. En tot cas, crec que no és un problema de falta de voluntat de treball per part de la mesa perquè escapa a les seues competències.

Moltes gràcies.

La senyora presidenta:

Moltes gràcies, senyora Gascó.

El senyor Ponce, pel Grup Parlamentari Compromís.

El senyor Ponce Guardiola:

La senyora presidenta:

Moltes gràcies, senyor Ponce.

Moltes gràcies a tots els diputats de tots els grups parlamentaris que han parlat, que han expressat les seues opinions.

Vull aclarir, en primer lloc, que, des de la mesa d'esta comissió, com s'ha anat donant compte al llarg del seu desenvolupament, pel que fa als requeriments dels compareixents, són requeriments formals que es comuniquen per correu certificat, que són notificacions. A més a més, els serveis jurídics contacten prèviament amb la persona telefònicament o per correu electrònic perquè estiguen assabentats, i en el cas dels experts requerits no autoritzats la seua compareixença per part de les confederacions hidrogràfiques, es va fer un primer requeriment, ens donaren resposta, tornàrem a fer un segon requeriment i tornaren a donar resposta, és a dir, que es fa un seguiment i, per aquestes circumstàncies, hem decidit des de la mesa que més gestions o actuacions és una qüestió que ha de prendre decisió la Mesa de les Corts perquè ja s'escapa de les nostres competències.

Respecte a fer un seguiment o fer un recordatori previ, doncs això ho traslladarem a la mateixa celebració de les compareixences, la mesa li demanarà aquest esforç als serveis jurídics, però cal tindre en consideració que, quan es fa una notificació per part d'una institució per a demanar una compareixença, s'explica quines són les condicions i les obligacions a les quals s'estan emmarcant per a eixa compareixença, amb la qual cosa, diga'm que, per cortesia, es pot fer un recordatori informal, però que la informació oficial i la convocatòria oficial sí que la tenen. Amb la qual cosa vull dir que aquesta mesa i els serveis jurídics que ens donen suport han estat fent la feina segons està reglamentat i, de fet, els compareixents que han vingut no han tingut cap problema amb aquest sistema.

I respecte a les incidències que feia esment la senyora Díaz, reforçarem els esforços per tal que es remeta aquesta informació de manera immediata a mesura que tinguem coneixement. Vull dir que això, el coneixement respecte al segon compareixent de hui, que no podia vindre, ho comunicaren telefònicament ahir de vesprada. Tal vegada ha estat un error meu el no dir que enviaren un correu electrònic a tots els grups. Això farem perquè no torne a passar, entre altres coses perquè els compareixents, quan estan convocats, vinguen.

I respecte a recalendaritzar compareixences, la setmana passada tinguérem coneixement en la sessió anterior que un dels compareixents, el tercer que estava previst per a hui, no podia vindre, està convocat per al dia 24. És a dir, en la mesura en la qual puguem articular l'adaptació del calendari ho fem, perquè som tots conscients que si estem ací és per a treballar i no per a vore'ns, que és molt agradable vore'ns, però estem ací per a treballar i per a esbrinar les causes i també intentar, entre tots, aportar propostes de solució a un problema que afecta la qualitat de vida i la salut de les persones que no és altre que la contaminació o la manca de qualitat suficient de les aigües subterrànies per a la producció d'aigua potable en les nostres pobles i ciutats.

Fet aquest aclariment, suspenc la sessió fins dimarts de la setmana que ve, en la qual, si no recorde mal, tenim tres compareixences que, segons, ens han informat dels serveis jurídics, estan les tres confirmades, d'acord? Si no tenim cap informació que puga alterar aquesta situació, doncs se substanciaran el dia 24 de gener.

Moltes gràcies.

Sí. Les compareixences per a la setmana que ve són el senyor Jordi Vicedo, -el 24 de gener, sí- el senyor Juan Valero de Palma, el senyor Francisco Sanz i el senyor Andrés Martínez Espinosa. Són quatre compareixences.

(Un diputat intervé amb el micròfon desconnectat) Sí, i Andrés Martínez entenc que per la vesprada. En l'estat de la qüestió que m'han passat de la proposta de calendari de compareixences d'ara en avant, ací mateix no tinc els horaris. (Remors). I segurament el senyor Andrés Martínez serà per la vesprada.

De totes maneres, el que demanaré als serveis jurídics és que confirmen les. (Remors) A vore, aquesta del dia 24 s'ha hagut de fer una adaptació, perquè en principi eren tres les persones convocades, però com el senyor Andrés Martínez Espinosa, que havia de comparéixer hui, hui no podia, i demanà que es canviara de data, s'ha incorporat ací. Doncs el que demanaré als serveis jurídics és que remeten a tots els membres d'aquesta comissió els horaris de les compareixences que estan previstes.

Doncs, sense més, ara sí, suspenem la sessió fins dimarts que ve.

Moltes gràcies.

(S'alça la reunió a les 10 hores i 44 minuts)

