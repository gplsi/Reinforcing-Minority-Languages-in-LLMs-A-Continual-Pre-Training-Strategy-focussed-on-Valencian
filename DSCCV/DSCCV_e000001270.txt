Comissió de la Comissió de Medi Ambient, Aigua i Ordenació del Territori realitzada el dia 31 de març de 2023. Comença la reunió a les 11 hores i 26 minuts. Presideix el diputat senyor Juan Ponce Guardiola. Reunió número 31.

El senyor president:

Bon dia a totes i a tots.

Donem inici a esta darrera ja Comissió de Medi Ambient, Aigua i Ordenació del Territori.

Començarem a vore si tenim quòrum.

Senyor secretari.

(El senyor secretari passa llista per tal de comprovar si hi ha quòrum)

Moltes gràcies, senyor secretari.

Comencem amb el primer punt: lectura i aprovació, si escau, de l'acta de la reunió anterior. La tenen les seues senyories en les seues carpetes. Alguna cosa a dir? No. L'aprovem per assentiment. Molt bé.

Compareixença de la consellera de Política Territorial, Obres Públiques i Mobilitat, senyora Rebeca Torró Soler, per tal d'informar sobre el projecte d'inversió estratègica sostenible proposat per la mercantil Logística General de la Plana, SLU, a l'entorn dels municipis de Nules, la Vall d'Uixó, Xilxes i Moncofa, sol·licitada a petició pròpia (RE número 70. 624)

El senyor president:

I ara, ja, anem al punt fonamental del dia, la compareixença de la consellera de Política Territorial, Obres Públiques i Mobilitat, per tal d'informar sobre el projecte d'inversió estratègica sostenible, proposat per la mercantil Logística General de la Plana SLU, a l'entorn dels municipis de Nules, la Vall d'Uixó, Xilxes i Moncofa, sol·licitada a petició pròpia.

Senyora consellera, quan vosté vullga, té la paraula.

La senyora consellera de Medi Ambient, Aigua i Ordenació del Territori:

Gràcies, president.

Senyores diputades i senyors diputats.

Com bé ha dit el president, comparec en aquesta comissió a petició pròpia per a presentar el primer projecte d'inversió estratègica sostenible del govern del Botànic.

Com saben, la figura del projecte d'inversió estratègica sostenible s'introdueix en la legislació valenciana mitjançant la Llei 1/2019, del 5 de febrer, de modificació de la LOTUP. Es tracta de projectes empresarials que tenen per objecte l'ordenació, gestió i desenvolupament d'intervencions territorials d'interés general i estratègic de rellevància supramunicipal.

En aquest sentit, el projecte que presentem hui naix d'una iniciativa de la mercantil Logística General de la Plana, pertanyent al grup STN de ceràmica, en l'entorn dels municipis de Nules, la Vall d'Uixó, Xilxes i Moncofa. Vull destacar que aquesta actuació suposarà un important reforç per al clúster del taulell a la comarca de la Plana Baixa.

Des de la Generalitat volem impulsar el sector ceràmic, un dels motors de l'economia no sols de la província de Castelló sinó de tota la comunitat, amb projectes com aquest i que és un exemple de com conjugar el desenvolupament sostenible amb el respecte al territori i la reducció d'emissions i la mobilitat no motoritzada. Aquest projecte, en concret, ha tingut fins ara, i sintèticament vos faré un resum, la següent tramitació.

Al març de 2021, es va presentar en la Conselleria d'Economia Sostenible, Sectors Productius, Comerç i Treball, una sol·licitud per a iniciar el procediment de tramitació d'un centre logístic ceràmic en la Plana Baixa.

Al novembre del 2021, es va enviar a la Conselleria de Política Territorial, Obres Públiques i Mobilitat la sol·licitud de l'empresa aspirant a promotora per a fer la consulta prèvia, recollida en l'article 51 del text refós de la LOTUP. Així, en DOGV de 10 de desembre es va publicar la informació pública del període de consulta prèvia del PIES, proposat per la mercantil productor del sector ceràmic per al desenvolupament del projecte d'inversió estratègica sostenible.

Al gener del 2022, la conselleria de política territorial va remetre a la conselleria d'economia l'informe sobre les aportacions a la consulta pública.

Al juliol del 2022, la conselleria d'economia remet a la de política territorial la documentació tècnica del PIES incloent els preceptius informes econòmics, junt a la sol·licitud de consulta sobre la viabilitat de la iniciativa amb un canvi en la mercantil, ara Azulmed, SLU, del mateix grup STN, i en l'acotació de l'àmbit territorial i també la seua admissió a tràmit com a possible PIES. De fet, mitjançant Resolució de l'1 d'agost del 2022, de la Direcció General de Política Territorial i Paisatge, es va admetre a tràmit la sol·licitud per a, en el seu cas, declarar com a PIES una activitat logística ceràmica en els municipis de Xilxes, Moncofa i la Vall d'Uixó. A partir de la resolució es va remetre a l'òrgan ambiental la sol·licitud d'inici de l'avaluació ambiental estratègica del pla d'ordenació que dona cobertura al PIES i als ajuntaments també de Xilxes, Moncofa i la Vall d'Uixó als efectes d'obrir un tràmit d'audiència.

Igualment, a setembre es va publicar en el DOGV anunci d'informació pública del projecte d'activitat logística ceràmica en aquests municipis perquè qualsevol persona física, jurídica, entitat o institució poguera presentar les al·legacions que considerara pertinents.

Finalment, al febrer del 2023 l'òrgan ambiental de la Generalitat ha emés el document d'abast de l'estudi d'avaluació ambiental i territorial estratègica.

Com podem vore, hui es dona un dels últims passos per poder tindre el PIES després de dos anys de treball per part de la Generalitat. I vull aprofitar per a agrair a tot el personal de les conselleries intervinents pel seu treball per tal d'aconseguir aquesta fita.

Feta aquesta introducció, cal dir que els PIES responen a un marc de col·laboració publicoprivada que pretén desenvolupar l'estratègia territorial de la Comunitat Valenciana i potenciar, al mateix temps, els sectors econòmics amb elevada capacitat de generar rendes i ocupació per al conjunt del territori. Perquè si volem facilitar la implantació racional d'activitats econòmiques en el territori de manera que aquestes siguen plenament compatibles amb la conservació i millora dels seus valors ambientals, culturals i paisatgístics, hem de desenvolupar eines que ho facen possible; sols així aconseguirem, per una part, donar seguretat, claredat, estabilitat, als agents socials i econòmics per tal que seleccionen a esta comunitat per implantar els seus projectes, i, per l'altra, avançar cap a un canvi de model econòmic on l'economia i la sostenibilitat vagen de la mà.

Per eixos motius, els projectes d'inversió sostenible són selectius i han de complir amb una sèrie de requisits econòmics, ambientals i socials molt exigents per a poder acollir-se a un instrument com aquest. En síntesi, els requisits que han de complir són:

Congruència amb l'estratègia territorial de la Comunitat Valenciana, i, en eixe sentit, el projecte ha de contribuir a la consecució dels objectius i principis directors de l'estratègia en el seu vessant més ampli, des del punt de vista econòmic, ambiental i social.

Interés general. Això suposa tindre un impacte econòmic i social permanent en termes d'inversió i ocupació, circumstància que s'haurà d'acreditar mitjançant informes molt exigents sobre la viabilitat del projecte, el seu impacte en les hisendes locals i autonòmica i la mateixa viabilitat del promotor per a dur a terme la iniciativa empresarial.

Integració territorial, és a dir, ha de presentar una integració adequada en la morfologia del territori, ser compatible amb la infraestructura verda i connectar-se amb les xarxes de mobilitat sostenible, transport públic i sistemes no motoritzats.

Localització selectiva. El projecte s'ha d'ubicar aprofitant singularitats del territori que suposen avantatges comparatius i diferencials, com ara una accessibilitat avantatjosa, la presència d'equipaments públics i privats d'altres prestacions, o un entorn ambiental i paisatgístic de qualitat.

Efectivitat. El que implica que ha d'executar-se de manera immediata, una vegada aprovats els instruments d'ordenació i gestió, almenys una fase del projecte que haurà de ser la de major capacitat de l'actuació.

Rellevància. Aquests projectes d'inversió han d'acollir usos i activitats amb elevada capacitat de dinamitzar el territori o fer costat a sectors fonamentals de l'estructura econòmica de la Comunitat Valenciana. En general, es tracta de projectes industrials, logístics o terciaris, que permeten millorar la competitivitat del territori, impulsar la reconversió dels sectors tradicionals, atraure talent i facilitar la internacionalització de les empreses o d'actuacions significatives de millora del sistema rural, i s'han d'avaluar a l'escala territorial adequada; motiu pel qual, en el cas d'implantar-se en municipis del sistema rural, els seus efectes s'analitzaran en l'àmbit rural corresponent i hauran d'estar basats en els recursos endògens d'aquestes comarques o en l'atracció d'activitats innovadores compatibles amb aquest medi.

Senyories, el projecte d'inversió que els presente en aquesta compareixença és un gran centre logístic en l'àmbit territorial del clúster ceràmic de Castelló, a càrrec de la mercantil Azulmed SLU, en els termes municipals de Xilxes, Moncofa i la Vall d'Uixó, amb una extensió aproximada d'1,6 milions de metres quadrats, dels quals el 51 % recau a la Vall d'Uixó; el 38 % a Xilxes; i l '11 % a Moncofa. El total aproximat de la inversió directa és d'uns dos-cents milions d'euros, amb creació neta d'uns sis-cents cinquanta llocs de treball, i contribuïx també al manteniment de les més de dos mil ocupacions pertanyents a les diferents fàbriques de taulell del grup empresarial STN Ceràmica.

Amb això, aquest grup tauleller planteja una estratègia de concentració i optimització de càrregues i millores de l'eficiència quant als costos logístics de l'empresa. Doncs, bé, aquest centre logístic s'adapta als requisits i condicionants dels PIES que els he explicat fa uns minuts, està d'acord amb els objectius i principals directors de l'estratègia territorial de la comunitat. Segons l'estudi del sector logístic de la comunitat, deixa patent el gran potencial logístic de les comarques de la Plana, que són, junt a l'àrea metropolitana de València, les zones amb major demanda potencial de sòls per a les activitats logístiques en aquest moment, produïx un impacte de gran escala i permanent quant a inversió i ocupació amb les xifres, a les que he fet referència abans, és a dir, 200 milions d'euros d'inversió directa i 650 noves ocupacions.

Quant a la compatibilitat amb la infraestructura verda, el disseny del parc logístic presentat respecte a les traces de dues vies pecuàries que els limiten, i es proposa una adequada connexió entre les infraestructures verdes externa i interna de l'actuació. L'actuació proposa la creació d'un parc periurbà d'uns noranta mil metres quadrats i un parc forestal d'uns cent seixanta-cinc mil metres quadrats de superfície que envolta l'actuació millorant la seua integració en el territori, tots dos parcs seran de caràcter públic i aptes per a pràctiques d'esplai i esportives beneficiant-se els municipis de l'entorn.

Respecte a la seua connexió amb els sistemes de transport sostenible, el projecte comporta l'execució d'un carril bici i una passarel·la elevada per a ciclistes i vianants que enllaçarà l'àmbit de l'actuació amb l'estació ferroviària de rodalies de Xilxes, permetent l'accés no sols a l'àrea del projecte sinó a altres equipaments d'aquest municipi.

Pel que fa a la localització selectiva, aquest parc logístic se situa al costat del corredor ferroviari mediterrani pròxim als ports de València, Castelló i Sagunt amb connexió a la CV-10 i amb eixida directa a l'AP-7, a escassa distància del parc empresarial. També és important assenyalar la seua proximitat a les dues grans plataformes logístiques intermodals futures de Sagunt i Castelló, que permetran disposar a curt i mitjà termini d'una oferta intermodal portuària i ferroviària molt competitiva.

Quant a la qualificació del territori, és un projecte que reforçarà notablement el clúster ceràmic de Castelló i estalviarà costos energètics en un moment com l'actual d'elevada volatilitat i incertesa en el mercat de l'energia. En aquest sentit, l'acord del Consell exigirà l'adaptació del sostre de l'actuació a la col·locació de panells fotovoltaics per a produir energia en règim d'autoconsum, tant per a la nova planta com per a la totalitat del polígon industrial on es localitza l'actuació.

Respecte de l'efectivitat sobre la seua implantació immediata, els informes econòmics realitzats per la conselleria competent en matèria d'indústria i sectors productius mostren la solvència de l'empresa promotora, la viabilitat del projecte és des del punt de vista del resultat urbanístic final i el seu impacte sostenible sobre les hisendes públiques. Aquesta immediatesa és reclamada pel mateix promotor, ja que les seues estratègies a curt termini passen per concentrar les seues càrregues, hui disperses en diverses localitzacions, per una localització central que permeta gestionar de manera eficient els estocs de producció, estalviar costos energètics i reduir les emissions de CO2, amb la qual cosa es produirà un efecte net favorable quan aquestes emissions impulsores del canvi climàtic.

Altres aspectes a considerar en la declaració del projecte per part del Consell són els condicionants ambientals del projecte. En principi, no es detecten efectes ambientals significatius que impedisquen la realització del projecte, encara que, com en la majoria d'aquestes grans actuacions, es plantegen per part de l'administració ambiental una sèrie de condicionants ambientals i territorials que haurà de complir l'actuació. A més, el pla haurà de proposar mesures d'impacte favorable quant a la perspectiva de gènere, infància i família, així com polítiques inclusives en la contractació de treballadors.

Així mateix, el pla haurà de desenvolupar un procés de participació pública d'elevada qualitat i exhaustivitat, havent d'efectuar consultes i reunions amb els agents públics i privats involucrats, col·lectius ciutadans, associacions de veïns, grups polítics, ajuntaments, sindicats i empresaris, etcètera.

Respecte dels paràmetres urbanístics i territorials, la intenció és que l'acord del Consell propose un sostre màxim d'edificabilitat d'un milió de metres quadrats i es recomanarà que l'actuació dispose de major superfície per a aparcaments de vehicles pesats i menor per a vehicles privats, per la connexió per a ciclistes i vianants amb l'estació de rodalia derivada de l'actuació.

Quant a les administracions encarregades de realitzar l'aprovació dels diferents instruments de planificació, gestió i seguiment, el Consell proposarà que l'aprovació dels instruments d'ordenació i gestió de l'actuació es durà a terme per la conselleria amb competències en ordenació del territori i urbanisme amb la col·laboració dels municipis de Xilxes, Moncofa i la Vall d'Uixó. Aquests municipis seran, a més, els encarregats del control de les obres d'urbanització i edificació. El seguiment i el control de l'execució del PIES, compliment dels terminis, renúncies, o canvis en les condicions de gestió, correspondrà a la conselleria competent en matèria d'economia, indústria i sectors productius.

I, per últim, quant a les etapes del PIES, es va proposar que s'establisquen tres: la primera comportarà tota l'obra d'urbanització, la rehabilitació de les edificacions de valor patrimonial i la implantació de naus logístiques en una superfície de 366. 200 metres quadrats amb un període temporal màxim de quatre anys; la segona comprén el condicionament de les parcel·les identificades en aquesta fase amb una superfície de 277. 850 metres quadrats i la corresponent construcció de les naus logístiques amb una duració estimada de tres anys. S'integrarà en aquesta fase la rehabilitació de la construcció existent en la finca de la Comtessa.

La tercera comprén el condicionament de les parcel·les identificades en aquesta fase amb una superfície de 312. 100 metres quadrats i la corresponent construcció de les seues naus logístiques i amb una duració estimada de tres anys. El termini màxim d'execució del PIES s'estableix per un període de deu anys a comptar des de l'obtenció de les corresponents autoritzacions administratives. Amb les pertinents justificacions es podrà prorrogar cadascuna de les fases en un màxim d'un any i se sol·licitarà a l'òrgan competent l'impuls i la gestió dels PIES amb antelació a la culminació d'aquest. En els casos d'incompliment dels terminis s'estarà a allò regulat en matèria de contractació pública respecte de la imposició de penalitats al promotor.

No és res nou, senyories, si els dic que actualment estem davant d'un escenari internacional on el territori com actiu no deslocalitzable ha cobrat un elevat protagonisme en ser factor clau de competitivitat a través de la posada en valor dels seus components d'excel·lència per a captar inversions, talent i generar renda i ocupació, però sobretot pels efectes que produirà la relocalització de la indústria a nivell global i la importància que està tenint l'urbanisme logístic, Vistes les conseqüències pernicioses que té una deslocalització de l'economia en situacions d'emergència sanitària mundial com les que hem patit. Prova d'això ha sigut la decisió també del grup Volkswagen d'implantar la primera gigafactoria de bateries elèctriques a Sagunt, on fa dues setmanes començaven les obres.

Des de la Generalitat estem facilitant el desplegament urbanístic necessari allí on corresponga per tal d'impulsar la implantació racional, l'activitat econòmica i generadora d'ocupació, de manera que uns i altres siguen compatibles amb la conservació i millora dels valors ambientals, culturals i paisatgístics del nostre territori.

En definitiva, el que estem fent és apostar per un nou tipus d'urbanisme, un que siga productiu, que facilite la relocalització de l'economia des del respecte als valors de cohesió social, sostenibilitat econòmica i mediambiental, perquè, com diu el president Ximo Puig: les inversions no vénen, es busquen. Això és el que està fent aquesta administració, treballant de forma decidida, creant instruments urbanístics innovadors i àgils per tal d'assolir l'urbanisme productiu que ha de caracteritzar a la Comunitat Valenciana, deixant enrere per fi l'urbanisme especulatiu que ha estat present durant molts anys i que tan mal ha fet al nostre territori.

Amb la posada en marxa d'aquest PIES donem un pas més per tal d'assolir aquest objectiu, una actuació molt important en termes econòmics, d'inversió i productiu, i també socials, de creació de llocs de treball, que beneficiarà tant a la comarca com a la Comunitat Valenciana que mira el present i també el futur amb una visió proactiva, d'ordenació territorial, productiva, sostenible i eficient.

Moltes gràcies.

El senyor president:

Moltes gràcies, senyora consellera.

Ara és el temps dels grups i de les seues senyories, començant per la diputada no adscrita, senyora Serna. Quan vosté vullga.

La senyora Serna Rosell:

El senyor president:

Moltes gràcies, senyora Serna.

Ara és el temps del Unides Podem. Senyora Blanes, quan vullga.

La senyora Blanes León:

Gràcies, president.

Moltíssimes gràcies, consellera, senyora Tormo.

Bé, nosaltres és cert que ens alegrem moltíssim que una figura, un instrument urbanístic com aquest de les PIES per fi es pose en marxa. I ho diem amb satisfacció perquè entenem que és un pas important, hi ha un canvi de model important respecte a antecedents com podien tindre les ATE, que evidentment jo crec que hi ha diferències importants i, si tenim al cap algunes, li parle en primera persona, vosté sap l'ATE d'Alcoi els problemes que ens ha portat, que posava en perill l'aqüífer de tot el municipi, posava en perill l'aigua que bevem tots els alcoians i les alcoianes. Evidentment, jo crec que aquest instrument sí que dóna eixes garanties de protecció del territori.

Sí que és cert que, de tota manera, hem d'estar a l'aguait de tots els procediments, i això també és un dels canvis que té aquesta figura urbanística, precisament per això, per la participació que sí que es garanteix durant tot el procés, per eixa transparència que aquest tipus de projectes han de passar, han de tindre en compte.

I sí que m'agradaria destacar algunes qüestions que vosté també ha comentat en la seua intervenció, però crec que són importants que es tinga en compte de què estem parlant. Evidentment que el tema de posicionament estratègic que té aquesta instal·lació quan al clúster de ceràmica de Castelló és importantíssim, però també perquè el lloc en el qual s'ubica, doncs bé, doncs el dota d'unes característiques que el fan possiblement el més idoni per a la seua implantació, doncs pel que ha comentat, totes les connexions que té quant al transport, ja siga per la connexió a l'eixida directa a l'AP-7, la CV-10 o, evidentment, la seua situació estratègica respecte al port de Castelló, de València i de Sagunt. Per tant, entenem que és i potser el lloc adequat.

I després també per eixa compatibilitat que ha de tindre també en els espais naturals, ja siga en el parc natural de la serra Espadà, com també a l'hora de fer eixa inversió que es tinga en compte i que, bé, doncs els obligue d'alguna manera a eixa reversió a la resta de la ciutadania en el que són les instal·lacions per a l'oci, no? , i per a l'esport per a tota la ciutadania. Ho ha comentat vosté, no? , tota aquesta superfície verda que ha de tindre i que això farà que la integració paisatgística siga molt més adequada i no, com dèiem, comparativament amb altres projectes que podem conéixer.

I després algo que sí que ens havien traslladat els propis municipis, bé, de fet sí que ho han traslladat perquè han fet al·legacions al respecte, i és el tema de les instal·lacions fotovoltaiques. Des d'ací, des del meu grup parlamentari, sempre hem reclamat que s'utilitzen i que s'aprofiten tots aquells sostres que estiguen disponibles, que hi ha molts, no sols en aquestes noves construccions, sinó en totes aquelles que ja existeixen, i que no hi haja, per a evitar eixe excés de consum de territori que en tots aquestos macroprojectes de plaques fotovoltaiques s'està pretenent. Entenem que açò és molt més sostenible i, evidentment, doncs aprofitar els sostres ha de ser una de les prioritats, sobretot perquè quan estava plantejant-se el projecte Arada es deixava pràcticament tota la superfície disponible de sòl industrial de Xilxes quedava totalment ocupada, i açò sí que té una reversió, entenem, econòmica per a la zona.

Eixe és un altre dels aspectes que també m'agradaria destacar, i que crec que vosté també ho ha comentat, i és el tema de l'exigència, d'una major exigència, que hi haja una continuïtat i una reversió econòmica real. Perquè, com bé li dic, tenim pocs exemples anteriors, però li torne a posar el cas de l'ATE d'Alcoinnova, per exemple, no tenia cap tipus de projecte industrial ni garantia de cap tipus d'ocupació a mitjà i a llarg termini. Per tant, bé, doncs quina garantia dóna que açò s'haja de revertir. I sobretot els terminis perquè finalment es duga endavant l'obra, perquè si hem de facilitar d'alguna manera que aquest tipus d'instal·lacions es facen d'una manera més àgil i no pel procediment ordinari, ha de ser perquè hi haja una real urgència, que açò es faça el més breu possible. Per tant, per a nosaltres açò també és fonamental i que no servisca simplement per a saltar-se aquelles restriccions o aquells controls urbanístics i mediambientals, i després, bé, doncs es deixe ahí passant el temps i que sobretot, doncs bé, doncs que després es faça un mal ús o un ús diferent per al qual estava previst.

I després una cosa que nosaltres veiem evidentment molt positiva és que tot açò haurà de sotmetre's a avaluació ambiental i territorial, com no podria ser d'altra manera o com podríem entendre que no pot ser d'altra manera i que sí que ho ha sigut en altres moments.

Per tant, nosaltres, bé, doncs alegrar-nos per aquest projecte. Dir que serà una primera prova en què aprofitarà per a fer valdre que hi ha instruments urbanístics que poden facilitar la implantació sense perdre en cap moment el tema de la protecció i de la garantia del territori. I, per tant, estarem atentes, sap segur vosté que nosaltres en açò estarem molt atentes sobre el tema. I sobretot algo que també sempre reclamem, que els municipis siguen escoltats, que és molt important, perquè al final són els més propers als ciutadans, sempre ho diem, però de vegades no se'ls escolta el suficient, i en este cas sí que serà així.

Gràcies.

El senyor president:

Moltes gràcies, senyora Blanes.

És el temps del grup Vox Comunidad Valenciana, senyor Aguirre. Cuando quiera.

El senyor Aguirre Larrauri:

El senyor president:

Moltes gràcies, senyor Aguirre.

Ara és el temps del grup Ciudadanos, senyor Del Pozo. Quan vullga.

El senyor Del Pozo Querol:

Ha sido un placer trabajar aquí en esta décima legislatura en les Corts, y que sepáis que, bueno, siempre estaré encantado de recibiros en Castellón.

El senyor president:

Moltes gràcies, senyor Del Pozo, i igualment.

És el temps del grup Compromís.

Senyora Ferrer, quan vullga.

La senyora Ferrer Matvieychuc:

Moltes gràcies, president.

Moltes gràcies, senyora consellera, per la seua compareixença, per a portar-nos un exemple magnífic de bones pràctiques territorials i urbanístiques que donen resposta a les necessitats de la nostra indústria i, al mateix temps, tenen una repercussió des del punt de vista social i econòmic molt interessant, perquè estem parlant de relocalitzar llocs de treball, relocalitzar activitat econòmica, i també amb un respecte exquisit pel territori, per l'ordenació del territori, pels seus valors, per la seua multifuncionalitat, també per ser sinèrgic des del punt de vista de l'aprofitament d'aquesta actuació per a crear zones verdes compatibles, vaja! , d'ús públic, un projecte en el qual se contempla la intermodalitat i el transport no motoritzat.

És francament il·lusionant que, després de quatre anys d'aprovada la Llei d'ordenació del territori, urbanisme i paisatge, on es crea aquesta figura, aquest instrument, vore que s'està aplicant i que els projectes que són objecte d'aquest instrument realment contribuïxen de manera decidida no sols al desenvolupament econòmic, sinó a un desenvolupament social, sostenible i responsable amb el paisatge, responsable amb l'ordenació territorial, i responsable amb el medi ambient.

I, també, aquest projecte és un exemple clar de com una regulació acurada d'una figura urbanística manté les garanties de sostenibilitat ambiental, manté les garanties d'un ús racional del territori i també dels recursos naturals, i incorpora la participació pública tant de les entitats locals, per descomptat, com administracions, però, sobretot de la societat. Perquè crec que és, com deia al principi, una bona pràctica quant a la gestió urbanística i territorial en el nostre territori que contrasta amb temps pretèrits en els quals se optava més per la desregulació, la discrecionalitat i, fins i tot, l'arbitrarietat, teòricament per a atraure inversions que després eren pufos, que era pura especulació, i que no tenia cap mena de serietat quant al compromís de les empreses amb el territori, els pobles, les administracions i la societat en la qual se s'insereixen.

Per tant, és, diga'm, un fermall de legislatura des del punt de vista ací, de les Corts, que, probablement, segurament serà esta l'última Comissió de Medi Ambient, Aigua i Ordenació del Territori, és molt satisfactori vore el bon treball que s'està portant a terme des del govern valencià per a protegir el territori, per a posar en valor la potencialitat de la nostra societat i també de la nostra economia, sense perdre de vista l'interés general. Per això, li done l'enhorabona.

I aprofite el minutet que em queda per a compartir amb els meus companys i companyes d'aquesta comissió, doncs, això, un poquet l'acomiadament d'aquesta legislatura que ha sigut francament (rient) intensa. I, sobretot, agrair a tots i totes, doncs, tots els debats, tots els encontres i desencontres, però sempre des del respecte i, fins i tot, l'afecte, encara que estigam en posicions divergents en moltes ocasions.

I, per descomptat, agrair moltíssim a tots els serveis de la cambra i, en particular, a la nostra lletrada, que sempre ha estat a disposició per a ajudar-nos a representar i a fer el nostre treball parlamentari el millor possible.

Moltes gràcies.

El senyor president:

Moltes gràcies, senyora Ferrer.

Ara és el temps del grup Popular.

Quan vosté vullga, senyora Díaz.

La senyora Díaz González:

Pero, bueno, ustedes, también, ahora mismo tienen la gran polémica encima de la mesa, y de ahí que estén tanto tiempo, tantos años paralizados numerosos expedientes de energías renovables que no tienen por qué contar con ese informe favorable por parte de los ayuntamientos; y de ahí, ustedes, pues se ha creado la gran polémica que hace que les dé miedo sacarlos adelante, o, incluso, algún otro plan de acción territorial, como el del área funcional de Castellón, que han preferido dejarlo en un cajón precisamente por la gran polémica y controversia que ha creado, porque ahí sí que había mucha ideología sectaria metida, y, bueno, Arcadi España creo que fue muy inteligente al preferir que ese PAT no saliera adelante, porque es verdad que los municipios estaban totalmente en contra del mismo.

El senyor president:

Gràcies, senyora Díaz.

I, ara, per part del grup Socialista, la senyora Martín té la paraula.

La senyora Martín Pérez:

Estamos, consellera, ante la primera vez que se asiste a este tipo de formulación parlamentaria en la que el ejecutivo presenta a les Corts un proyecto de estas características. Se trata, por tanto, de un salto cualitativo en lo que el parlamento tiene la posibilidad de conocer de primera mano y debatir los proyectos PIE.

En concreto, consellera, como ha destacado usted perfectamente, las características de este PIES del sector azulejero son una extensión aproximada de un millón seiscientos mil metros cuadrados, de los cuales 51. 000 estarán en la zona de Vall d'Uixó…, 51. 000 no, perdón, 51 % en Vall d'Uixó, 38 % en Chilches y 11 % en Moncofa, con una inversión directa de unos dos cientos millones de euros y que suponen la creación neta de uso de 650 puestos de trabajo y contribuye, también, al mantenimiento de las más de dos mil ocupaciones del clúster del azulejo.

El senyor president:

Moltíssimes gràcies, senyora Martín.

I, ara, és el temps de la senyora consellera.

La senyora consellera de Política Territorial, Obres Públiques i Mobilitat:

Gràcies, president.

Bé, jo, donar-vos a tots les gràcies pel to emprat en esta comissió, i jo crec que cada grup ha defés el recolzament al projecte de la manera que ha considerat oportuna o de la manera que ha podido, señora Díaz; porque son tan constructivos, el grupo Popular, que hasta para defender un proyecto muerden, intentan morder, ¿no? Son así de constructivos.

Sí que quería comentar una cuestión. Hay dos grupos parlamentarios que sí que me han comentado el tema de las prisas, el señor Aguirre y el señor Pozo. Yo sí que les tengo que decir que no venimos a vender nada hoy aquí, ha sido toda una tramitación que han llevado a cabo las diferentes consellerias y que venimos trabajando en el proyecto, y que lo que no queríamos es que las elecciones retrasaran este proyecto.

El senyor president:

Moltíssimes gràcies, senyora consellera.

Per a rèplica, només el Partit Popular?

D'acord, doncs, té tres minuts per a fer la rèplica que considere.

La senyora Díaz González:

He de decirle también que usted, bueno, está faltando a la verdad cuando dice que las ATE no pasaban por los trámites medioambientales oportunos. ¡Claro que pasaban por los mismos! Y si pasaban por los mismos, evidentemente no se aprobaban. Y he de resaltar, por ejemplo, y vuelvo a hablar de él, del Puerto Mediterráneo, que al final tuvieron que acudir a la justicia y la justicia les dio la razón, es decir, esos trámites medioambientales y esa evaluación ambiental se debería de haber aprobado, y eran cuarenta y siete informes favorables que ustedes tiraron por la borda porque era una ATE que se había tramitado con un gobierno del Partido Popular.

El senyor president:

Moltíssimes gràcies, senyora Díaz, igualment.

I, bé, ara, la consellera disposa d'un temps de rèplica que supose que vol utilitzar.

La senyora consellera de Política Territorial, Obres Públiques i Mobilitat:

Gràcies, senyor president.

El senyor president:

Molt bé. Moltíssimes gràcies, senyora consellera.

Igualment, en nom dels membres de la Mesa i jo crec que dels diputats d'aquesta comissió.

Ara, en principi (veus)… Sí, per això no li he donat la paraula ni res. Bé, cadascú ha fet el que havia de fer més o menys, de veritat, el senyor secretari ha fet la seua tasca, la senyora lletrada, ja ho vam dir, però s'ha de reconèixer la seua…

El senyor secretari:

El senyor president:

Bé, en principi, per acabar amb la formalitat, jo crec que no hi hauria, (veus) exacte, si algun grup vol presentar una resolució tindria un temps i després ho podríem debatre, crec que ahí hi ha unanimitat en el tema.

Per tant, ací tanquem el punt, tanquem la sessió i tanquem la legislatura en esta comissió. I moltíssimes gràcies a tots.

(S'alça la reunió a les 12 hores i 27 minuts)

