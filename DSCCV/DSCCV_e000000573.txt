Comissió d'Educació i Cultura celebrada el dia 2 de desembre de 2005. Comença la reunió a les 10 hores i 59 minuts. Presideix la il·lustre diputada senyora Elvira Suanzes Fernández. Reunió número 12.

Debat del Projecte de llei del Misteri d'Elx (RE número 34. 848, BOCV número 137).

La senyora presidenta:

. (Inoïble) Vamos, por favor, a comprobar si hay quórum.

(La senyora secretària passa llista per tal de comprovar el quòrum)

El senyor Ferraro Sebastiá:

La senyora presidenta:

El senyor Ferraro Sebastiá:

¿No vale la constancia verbal?

La senyora presidenta:

Y el siguiente punto es el debate en comisión del Proyecto de ley del Misteri d'Elx. A esta Mesa no ha llegado ninguna agrupación a la hora del debate. Pues empezamos por el debate de la primera enmienda, que es del Grupo Parlamentario Popular.

La senyora Nácher Pérez:

Gràcies, senyora presidenta.

Que passe l'esmena número 1 i número 2 a votació.

La senyora presidenta:

Pasamos al debate de la siguiente enmienda, que es de Esquerra Unida-Els Verds-Esquerra Valenciana: L'Entesa.

El senyor Oltra i Soler:

Gràcies.

La senyora presidenta:

El senyor Oltra i Soler:

La senyora presidenta:

El senyor Oltra i Soler:

La senyora presidenta:

El senyor Oltra i Soler:

La senyora presidenta:

El senyor Oltra i Soler:

Gràcies.

La primera esmena fa referència a una sol·licitud de canvi de denominació en tot el text. És un tema que figura en diversos articles i s'anomena com a "junta rectora" l'òrgan que fins ara sempre s'ha conegut com a "junta local gestora". Pense que és un nom que està arrelat en el poble. És el nom que la gent utilitza i no veig cap necessitat de canviar-lo. Per tant, nosaltres demanaríem que en tots els articles on figura "junta rectora" continuara figurant el nom que sempre ha estat, que ja dic que és un nom que no molesta en absolut, és el nom que la gent accepta i que, per tant, crec que deu continuar.

Gràcies.

La senyora presidenta:

La senyora Nácher Pérez:

Gràcies, senyora presidenta.

Senyor Oltra, només dir-li que no està en la realitat social d'Elx perquè esta denominació és la proposada pels membres de l'actual junta local gestora que han dit que deuria dir-se "junta rectora".

Moltes gràcies.

La senyora presidenta:

El senyor Oltra i Soler:

En este cas, faig una agrupació de. Si me compta el temps, utilitze ja. (Pausa).

Bé, ací fem una agrupació de nou esmenes: 4, 5, 6, 8, 9, 10, 11, 12 i 13.

La senyora presidenta:

El senyor Oltra i Soler:

Gràcies, senyora presidenta.

La primera esmena, la número 4, és a l'article primer. És l'article que d'alguna manera ve a marcar l'objecte de la llei, tal com diu el seu títol.

En este article, nosaltres demanem la incorporació d'un paràgraf que considerem important. Històricament la Festa, el Misteri d'Elx sempre. , des de fa segles pertany al poble d'Elx, representat pel seu ajuntament i, per tant, això jo crec que deu quedar clar en eixe primer article.

En els primers avantprojectes de la llei que se feren en el seu moment això no apareixia, de cap manera. I, després, en el que tenim damunt de la taula, en estos moments, sí que apareix però apareix en l'exposició de motius i d'aquella manera. Nosaltres considerem que deu aparéixer en el mateix text normatiu, com una declaració de principis en eixe primer article i, per tant, insistim molt que ahí deu estar. I, per tant, la inclusió que demanem és que conste que la Festa, el Misteri és una senya d'identitat del poble d'Elx i de tots els valencians i valencianes, i que pertany al poble d'Elx que des de fa segles i per mitjà del seu ajuntament ha vingut garantint la seua representació. I eixos valors són els que justifiquen la seua inclusió com a bé d'interés cultural, que és el que ja figura en el text de l'article proposat. Considerem això bàsic, ja dic, per a marcar eixe reconeixement.

Després, en l'esmena següent, l'esmena número 5, el text de la llei fa referència a. Bé, en un paràgraf ahí. ­és l'article 2­ diu que és finalitat del patronat tal. , i acaba anomenant l'església catòlica en totes aquelles qüestions litúrgiques i religioses. S'ha de recordar que el Misteri té una partitura, que és el consueta i, per tant, jo crec que interferències ahí de ningú, de ningú, ni de l'ajuntament, ni de la Generalitat ni de l'església tampoc. Sobren en estos moments. Jo crec que és introduir una porta que el dia de demà no sabem a què pot donar en un tema com aquest que ja ha tingut problemes, per cert, amb l'església en altres èpoques.

I després fem una esmena. , hi ha diverses esmenes al tema de la composició del patronat. Considerem que és un dels articles, evidentment importants, d'aquesta llei. Nosaltres, tant en el debat de totalitat com en algunes declaracions, hem dit que el motiu d'aquesta llei, que no acabem de trobar la seua justificació, al final el que va a quedar va ser legalitzar un repartiment de la tortada, fonamentalment del tema de la composició. Pareix que al final siga eixe l'objectiu principal de la qüestió. I en eixe sentit se promou ací una proposta de composició que nosaltres considerem absolutament intolerable i agressiva als interessos del poble d'Elx com a tal. I quan parle del poble d'Elx parle del poble representat pel seu ajuntament, amb independència de qui estiga en cada moment en eixe ajuntament. Però l'ajuntament és l'òrgan que ha mantingut viu el Misteri, que ha garantit la seua representació i és l'entitat que. ­què anem a dir? ­, més prop del poble, la que al final acaba resolent tots els problemes, a què la gent acudix, la que, en definitiva, entén més de la matèria.

Jo crec que això són elements més que suficients perquè tinguera de nou. I dic "de nou" perquè ho ha tingut sempre fins a una època en la qual va estar expropiat, per dir-ho també suaument, quan acabà la Guerra Civil, que el general Franco, mitjançant alguns decrets i tal els va apropiar de la Festa i inclús se posà ell mateix com a president, president nacional, Francisco Franco, i altres càrrecs que se van repartir el ministre d'Educació nacional. O siga, una cosa d'eixes, d'aquella manera. O siga, això volia dir espoliar la Festa, dur-se-la a Madrid i, inclús, militaritzar-la, en eixos moments, perquè fins i tot el capità general de la regió formava part dels òrgans de gestió.

Des d'aquella data sempre s'ha estat lluitant perquè la Festa tornara al poble d'Elx, tornara al seu ajuntament. Això no s'ha pogut aconseguir. Se va fer un canvi de normativa, alguna modificació del reglament, l'any 1951, per exemple, però fins a l'any 1983, el naixement de l'estat de les autonomies, en què naix la Comunitat Valenciana, no se produïx la transferència ací a València, però és una transferència que es queda limitada, simplement, a dir que la representació que abans tenia l'estat nacional ara la té la Generalitat Valenciana. Però continuà, continuà sense passar al que seria el seu legítim propietari, que era l'Ajuntament d'Elx. Inclús en la composició passà exactament igual, vitalícia, etcètera, etcètera.

Tot això fa que en estos anys ha sigut també una constant la sol·licitud, l'esperança de poder resoldre aquesta qüestió pendent i que en el seu moment se poguera tornar esta titularitat al lloc d'on mai deuria haver eixit. La veritat és que la proposta de llei no contempla això.

Jo crec que és important que dos institucions com són ara la Generalitat Valenciana i com ha estat sempre el bisbat, participen, participen, però no que tinguen majoria. Dos dels tres terços de representació, dos són nomenats per gent de fora, en este cas la Generalitat i el bisbat, i jo crec que és una sobrerepresentació que es fa a costa de la representació de l'Ajuntament d'Elx.

Des d'eixe punt de vista, nosaltres lògicament no podem compartir eixa qüestió i demanem en la nostra proposta, demanem que siga d'una altra forma, de manera que mantenint la representació d'estos dos alts organismes es canvie radicalment la proposta que figura en el projecte de llei. On diu que se nomenaran 15 patrons, de manera que seran 5 per part de l'ajuntament, 5 per part del bisbat i 5 per part de la Generalitat Valenciana, nosaltres proposem que siguen 13 persones i d'eixes 13 persones, de reconegut prestigi, vinculades a la Festa, etcètera, designades per un període de 8 anys, 7 d'elles proporcionalment pel ple de l'Ajuntament d'Elx, amb la qual cosa és majoria, i 3 per la presidència de la Generalitat i 3 pel bisbat d'Oriola. De manera que queda garantida la majoria de les persones que vindrien provinents de nomenaments de l'Ajuntament d'Elx. Inclús pensem que és millor que siga l'Ajuntament d'Elx el que figure com a tal, i no l'alcalde o l'alcaldessa d'Elx perquè considerem que en estos moments de democràcia, el tema dels nomenaments digitals no deurien continuar figurant així, a pesar que després, a l'hora de la veritat, haja de ser el que signa. Però la proposta ha de vindre del ple de l'ajuntament que és l'òrgan adequat per a este tipus de qüestions.

És una de les esmenes, jo crec que important quant que d'alguna manera pot inclinar, evidentment, el vot nostre però, d'alguna manera, el que. aquest projecte de llei siga un projecte que ve a afavorir solucions o que ve a legalitzar situacions que a la millor fins ara no estaven o a garantir-se majories que no són ni les històriques ni crec que siguen les convenients.

Després, també hi ha una sèrie d'esmenes que apareixeran en altres moments, també, perquè aquest projecte de llei patix d'una cosa freqüent en les propostes que vénen del Partit Popular. I és la utilització d'un llenguatge sexista. Solament existixen els hòmens, per a tot, de manera que quan se parla de l'alcalde d'Elx és l'alcalde; no se contempla ni tan sols la possibilitat d'una alcaldessa o un conseller o consellera, un secretari o secretària, etcètera, etcètera. Això és una cosa que, bé, jo sé que a la millor ens motiva algun somriure per part d'algú. I és que no sé per què hem de també dur aspectes legals, llenguatges sexistes, llenguatges classistes en este cas, i, per tant, sempre demanem eixe esforç en este cas a la Generalitat, que és la que du el projecte de llei perquè milloren això, que no és tan difícil, fins i tot algun projecte recent hi ha hagut que s'ha millorat eixe tema, que no és tan difícil, i almenys faríem que fóra realitat també en els texts legals això de la no discriminació de la dona. Jo m'imagine que la presidenta ha d'estar d'acord amb el que li estic dient, no? Em pareix que té un càrrec en eixe sentit per al seu partit. Per la cosa que siga continua presentant això, no? Per tant, nosaltres hem fet aquí un paquet d'esmenes en el sentit de demanar que en estos casos concrets s'elimine eixa referència com alcalde, conseller, secretària, etcètera, etcètera.

Després, esta llei ­també ho vam dir en el debat de totalitat­ és una llei, que a més ha provocat ara mateix problemes entre els portaveus, perquè és una llei feta, diguem, legislativament i tècnicament d'una forma molt deficient, molt deficient, feta, pareix, com a desgana; o pareix que, una volta resolt el tema de la representació, que pareix que era el tema més important, la resta era secundari, i bé, doncs ahí està, això és el que ha eixit, i d'alguna manera haveu de tragar.

Hi ha una sèrie de qüestions que el propi Consell Jurídic Consultiu planteja com que s'haurien de resoldre perquè no ho estan. I bé, el Partit Popular o la conselleria en este cas passa olímpicament d'estos temes, com ells són perfectes, no van a acceptar correccions ni de l'oposició ni del Consell Jurídic, perquè, clar, això seria reconéixer que poden cometre errors, i això m'imagine que no és de rebut.

Però, per exemple, el text de la llei parla de convocatòries extraordinàries del patronat rector. En cap moment, en cap moment del text es nomena que és una convocatòria extraordinària, amb la qual cosa o no existirà mai o això quedarà a l'absoluta discreció d'algú. Això, lògicament, és una llei i no es pot votar. És a dir, si existixen, i crec que han d'existir les convocatòries extraordinàries, doncs lògicament ha de regular-se de quina manera es faran i no serà el quòrum mínim per a poder forçar eixa reunió, etcètera, etcètera.

Nosaltres hem presentat una esmena en eixe sentit, que jo crec que és una esmena que resol eixe problema, però jo crec que és un problema, i ho dic per a la gent que haja de gestionar després esta llei, que no està, no està regulat, no. I és que es reunirà també amb caràcter extraordinari quan així ho sol·liciten com a mínim la tercera part dels membres del patronat. Jo crec que és una posició absolutament correcta i que no entendria, no entendria com no estaria votada per la majoria o per la unanimitat en este cas de la comissió.

També hi ha una altra esmena que fa referència a un tema que és de les convocatòries. Jo crec que tota la llei, tota la llei descansa en la primacia d'una de les tres parts, que és la Generalitat Valenciana, sobre el propi ajuntament, com si. o no acabaren de fiar-se de l'ajuntament o si volgueren, diguem, fer constar en cada punt eixa primacia sobre la representació municipal. I en eixe sentit, el punt 5, de l'article 5, quan parla de les convocatòries, diu que seran fixades per l'alcalde d'Elx, prèvia consulta al president de la Generalitat. El president de la Generalitat és president d'honor, president d'honor. Aleshores, nosaltres pensem que cal, lògicament, comunicar-li el tema, però no dependre una reunió on va estar presidida de fet per altra persona, dependre de l'agenda, sinó comunicant-li la reunió que es pensa fer tal dia per si hi ha qualsevol pega, però que no depenga eixe tema de si aquell li dóna el vist-i-plau, que damunt, segurament, ni anirà a la reunió. I demanem que això siga substituït pel tema de consulta prèvia o amb comunicació prèvia.

I després, l'article 6, que també fa referència al conjunt del patronat, que és. , ahí ha de ser també un error, perquè diu que aprovara l'avantprojecte del pressupost, diu el Patronat Rector. Ja dic que la llei està feta pèssimament a nivell tècnic. I aleshores, clar, qui aprova el projecte de pressupost? Algú l'haurà d'aprovar, no està previst.

La senyora presidenta:

La senyora Nácher Pérez:

Moltes gràcies, senyora presidenta.

Anem a presentar una esmena transaccional a l'article primer en la qual s'arreplega el primer punt de l'esmena d'Esquerra Unida, el segon és el que presenta la llei i el tercer és el mateix que hi ha en la llei. Per tant, és igual el d'Esquerra Unida com el que en estos moments existeix en la llei. Per tant, li l'anem a fer arribar als distints grups perquè miren si la volen transaccionar o no.

Quant a l'article cinqué, bé. , en l'article dos vosté torna a fer referència a l'església catòlica. Ens ha fet ací una ressenya històrica que pareixia que el Misteri es representara a l'Almudena o a la Castellana en lloc de la Basílica d'Elx, perquè clar, estem intentant solucionar eixe tema. Vosté sempre es remet al mateix, al patrimoni nacional, i vaja, qui no conega el Misteri d'Elx es pensa que a l'Almudena es representa tots els anys, perquè li l'han llevat a Elx. A Elx no li han llevat res.

Quant a l'església catòlica, ha d'estar perquè és una part sacroreligiosa. Mire, intentar vore la història, i sobretot en l'època que vosté fa referència, que van intentar llevar el Misteri de. llevar-lo l'església, mirant-ho amb els ulls del segle XXI, mai, mai podrà valorar-la. M'entén? Perquè en aquella època es feien unes coses que ara ens pareixen a la millor salvatgismes, però es feien i la gent ho acceptava aixina. Vostés volen mirar la història amb els ulls d'ara. Home! Hem d'aprendre, i això ens servix per aprendre, de dir, bé, quines barbaritats es feien. Hem d'aprendre d'eixos moments de la història. Però el que no vol dir que això es fiscalitze hui en una llei. Per tant, com comprendrà, el punt, l'esmena número 5 no li l'anem a acceptar.

Quant a l'article cinqué també hi ha una transaccional en la qual s'ha intentat fer el seu llenguatge sexista, que vosté diu que este grup parlamentari no està d'acord. Mire, jo sóc dona, i amb molt d'orgull, amb molt d'orgull. I ocupe este càrrec igual com vosté. I sap què passa? Que, fixe's vosté, que en un grup que són quasi la majoria dones, vostés, en un grup de sis, sols tenen una dona. És a dir, que vostés no aposten tant, el Grup d'Esquerra Unida, per les dones, sinó les marginen tot el que poden i més, el que passa és que després se'ls ompli la boca dient "no, no, nosaltres per la dona". Però a l'hora de la veritat, la realitat, i va entrar ja ho sap vosté, per eixos vots ahí que van haver a última hora. Perquè sinó el Grup Parlamentari d'Esquerra Unida era tot masculí. Mire quina diferència. Però se'ls ompli la boca en eixe aspecte.

Però mire, este grup parlamentari com sí que es creu les polítiques de dona i sí que creu en el gènere, i açò ho hauria de fer un lingüista i no nosaltres, aleshores tenim una esmena transaccional que, si vosté no l'accepta, la presentaré com a tècnica, on parlem de president/presidenta, alcalde/alcaldessa. I per què li la presentem? Perquè mire, vosté en totes les esmenes que em posa en el punt cinqué, en el punt cinqué s'oblida de fer l'esmena. I el que no pot ser és que en l'articles sí que vaja masculí-femení, i en altres no vaja masculí-femení. Per tant, senyor Oltra, li la presentem també perquè li acceptem en esta transaccional, afegim això que diu vosté de la Junta Extraordinària. Afegim un punt nou, és a dir, el punt cinc que ha fet abans referència passa al sisé. I diu "i també es reunirà amb caràcter extraordinari quan això ho sol·liciten com a mínim una tercera part dels membres del patronat". Per tant, esta, si vosté signa esta transaccional, quedarà arreplegada. Si no la signa, doncs no quedarà arreplegat allò que ens ha dit que és tan important i extraordinari. Els ho faig arribar perquè ho vegen.

Quat a l'article sisé li presentem també una esmena transaccional perquè vosté en la llei diu concretament "les funcions del patronat rector: aprovar l'avantprojecte de pressupostos anuals del patronat del misteri". Vosté ens diu el projecte de pressupostos. I jo crec que, com en diverses esmenes transaccionals que vaig a presentar-li, va vore que el tresorer fa l'avantprojecte, com va la seua evolució, aleshores al patronat li tocaria ja aprovar el pressupost anual del mateix patronat, no l'avantprojecte, l'avantprojecte. en les distintes funcions que vosté les presenta també, eh, vosté, vosté me les presenta també.

Per tant, per tant, ja li dic, molta història, molta palabrería, però realitat, cap. El llenguatge sexista està arreplegat i este grup parlamentari, si vosté no vol, farà esmenes tècniques, article per article, en aquelles que s'haja de canviar, i es farà arribar a la taula les esmenes tècniques que estan fetes. Perquè, com comprendrà, no li les puc acceptar, unes sí, unes no, perquè si no es queden punts dels mateixos articles sense canviar el llenguatge sexista. Per tant, per això li presente transaccionals. Moltes gràcies.

Demanaria, per favor, un recés perquè em diguem si van a firmar-me-les o no.

La senyora presidenta:

(Se suspén la reunió durant uns minuts)

La senyora presidenta:

La senyora Nácher Pérez:

La senyora presidenta:

La secretaria va a proceder a la lectura de la enmienda que el Grupo Parlamentario Popular ha hecho llegar a esta mesa. (La senyora secretària llig sense micròfon) Señora secretaria, no se le escucha.

La senyora secretària:

És una esmena tècnica. Se sent? (Remors)

La senyora presidenta:

La senyora Nácher Pérez:

La senyora presidenta:

La senyora Nácher Pérez:

. porque esto que se acaba de decir que no se ha visto por parte de los portavoces. Algún portavoz, como el de Esquerra Unida, lo tiene desde ayer, que quede claro (parla el senyor Oltra sense micròfon) Es la misma. La tiene desde ayer. Y esta mañana nos hemos reunido para verla, y no la ha querido ver.

La senyora presidenta:

El senyor Oltra i Soler:

La senyora presidenta:

El senyor Oltra i Soler:

Eixa esmena, jo no tinc coneixement com a tal esmena tècnica. Si ara resulta que han batejat una esmena transaccional com a tècnica, val. Però m'agradaria vore-la de totes maneres, i més si l'he de signar.

La senyora presidenta:

Señorías, si a ustedes les parece, vamos a hacer un receso de cinco minutos en esta comisión para que los portavoces se reúnan, y a ver si conseguimos organizar el debate de estas enmiendas. ¿Les parece a ustedes conveniente? Pues cinco minutos de receso.

. (Inoïble) por acuerdo de los tres portavoces, se suspende la comisión durante una hora. (Veus) A las 12. 45 se reanudará la Comisión de Educación y Cultura.

(Se suspén la reunió a les 11 hores i 23 minuts)

(Es reprén la reunió a les 13 hores i 7 minuts)

La senyora presidenta:

. (Inoïble) 12 y 13. Y si la presidenta no se equivoca, el portavoz del Psoe ha pedido que se votara de una en una esas enmiendas. (Remors)

(La senyora diputada que defensa l'esmena número 7 parla sense micròfon)

Vamos a pasar ­tiene usted razón, señor Oltra­ al debate de la enmienda número 14, que es de su grupo. Señor Oltra, ¿defiende usted la enmienda? (El senyor Oltra parla sense micròfon) Muy bien, señor Oltra. Cuando usted quiera. Si le parece bien diez minutos.

El senyor Oltra i Soler:

(Sense micròfon) L'article 7 que estem fent referència parla de la composició de la junta rectora.

Gràcies. (La senyora presidenta connecta el micròfon) Nosaltres en este punt, tal i com havíem dit abans en el tema del patronat, creem que de nou hi ha una reducció important del paper de l'ajuntament en el sentit que la designació dels vocals torna a ser per tres terços, de forma que institucions de fora de la ciutat d'Elx nomenaran dos terceres parts dels membres de la junta rectora del patronat del Misteri d'Elx.

Nosaltres creem que això no és una situació, digam, lògica per a un òrgan exclusivament dedicat a la ciutat d'Elx. I, per tant, no estem disposat que la ciutat, el poble d'Elx perga protagonisme i perga representació en este sentit. Creem que estes dos institucions, la Generalitat i el bisbat, han de tindre la representació, però mai a consta de la que toca al poble d'Elx directament.

Després també hi ha una esmena que fa referència. , que pensem que s'ha d'incorporar, afegir, que és la persona que ocupe en cada moment la direcció del museu municipal de la festa. Bé, la gent que és d'ahí o que ha anat per ahí coneix perfectament el que és el museu. Creem que és una persona que per la seua vinculació estreta, el fet del contacte permanent amb la gent que visita allò, inclús amb les mateixes persones que estan en la junta, com és el patronat, és una persona que servix de nuc, digam, de comunicació, d'informació, de participació, i que hauria d'estar ahí.

I després hi ha, en concret, quatre esmenes, que fan referència també a aquest article 7, que fan referència a temes de llenguatge sexista, que han aparegut en el primer debat de la primera agrupació i que probablement continuaran apareixent, encara que al final crec que s'ha trobat una solució que podríem acceptar totes les parts per a resoldre esta problemàtica.

Res més.

La senyora presidenta:

La senyora Nácher Pérez:

Gràcies, senyora presidenta.

Senyor Oltra, estem igual com en l'esmena a la totalitat. El tema és molt localista. Vosté és molt sectari amb la gent que no és d'Elx, i no em pareix correcte. Però aixina i tot, anem a acceptar-li les esmenes número 24, 25 i 26.

Gràcies, senyora presidenta.

La senyora presidenta:

Vamos a pasar a votar estas tres enmiendas, si les parece a ustedes bien. La 24, 25 y 26, que dice la señora Nácher que va a aceptar, que son las que tienen que ver con el lenguaje sexista. (Remors) Sí, sí. ¿La 24, 25 y 26, le parece bien votarlas por un lado, y al margen las otras? (Remors) Eso es lo que está sugiriendo la presidencia: que acaba de debatirlas el señor Oltra y van a ser aceptadas por el Grupo Parlamentario Popular. (Remors)

El senyor Maciá Antón:

La senyora presidenta:

El senyor Oltra i Soler:

La senyora presidenta:

Paso a leer entonces la enmienda transaccional. "Els portaveus sotasignats, a l'empara del que establix l'article. , tenen l'honor de presentar la següent esmena transaccional a les esmenes 15, 17, 19, 21, 22 i 28.

A l'article set ­lo que sea, siete­, substituir el text (inoïble per raons tècniques). del Bisbat d'Orihuela-Alacant.

El delegat de cantors.

Els membres tenen l'obligació d'acudir a totes les reunions de la Junta Rectora, amb veu i vol pel que fa a la deliberació sobre els assumptes de l'ordre del dia.

4. El president o presidenta i el vicepresident o vicepresidenta executius exerciran els seus càrrecs per un període de quatre anys, prorrogable per quatre més, després d'acceptar-ho la Junta Rectora.

5. El vicepresident o vicepresidenta executiu de la Junta Rectora substituirà el president o presidenta executiu en l'exercici de les seues funcions en els casos de vacant, absència, malaltia o una altra causa legal.

La Junta Rectora triarà d'entre els vocals a un secretari o secretària, un tresorer o tresorera i un arxiver o arxivera.

En les sessions de la Junta Rectora ocuparà la presidència l'alcalde o l'alcaldessa d'Elx, que serà substituït en la seua absència pel rector de la Basílica de Santa Maria, i este, pel o per la titular de la direcció general competent en matèria de patrimoni cultural.

En cas de dimissió, mort o destitució d'un vocal, este serà substituït per qui ho va nomenar, pel temps de mandat que reste.

La Junta Rectora renovarà els seus vocals designats pel president o presidenta de la Generalitat, per l'alcalde o alcaldessa d'Elx i pel Bisbe d'Oriuela-Alacant, per mitjà del cessament i elecció del mitat dels seus membres cada quatre anys".

Vamos a pasar al debate de la enmienda número 29, que pertenece al Grupo Parlamentario d'Esquerra Unida.

El senyor Oltra i Soler:

La senyora presidenta:

El senyor Oltra i Soler:

Bé, agrupem 29, 30, 31 i 32.

Estes fan referència a l'article 8 en el qual, bé, hem estat xarrant ahí i pareix que hi ha possibilitat d'arribar a un acord de cara al plenari, perquè del que és tracta és que quede clar. quede clar, que jo crec que havia quedat clar en la reunió prèvia que hem fet, que era simplement llevar allò de "Junta Local Gestora", l'acord seria eixe, la transaccional. Bé, ho dius tu ara, si de cas.

Després està el tema de. a l'article 10, "prèvia consulta al president". Nosaltres pensem que ha d'haver solament un president efectiu, perquè l'altre va a ser un punt de conflicte permanent.

L'esmena 31, que fa referència a determinar quan són reunions extraordinàries, que també hem estat xarrant d'eixe tema.

I l'esmena 32, que fa referència, diguem, a les atribucions del president executiu, de manera que quede clar que serien sempre de caràcter ordinari, eh, quan es tracta de coses extraordinàries lògicament hauria de ser ja la resta de la junta.

La senyora presidenta:

La senyora Nácher Pérez:

Senyora presidenta, en allò referent a l'esmena número 29 hi haurà una transaccional. transaccional en la qual manifesta que s'aprovarà l'avantprojecte.

I la número 31 votarem directament que sí.

El senyor Oltra i Soler:

Perdó, la 31. la 31 és per. ? Eixa era per unanimitat?

La 30 se farà tècnica després, no? (Remors)

No, la 29 és transaccional. Eixe text val, conforme està. (Remors i pausa)

La senyora presidenta:

Si les parece a sus señorías, voy a pasar a leerles primero la enmienda transaccional, eh. la segunda enmienda transaccional que ha llegado a esta mesa, que dice:

Al punto 4. Se aprobará el anteproyecto de presupuestos del Patronato del Misteri d'Elx por su remisión al Patronato Rector (el senyor Oltra diu: "para"). para su remisión al Patronato Rector".

Aprobará, aprobará. "Aprobará el anteproyecto de presupuestos del Patronato del Misteri d'Elx para su remisión al Patronato Rector". (Remors)

La senyora Nácher Pérez:

La senyora presidenta:

Lo que ha llegado a esta mesa es, vuelvo a leerles: "8. 4. Aprobará el anteproyecto de presupuestos del Patronato del Ministeri d'Elx para su remisión al Patronato Rector". (Remors)

El senyor Maciá Antón:

La senyora presidenta:

(Parla el lletrat de la comissió)

El senyor Maciá Antón:

(Parla el lletrat de la comissió)

La senyora presidenta:

El senyor Maciá Antón:

La senyora presidenta:

(Se suspén la reunió durant uns minuts)

La senyora presidenta:

La senyora Nácher Pérez:

El senyor Maciá Antón:

La senyora presidenta:

Señor Maciá, si no hay acuerdo en la mesa para considerar. No la consideramos una enmienda (parla el senyor Maciá). Nosotros no consideramos esto una enmienda técnica. Por lo tanto.

El senyor Maciá Antón:

La senyora presidenta:

La senyora Nácher Pérez:

La senyora presidenta:

El senyor Oltra i Soler:

Gràcies.

Comencem. vaig a fer una agrupació de la 34 a la 44. (Remors) Onze esmenes ahí, no? Comencem. La 34 i la 35 fan referència a l'article 11, on el que es tractava era de millorar la redacció per evitar, diguem, interpretacions el dia de demà. En principi hem estat negociant en la reunió prèvia que hem tingut, i s'ha arribat a un acord. (Remors) És una transaccional. i per tant, nosaltres (remors) hem signat aquesta proposta, i estes dos esmenes queden, diguem aprovades, o transaccionades en eixa, no?

Després tenim l'esmena número 36, la qual fa referència a l'article 13, i diem que la comissió econòmica prepararà el compte anual i l'avantprojecte de pressupost que es presentarà a la junta local gestora. En l'esmena número 37 i la 38, que van íntimament lligades, pensem que en l'article 14 no cal que, diguem la presència del Mestre de Capella, perquè pensem que no contribuïx, diguem a l'objecte d'aquesta comissió. Quan hi haja que cridar-lo, o hi haja que aclarir, o hi haja que debatre alguna cosa en ell, doncs en l'esmena següent és la que contempla eixa possibilitat.

L'esmena número 39, fa referència a l'article 17, que és el que parla del tresorer. I pensem que esta persona, que hui en dia i m'imagine que en la pràctica no té per què ser una persona, diguem en coneixements de comptabilitat o de gestió, deu de funcionar en col·laboració, ja que existix en la comissió econòmica que està prevista.

I després ve un paquet d'esmenes fins a la 44, que fan referència a un tema important, tenint en compte del que estem xarrant, que és en la Festa, el Misteri. Una cosa que durant la seua història ha patit, diguem problemes, (so d'un mòbil) de cremes i d'històries i de, diguem mal ús; estem parlant de l'arxiu. L'article anomena arxiver, o siga, personalitza en una persona, que jo crec que ja és excessiu, i nosaltres pensem d'entrada que l'article hauria de referir-se a l'arxiu, l'arxiu del que és el misteri.

I tindre en compte que esta persona que va a estar ahí, va a assumir una responsabilitat molt gran a l'hora de controlar, vigilar, gestionar en definitiva, una documentació única, no sempre en bon estat. Que té un evident perill, que té una evident possibilitat de promoció i de major documentació. I que tot això l'ideal seria que ho fera en col·laboració amb algú. En eixe sentit proposem la creació com d'un consell científic que assessore esta persona, que assessore la comissió, compost per diferents gents, que conega i que siga diguem tècnicament responsable de l'assumpte. Confiar en la bona fe o en la bona voluntat de la gent, a voltes funciona i a voltes no funciona.

Aleshores este paquet d'esmenes fan referència a este supòsit que considerem que milloraria. Jo crec que almenys els qui són d'allí o els qui coneixem allò, tots tenim en el cap a una persona que avui en dia, doncs fent un gran esforç està duent a efecte esta funció. Però eixa persona demà pot deixar d'estar ahí, perquè per motu propi o per la raó que siga. I a la millor trobem a una altra persona que no té, diguem ni eixes ganes, ni eixa capacitat, jo què sé. O siga, per tant, com millor regulat estiga un tema com és el de l'arxiu, doncs millor. En eixa línia van les nostres esmenes.

La senyora presidenta:

La senyora Nácher Pérez:

Gràcies, senyora presidenta.

Com bé ha dit el senyor Oltra, hem presentat una transaccional en l'article 11, en el qual mos pareix important afegir el tema que la persona que siga acusada de conducta inadequada, puga ser almenys escoltada i presentar el seu recurs.

Quant a allò del Mestre de Capella, doncs la veritat és que no entenem que en la comissió del Mestre de Capella, és a dir, en la Comissió de Capella, que no estiga el Mestre de Capella com a representació, que tinga una representació. Després, en el que es referix a l'arxiver, mire, en tots els arxius de la Comunitat Valenciana es guarden documents importantíssims. A més, únics, i en tots va regit per un arxiver.

No significa això que després, reglamentàriament, a la millor es puga fer una comissió científica. Però sempre n'hi ha un arxiver, que és el responsable dels papers que es trauen, de qui va a investigar, és el responsable de totes les funcions. Per tant, anem a votar-li en contra a totes estes esmenes, i a totes excepte a l'esmena 34 i 35, que les hem transaccionades.

Moltes gràcies.

La senyora presidenta:

"Al artículo 11. Substituir el text pel següent. Causes de destitució. Un. Qualsevol vocal de la junta rectora que deixe de complir la funció que li haja sigut confiada, que duga a terme actuacions contràries als acords de la junta rectora, que observe una conducta contrària a la dignitat del Misteri, podrà ser destituït o destituïda amb el vot favorable de les tres quartes parts de la resta de vocals. La proposta de destitució haurà de ser firmada per un mínim de quatre vocals. Dos. Així mateix, serà destituït el vocal que falte de manera injustificada a tres reunions consecutives de la junta rectora, o a la mitat de les reunions d'un any o que presente una incapacitat que li impossibilite per al desenvolupament de les seues funcions. Tres. En tot cas, el vocal contra el qual se seguisca un procediment de destitució, haurà de ser oït pel ple de la junta rectora".

El senyor Oltra i Soler:

(Parla sense micròfon) (Remors) . queda un bloc aquí. Ahí faríem un bloc d'esmenes de la 46. (Remors) Perdó, perdó, 49, 50, 51, 52, 53, 54. Bé, fins la 61, més la 79 i la 80. (Remors) I 80. (Pausa)

Estes esmenes, bé, fan referència la primera a l'article 21. L'article 21 està en el capítol tercer, que és un capítol que nosaltres pensem que no hauria de figurar en aquesta llei. Pensem que en açò compartim la idea del Consell Jurídic Consultiu. (es talla la gravació) . en aquest article 21 el que posem és una altra definició de la Capella del Misteri. Considerem que és una definició més correcta, i el que fem és, d'alguna manera, remetre ja a una major definició i regulació en eixe reglament que hauria de poder-se aprovar.

Després ve un paquet important d'esmenes, onze esmenes, que fan referència, en coherència en el que acabe de dir, a la petició de supressió de tota una sèrie d'articles; que ja dic, crec que nosaltres no entrem en el fons dels mateixos, sinó el que considerem és que haurien d'anar a un reglament que tindrien una cabuda allí molt més lògica.

I després les esmenes 79 i 80 fa referència a l'exposició de motius. La 80, perquè lògicament quan l'exposició de motius parla dels articles i capítols que composa la llei, doncs lògicament en les propostes nostres ja no cal. I després, la 79, que parla d'una cosa que d'alguna manera és el que impregna este projecte de llei, que jo no acabe de comprendre com, sí que comprenc perquè (inintel·ligible) el que no acabe de comprendre és per què l'ajuntament traga en este aspecte.

O siga, és menysvalorar sempre, permanentment, el paper de l'ajuntament. O siga, no és cert, com es diu ahí, que l'ajuntament és el que ha garantit la tutela de la representació de la Festa, que ha sigut responsable de la seua tutela. Això no és dir la veritat. Ha sigut el responsable de garantir la representació, però que ha estat en perill en moltes ocasions.

Però jo crec que això no sé per què no. no. , encara que siga en l'exposició de motius, que no comprometa més, crec que hauria de figurar, perquè és una forma de reconéixer tot l'esforç que ha fet l'ajuntament durant segles endarrere, no? I, per tant, mantenim eixa esmena.

La senyora presidenta:

La senyora Nácher Pérez:

Moltes gràcies, senyora presidenta.

Senyor Oltra, no entenem per què no vol que apareguen ni els cantors, ni el mestre de Capella, ni el de cerimònies. Pensem que és una manera de previndre possibles futurs conflictes, cada u sap la seua responsabilitat. I no mos pareix ni mal ni bé que estiga en la llei. I per això anem a mantindre-ho.

I sí que mos crida l'atenció en este grup d'esmenes, per exemple, que vosté diga que s'ha de suprimir l'article 33, que és reconéixer-los, donar-li una distinció als antics cantors.

Vosté que és d'Elx i sap que al poble d'Elx és un honor formar part del Misteri, fins ara no apareix en ningun lloc que pogueren ser reconeguts en una distinció. I em pareix que ho vullga suprimir, la veritat és que no sé com ho explicarà a aquella gent que durant molts anys ha sigut un orgull estar ahí, representar el Misteri i anar als assaigs. La veritat és que és un problema que tindrà vosté en el seu poble, que jo no vull entrar, però jo m'ho pensaria i la retiraria eixa esmena concretament.

I quant a l'exposició de motius, mos crida molt l'atenció que vullga suprimir l'apartat III, que és en el qual s'explica els capítols, els articles que es disposen; és l'estructura que configura la llei i que en tots els llocs, en totes les lleis apareix en l'exposició de motius. Per tant, no ho entenem i anem a votar-li tot el bloc en contra.

Moltes gràcies.

La senyora presidenta:

El senyor Maciá Antón:

La senyora presidenta:

El senyor Maciá Antón:

La senyora presidenta:

El senyor Oltra i Soler:

(Parla sense connectar el micròfon) . que no es preocupe d'això, no, que es preocupe d'altres coses que falta fan.

Nosaltres, lògicament, el que demanem és que este tipus de qüestions, que apareixen en una quantitat important en la llei, no haurien d'estar ahí per les raons que abans he explicat, haurien d'aparéixer en un reglament on seria molt més factible perfilar en tots els assumptes, inclús sobre la pròpia marxa anar modificant, anar millorant, anar incorporant, etcètera.

Després tenim algunes esmenes com, per exemple (remors). Bé, ara me toca repetir-ho. Ho he dit, no? Ho he dit? És de l'esmena. Anem a vore (remors).

La senyora presidenta:

El senyor Oltra i Soler:

La senyora presidenta:

El senyor Oltra i Soler:

Després hi ha esmenes, per exemple, l'esmena 70, que fa referència al que volem. Ja ho vam dir en el debat de l'esmena a la totalitat. Volem que les diferents institucions que formen part dels òrgans de direcció del Misteri ­que s'han preocupat, i a més molt bé, per estar tots col·locats ahí­ que estes institucions també se mullen, i se mullen d'una manera expressa a l'hora del finançament de les activitats. Perquè fins ara, no és que solament l'ajuntament d'Elx és la que suporta en major quantitat, en una quantitat molt més destacada, sinó que la pròpia conselleria té pràcticament congelada des de fa anys la seua subvenció, i altres institucions ni tant sols això.

Per tant, nosaltres el que demanem és que estes institucions que formen part dels òrgans de direcció es mullen, en el millor sentit, a l'hora també de contribuir.

Després hi ha una novetat també que plantegen vostés com un article, que és la de la figura del Protector del Misteri d'Elx. Si la raó que estes persones o entitats puguen rebre, diguem, subvencions o bonificacions, això ja en aplicació de la llei ja està arreplegat. I a mi el que fulanito de tal perquè ha donat ics diners, o ha fet o ha deixat el cotxe, reba el títol de protector del Misteri, quan resulta que, bé, hi ha gent ahí que ha participat de tota la vida, ni ha tingut ni ha demanat mai cap títol ni de protector ni de menys protector, me pareix. me pareix un excés, me pareix un excés, que jo crec que no cal i que d'alguna manera va a primar a una gent que a lo millor ni tant sols ha anat per ahí mai, sobre altra gent, no?

Per tant, nosaltres creem que a eixa figura sí cal donar-li la condició de protector, en tot cas seria a la gent que està actuant, que es juga a voltes la vida baixant des d'allà dalt, eh, en la barana, baixant per a fer la representació. Eixa és la gent que mereix, i pareix que no valga (inintel·ligible). Per tant, nosaltres crec que eixe, eixe article hauria de suprimir-se.

I, bé, en el tema de. si parlem de disposicions transitòries, creem que això que la gent que s'haja de nomenar a partir d'ara, una volta la llei s'aprove, haja d'eixir necessàriament, almenys la mitat d'ells, dels vocals que estan en estos moments allí, doncs és un sistema que, jo què sé, que això recorda a l'antic règim; però no crec, no crec la necessitat, no crec la necessitat d'això.

Si la gent que hi ha allí, que estic segur que hi ha gent molt bona i estic segur que hi ha gent molt dolenta, jo també vull creure que els organismes que han de nomenar a uns i a d'altres, doncs segurament han de ser el suficientment intel·ligents com per a fer una bona selecció, ho diga o no ho diga el text de la llei. Per tant, jo crec que això sobra, i a més és crear un precedent perillós, una espècie de reserva de plaça, "com jo estava aquí, doncs almenys la mitat han de ser entre mosatros", no. Una cosa aixina de captació un poquet estranya.

I després, a pesar que la llei és prou reglamentista, encara diu que en alguns casos que reglamentàriament es determinaran algunes coses, poques ja, m'imagine, però bé. Aleshores no s'establix termini per a redactar eixe reglament. Nosaltres diem que, bé, que serà tan poquet el que s'ha de fer que en sis mesos hi ha suficient, marcar un termini. I ja està.

La senyora presidenta:

La senyora Nácher Pérez:

Moltes gràcies, senyora presidenta.

A l'esmena número 66 hem presentat una transaccional que es referix a l'article 39.

Quan al suport, jo crec que queda millor quan diu "el patronat del Ministeri d'Elx rebrà de les institucions un suport pressupostari anual", en el qual caben totes les institucions, inclús el Ministeri de Cultura. Per què no? Per què no? Per què sols la Diputació i no pot donar suport també el Ministeri de Cultura? No hem d'oblidar que és patrimoni nacional des de 1931.

Em crida també moltíssim l'atenció que vosté diu, no es fia. són coses de fe o no fe. Jo crec que és una cosa de fe o no fe. Diu que s'ha de suprimir el Protector del Ministeri perquè pensa que serà per algunes persones i per a altres no, i que els que s'ho mereixen són els cantaors. I abans, quan teníem la distinció creada per als cantaors, vosté diu que també la suprimim. Per tant, jo crec que ací la distinció és per a la gent. una és per a la gent que participa (algun diputat indica: cantors). Cantors, sí, té tota la raó, de veritat. Té tota la raó. La raó és la raó.

Però diu, a més fixe's vosté que estarà per tot el Patronat Rector, s'han de posar d'acord per a nomenar a un protector del Misteri d'Elx. I diu "no, si açò ja està tot reglamentat". Doncs la veritat és que, senyor Oltra, pot conéixer vosté el Misteri d'Elx, perquè vosté sap que hi ha un reglament molt important que s'ha de fer, que és de símbols del Misteri d'Elx. Per exemple, és un exemple, el de símbols del Misteri d'Elx.

Per tant, pensem que és una bona llei, que és una llei que arreplega les necessitats. Una llei que va ser consensuada per l'ajuntament la Generalitat i l'església, com a les tres parts més importants que formen part. Per tant, pensem que queden esmenes en l'aire, que la podem millorar i que es podran vore en el plenari.

Moltes gràcies.

La senyora presidenta:

A ver que les parece separar. Bueno, paso primero a leerles la enmienda transaccional que ha llegado a la Mesa, que afecta a la enmienda número 66, del artículo 39. Que dice lo siguiente:

"Al artículo 39. Sustituir el texto por lo siguiente: Funcions i dependència. L'Escolania del Misteri d'Elx és el cor d'infantil que depén orgànicament i funcionalment de la Junta Rector, i ha d'assumir les directrius que esta establisca".

El senyor Maciá Antón:

La senyora presidenta:

El senyor Maciá Antón:

La senyora presidenta:

La senyora Alonso García:

La senyora presidenta:

El senyor Oltra i Soler:

La senyora presidenta:

El senyor Oltra i Soler:

La senyora presidenta:

La senyora Alonso García:

La senyora presidenta:

El senyor Oltra i Soler:

La senyora presidenta:

Bueno, señorías, les recuerdo que a partir de este momento los grupos parlamentarios o los diputados y diputadas, dentro de las 48 horas siguientes a la fecha de finalización del dictamen, en escrito dirigido a la presidencia de las Cortes, deberán comunicar los votos particulares y las enmiendas que habiendo sido defendidas y votadas en la comisión y no incorporadas al dictamen, pretenden defender en el pleno. El plazo finaliza el próximo lunes a las 7 de la tarde.

Designació del membre de la comissió que ha de presentar el Dictamen de la comissió sobre el projecte de llei del Misteri d'Elx davant el Ple de les Corts Valencianes.

La senyora Nácher Pérez:

La senyora presidenta:

(S'alça la sessió a les 14 hores i 15 minuts)

