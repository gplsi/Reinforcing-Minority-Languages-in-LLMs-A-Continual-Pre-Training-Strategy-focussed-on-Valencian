Comissió de Polítiques d'Igualtat de Gènere i del Col·lectiu LGTBI realitzada el dia 23 d'octubre de 2018. Comença la reunió a les 10 hores i 35 minuts. Presideix la diputada senyora Llum Quiñonero Hernández. Reunió número 21.

La senyora presidenta:

(El secretari passa llista per tal de comprovar si hi ha quòrum)

El senyor secretari:

Projecte de llei, de la Generalitat, d'igualtat de les persones LGTBI (RE número 106. 872, BOCV número 292)

La senyora presidenta:

Lectura y aprobación del acta de la reunión anterior, si no hay ningún inconveniente, quedaría aprobada. Y pasamos al segundo punto de esta comisión que es el debate del Projecte de llei de La Generalitat d'igualtat de les persones LGTBI.

Passem aleshores al debat i té la paraula per quatre minuts el Grup Ciutadans.

El senyor Argüeso Torres:

Gràcies, senyora presidenta.

Por ello mismo, mientras los delitos de odio aumentan, mientras seguimos encontrándonos con distintas formas de acoso, discriminación, odio y rechazo, abogamos por poner todos los medios para desterrar la lgtbifobia de nuestra sociedad y perseguir y enterrar de una vez por todas prácticas repugnantes de humillación y tortura como son las llamadas terapias de aversión sexual, a través de un régimen sancionador equiparado al de otras comunidades autónomas que consiga disuadir de estas prácticas repulsivas que a todos nos avergüenzan.

La senyora presidenta:

Gracias, señor Argüeso.

La senyora Cabedo Laborda:

Gràcies, senyora presidenta.

Assegurar la igualtat, però no només això, sinó una vida lliure de violències per a totes les persones independentment de com aquestes viuen la seua sexualitat és una qüestió de justícia social i de drets humans. Però a més nosaltres, com a classe política, és una responsabilitat.

I en eixe sentit vull recordar que la llei LGTBI va ser un punt fonamental que es va incloure en l'acord del Botànic i, a més a més, tenint sempre present que la quarta pota d'eixe acord del Botànic és la societat civil. Per tant quan els propis col·lectius LGTBI ens van indicar que primer s'havia de començar per una llei trànsit, després abordar una llei LGTBI vam seguir aquest posicionament.

I ara que tenim una llei trans, acabem aquesta legislatura complint amb eixe manament de tindre una llei LGTBI. Hem de dir que la llei LGTBI que ens ve per part del Consell podem dir allò que és una llei por y para el colectivo LGTBI, perquè ens consta que els col·lectius LGTBI són els qui han treballat aquesta llei i, per tant, estem molt conformes en el seu contingut.

Encara aixina, hem presentat una sèrie d'esmenes, tenim un paquet d'esmenes que hem presentat col·lectivament amb el Partit Socialista i Compromís. I una altra sèrie d'esmenes que, en nom de Podem, hem estat treballant servidora i la diputada, la senyora Quiñonero, recollint també alguns posicionaments per part de col·lectius com Lambda i Diversitat que entenien que en la llei no acabaven de reflectir-se algunes idees que ells havien ficat sobre la taula.

Per part de les esmenes presentades conjuntament amb Compromís i el Partit Socialista, jo en este moment sobretot emfatitzaria en aquella esmena que indica que n'hi haurà cossos policials en els municipis de més de 50. 000 habitants perquè es dediquen a la prevenció dels delictes d'odi.

D'aquesta manera, augmentem la seguretat en els municipis, tenint en compte que en el projecte de llei s'assenyalaven municipis de més de 100. 000 habitants i nosaltres hem signat, aquestes tres formacions, perquè els municipis siguen a partir dels 50. 000 habitants.

I per part de les esmenes que hem presentat com a Podem, jo destacaria que, a més a més, de formar al personal de les administracions públiques, també hem inclòs que es fomentaran plans de diversitat en totes les administracions públiques. Per altra banda, també hem ficat esmenes per a assegurar una major incidència per part dels col·lectius en l'administració pública.

Açò ho hem fet indicant que el Consell LGTBI elaborarà anualment un informe on s'ha avaluaran eixes propostes que s'inclouen en l'estratègia valenciana de diversitat. I, a més a més, eixe informe no només serà elevat al Consell sinó també elevat a Les Corts perquè, si n'hi ha el cas que el Consell no seguisca eixes mesures, poder-lo demanar com acció política per part de Les Corts.

I també ressaltaria la mirada transversal o la intenció de transversalitzar les polítiques LGTBI, per exemple, indicant que l'Espai de la Memòria LGTBI col·laborarà amb l'institut de memòria democràtica, perquè eixa mirada estiga no només des de la direcció general de diversitat dins de la conselleria d'igualtat, sinó -com dic- d'una forma transversalitzada.

En este sentit, espere que aquestes esmenes siguen aprovades i també agraïsc el treball conjunt amb Compromís i el Partit Socialista.

La senyora presidenta:

Gràcies, diputada.

Té la paraula Fran Ferri del Grup Compromís.

El senyor Ferri Fayos:

Gràcies, presidenta.

Senyories, estem davant d'una llei necessària, una llei ambiciosa, una llei que naix de l'empatia pel patiment i l'estima a la diversitat. Una llei que naix a més del treball conjunt amb tot el col·lectiu LGTBI i també a petició d'ells, en segon lloc, després d'una llei trans que va ser aprovada per estes Corts no fa massa temps. És una llei necessària perquè tots els dies les persones LGTBI patim, pateixen en diferents àmbits de la seua vida moltes formes de discriminació.

És una llei que naix de l'empatia amb persones gais, lesbianes, transsexuals, bisexuals i intersexuals que tant han patit. Una llei impulsada per les persones que es creuen l'activisme LGTBI, que coneixen perfectament les seues necessitats i reivindicacions des de fa dècades. Una llei participada per les entitats LGTBI, per famílies, per persones expertes, pels propis grups parlamentaris que hem pogut vore com anava prenent forma l'avantprojecte de llei.

Una llei que busca un màxim consens possible però sense renunciar a donar resposta a les reivindicacions. Per això, des del meu grup estem oberts encara que tots els grups acabem votant favorablement a esta llei o que esta llei isca sense vots en contra.

És una llei ambiciosa, que busca actuar en tots els àmbits, en la igualtat real i efectiva, tant en la prevenció de la discriminació com el dret a participar en tots els àmbits de la vida social, com en l'atenció sanitària amb protocols específics i tècniques de reproducció assistida en la sanitat pública.

En la visibilitat de la diversitat LGTBI, mesures específiques per a persones amb cossos no binaris, per a famílies LGTBI, suport als xiquets i xiquets i joves LGTBI i a les seues famílies. Que parla de l'escola inclusiva, prevenció i atenció davant el bullying lgtbfòbic, així com el tractament de la diversitat en els diferents continguts curriculars.

Que parla també de la prohibició de les famoses teràpies d'aversió, que es prohibixen expressament l'ús d'estes teràpies destinades a modificar l'orientació sexual, identitat o expressió de gènere. Que reconeix i dona suport institucional oficialitzant els dies 17 i 28 de juny dia contra l'lgtbifòbia i dia de l'orgull LGTBI i es crea el Consell Valencià LGTBI i Espai de la Memòria LGTBI.

I finalment, una llei que també contempla la lluita contra la discriminació, amb protocol d'atenció a les víctimes de violència i grups especialitzats de cossos de la policia local. En definitiva, és una llei que portem reivindicant molt de temps des de l'activisme LGTBI i que ha sigut possible perquè tenim un govern i una majoria en este parlament que sí que es creu la lluita per una societat més diversa i orgullosa de la seua diversitat.

Per això, senyories, des del Grup Parlamentari Compromís, des dels grups del Botànic hem intentat treballar en el sentit que esta llei tinga el màxim consens possible, transaccionant, treballant, aproximant esmenes, textos amb la resta de grups parlamentaris.

I esperem que al llarg d'esta comissió i el que queda de tràmit parlamentari puguem eixamplar eixe consens. I que per fi, doncs, la comunitat LGTBI, el col·lectiu LGTBI tinga una llei a l'altura de les seues necessitats, una llei a l'altura d'un poble que també respecta, un poble que admira i un poble que es vanaglòria del seu respecte a la diversitat. I més que respectar-la, sent orgull d'eixa diversitat que ens composa.

Per tant, esperem que la resta de grups parlamentaris estiguen disposats a arribar a estos acords i que finalment tinguem una llei aprovada amb el màxim consens possible.

Moltes gràcies.

La senyora presidenta:

Gràcies a vosté.

Té la paraula el Grup Socialista, la senyora Rosa de Falastín Mustafá.

La senyora Mustafá Ávila:

Gràcies, senyora presidenta.

En primer lloc, jo voldria agrair el treball i la col·laboració de les associacions LGTBI per a la redacció d'aquesta llei i les posteriors esmenes per tal de millorar-la. És una bona llei. I vull agrair també la bona disposició de tots els grups per a arribar a acords.

No deuria ser difícil aconseguir el consens en temes de drets humans. És molt trist vore que en el segle XXI encara algú dubte a l'hora de legislar al voltant de reconèixer la llibertat de qualsevol persona per a viure sense discriminació per raons de diversitat sexual, familiar, de gènere i del desenvolupament sexual.

És absolutament imprescindible garantir els drets humans de tota la població. No podem tancar els ulls a la realitat, a les diferents realitats que estan al nostre costat. La preocupació que ens genera la situació d'un país suposadament democràtic i avançat com Estats Units, on l'administració de Donald Trump vol invisibilitzar per complet al col·lectiu trans, esborrar-lo del mapa i acabar amb els drets conquerits, ha de ser el motor per a continuar treballant per una legislació justa que assegure igualtat real entre totes les persones.

Des del Grup Socialista, hem intentat arribar al major grau de consens possible, però hi ha esmenes del PP que no podem acceptar perquè, evidentment, s'allunyen d'allò que, precisament, vol aconseguir aquesta llei.

No podem canviar les definicions que s'han establert i que definixen, precisament, a qui afecta especialment la llei. No podem obviar que la llei afecta a qualsevol persona que estiga al nostre territori, suprimint l'especificació d'independència de la seua situació administrativa, no.

Ens preocupa, especialment, que vullguen suprimir l'article 7, que és el que prohibix les teràpies d'aversió. A mi, personalment, em fa por. Emparar-se en la llibertat personal per a validar pràctiques que van en contra dels drets humans em sembla terrible. I, en aquest sentit, recomane la lectura del vot particular concurrent al dictamen del Consell Jurídic Consultiu, de la consellera Asun Ventura, on queda exquisidament explicat.

Llevar l'article 37, també, que és una altra de les esmenes, suposa esborrar la nostra història. Tenen vostés eixa fixació amb la memòria històrica. Mirar cap a un altre costat no pot esborrar els fets i la terrible discriminació que han viscut les persones LGTBI.

No sé si cal que explique per què no donarem suport a esmenes que volen suprimir la prohibició de clàusules discriminatòries en la contractació, per exemple. Trobe que no és necessari.

Des del Grup Socialista, amb els altres grups del botànic, el que hem intentat amb les esmenes és millorar la redacció d'una bona llei. Ens sembla important, per exemple -trobe que ho he parlat també la senyora Cabedo-, haver ampliat substancialment el número de municipis que tindran l'obligació de comptar amb un grup especialitzat en la prevenció de delictes d'odi, perquè suposa reforçar el paper dels cossos policials com a garants dels drets de les persones LGTBI.

El que esperem és el suport a les nostres esmenes i, per suposat, un vot positiu a l'aprovació d'aquesta llei.

Gràcies.

La senyora presidenta:

Gràcies, senyora Mustafá.

La senyora Garrigues Francés:

Por eso, les tendí la mano, y lo sigo haciendo, para trabajar en el trámite de enmiendas y conseguir un mejor texto que pudiera aunar todas las sensibilidades y que, por supuesto, respetara el ordenamiento jurídico. Y nuestras enmiendas, como les decía, van en este sentido.

Y me quiero detener en algunas cosas que ha comentado la compañera del Partido Socialista. Cuando hablaba de las definiciones. No es que queramos quitar las definiciones, es que el Consell Jurídic Consultiu les dice que definen cosas hasta que no se utilizan en las leyes.

Nos parece importante que a nuestros niños y niñas se les conciencie, se les sensibilice sobre una realidad existente y sobre la importancia de respetar a todos y a todas, valores que, desde el Grupo Popular, siempre hemos entendido imprescindibles. El Grupo Popular siempre ha defendido la necesidad de respetar a los demás, de que nuestros menores aprendan la importancia de que todos y todas somos iguales, debiendo entender, dentro de la igualdad, el valor de la diversidad. Y en eso siempre nos van a encontrar y todas las enmiendas del Partido Popular van en consonancia con esto.

La senyora presidenta:

La senyora Cabedo Laborda:

Gràcies, senyora presidenta.

En primer lloc, li vull agrair el to a la senyora Garrigues, que crec que és el que convé en assumptes que són de drets humans. No és el mateix to que se va tindre en el ple i crec que hem de debatre en estos termes.

Sí que voldria matisar algunes qüestions. Per exemple, quant a la conceptualització que, efectivament, integra la normativa. Sí, en altres lleis no està eixa conceptualització. Però és que, a través de l'aprovació de noves lleis, és com s'avança en la regulació de situacions i realitats, com és la LGTBI, i és un instrument -la conceptualització normativa- per a arribar a eixa igualtat real i efectiva. Per tant, aquesta llei l'únic que fa, a través d'eixa conceptualització, és convertir-se com un referent per a tot l'estat espanyol.

Aquest text legal no és, en absolut, de baixa qualitat. I no és de baixa qualitat perquè l'han fet de la mà el Consell amb el seu gabinet, on, òbviament, hi ha juristes, i amb els experts i les expertes, que són el mateix col·lectiu LGTBI. Òbviament, no va ni en contra de la Constitució espanyola ni de l'ordenament jurídic. És més, el que fa és implementar i fer efectiu l'article 14 de la Constitució espanyola, d'igualtat.

I, de totes maneres, jo amb allò que volia emfatitzar en aquesta intervenció és que, efectivament, nosaltres hem treballat unes esmenes, conjuntament amb Compromís i el Partit Socialista, però, després, també hem transaccionat amb el grup de Ciudadanos, amb qui també ens ha sigut fàcil arribar a un diàleg, i és perquè tots tenim clar que açò és una qüestió de drets humans. I, com és una qüestió de drets humans, nosaltres podríem deixar-ho ací i ja està, però volem. i volem, tenim tota la nostra voluntat política perquè el Partit Popular se sume a aquesta llei. I, per això, hem sigut flexibles i hem. , bé, jo crec que dialogat entre tots per a arribar a consensuar unes esmenes del Partit Popular que el que fan és matisar la interpretació que la llei ja venia donant a eixos àmbits, com són els d'educació i habitatge.

I jo el que sí que voldria, per part del Partit Popular, és que si som capaços d'arribar a eixes esmenes transaccionals, amb l'objectiu que el col·lectiu LGTBI tinga una llei consensuada de forma àmplia, perquè açò és una qüestió de drets humans, m'agradaria que el Partit Popular diguera en esta comissió i de forma pública que va a donar suport a eixa llei LGTBI. Perquè el que no pot ser és que la diputada portaveu del Partit Popular estiga dient que no hi ha capacitat de diàleg o que se'ls excloga de les negociacions i que ara, tanmateix, reconega que s'han arribat a eixos consensos per a qüestions que són importants per al Partit Popular i que, després, tanmateix, ens trobem una votació en contra o, inclús, una abstenció.

Per tant, m'agradaria que, ja que ha reconegut que hem tingut totes eixa capacitat de consensuar, ara, en comissió, deixe clar el seu compromís de donar suport a una llei que és una llei de drets humans i de dignificar un col·lectiu que, històricament, no només ha sigut exclòs, sinó que ha sigut discriminat i violentat.

Gràcies.

La senyora Mustafá Ávila:

Volia només una qüestió, per a contestar. (Veus) No, només per. (Veus) És una rèplica (algú diu: «Igual que jo. ») molt xicoteta, només per una qüestió que m'ha plantejat. (Veus) Sí, el que passa és que la diputada no està en este moment. Però bé.

La senyora presidenta:

(Inoïble) . Rosa de Falastín Mustafá, por cuatro minutos.

La senyora Mustafá Ávila:

No, no necessite tant. Però, perquè conste, i li ho comentarem després a la diputada, que no està en este moment, del Partit Popular.

És que ha dit que nosaltres ens fixem només en una part de la memòria històrica a l'hora de legislar respecte als drets LGTBI. Només volia preguntar-li que quina part pensava ella que falta en aquesta llei, en aquest exercici de memòria història respecte a les persones LGTBI. Perquè, si la part que ens falta. Si tenim la de les persones LGTBI, potser la part que ens falte és la dels cossos policials de la dictadura franquista. I volia dir que, des del nostre grup, ens sembla perfecte que se sàpia qui i com va exercir la tortura i la discriminació cap a les persones LGTBI.

Simplement això.

Gràcies.

La senyora presidenta:

El senyor Ferri Fayos:

Sí, presidenta. Era per demanar un recés per a poder arribar als acords. (Una diputada, amb el micròfon desconnectat, diu: «Home! , a mi m'agradaria que el Partit Popular m'haguera contestat a allò que jo els he dit. Però bé. »)

La senyora presidenta:

Pasamos, entonces… Podemos hacer un receso para tratar de ver el estado de las enmiendas y de los acuerdos. ¿Diez minutos les parece bien? (Se sent una veu que diu: «Sí. » Veus)

(Se suspén la reunió durant uns minuts)

La senyora presidenta:

La senyora Garrigues Francés:

La senyora presidenta:

(Se suspén la reunió durant uns minuts)

La senyora presidenta:

Designació del membre de la comissió que ha de presentar davant el Ple el dictamen sobre el Projecte de llei, de la Generalitat, d'igualtat de les persones LGTBI (RE número 106. 872, BOCV número 292)

La senyora presidenta:

El senyor Ferri Fayos:

Sí, proposem que siga la presidenta de la comissió.

La senyora presidenta:

Molt amables. La presidenta està agraïda per eixa proposta i accepta. (Veus) Agraïda i emocionada.

Molt de gust, estic molt contenta d'aquesta reunió.

(S'alça la reunió a les 12 hores i 45 minuts)

