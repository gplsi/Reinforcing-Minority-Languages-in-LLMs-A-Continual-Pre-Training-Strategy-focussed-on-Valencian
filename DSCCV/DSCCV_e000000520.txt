Comissió d'Indústria, Comerç i Turisme realitzada el dia 27 de setembre de 2006. Comença la reunió a les 10 hores i 50 minuts. Presideix la Il·lustre Diputada Senyora Amparo Sancho Vicente. Reunió número 11/I.

Proposició no de llei sobre la creació del Consell Assessor de l'Agència Valenciana de l'Energia, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 28. 808, BOCV número 111)

La senyora presidenta:

(La senyora secretària passa llista per tal de comprovar l'existència de quòrum)

La senyora presidenta:

La senyora Pérez i Martí:

Gràcies, senyora presidenta.

Senyories, mitjançant la Llei 8/2001, del 26 de novembre, es va crear l'Agència Valenciana de l'Energia. La finalitat d'aquesta consisteix en el desenvolupament d'actuacions en la política energètica a l'àmbit de la Comunitat Valenciana. L'agència esmentada es configura com una entitat de dret públic sotmesa a dret privat de les previstes en l'article 5. 2 del text refós de la Llei d'hisenda pública de la Generalitat Valenciana. A partir d'aquesta llei i del seu desenvolupament emana el Decret 9/2002, del 15 de gener, del Govern Valencià, pel qual s'aprova el reglament de funcionament de l'Agència Valenciana de l'Energia, publicat al Dogv número 4. 173, del 22 de gener.

En el transcurs del debat de la llei, fou important aplegar a un acord sobre l'article 11, del qual emana esta proposició. Un article de creació del consell assessor i que aquell acord va aconseguir que n'hi haguera una acceptació per unanimitat sobre l'esmentada llei de creació. A hores d'ara no s'ha creat el consell assessor, i a una pregunta realitzada per Esquerra Unida a la conselleria pertinent la contestació va ser que la conselleria està estudiant les accions pertinents per a constituir el Consell Assessor de l'Agència Valenciana de l'Energia. En aquell moment fea quatre anys que havíem debatut la llei i tres anys del reglament. Hui portem cinc anys de la llei, quatre anys de reglament, i el consell assessor encara no s'ha constituït.

Per tant, presentem la següent proposta de resolució: «Les Corts Valencianes insten la Conselleria d'Infraestructures i Transport perquè en un període no superior a tres mesos es cree el Consell Assessor de l'Agència Valenciana de l'Energia, com s'indica en la Llei 8/2001, del 26 de novembre, en l'article 11. La Conselleria d'Infraestructures i Transport retrà compte davant de les Corts del compliment d'aquesta resolució en un termini de tres mesos des d'aquesta aprovació».

Senyories, tinc de recordar-los que, en este moment, estem parlant tots plegats del que són les energies tradicionals i les energies alternatives, i sense una regulació d'un consell assessor, sense la posada en funcionament d'eixe consell assessor, malament podem parlar, opinar o decidir de quina forma se van a realitzar les aplicacions quant a les energies alternatives. Per tant, jo espere que tots estiguen d'acord i que aquesta proposta de resolució presentada per Esquerra Unida-l'Entesa siga de la conformitat de tots vostés.

Gràcies, senyora presidenta.

La senyora presidenta:

La senyora Gay Bódalo:

La senyora presidenta:

El senyor Castejón Chaler:

Gràcies, senyora presidenta.

Bé, jo, en primer lloc, el que voldria destacar és que he seguit amb atenció la lectura que fea de l'exposició de motius la senyora Dolors Pérez. He quedat una mica sorprés de vore, jo supose que és una errada, però, evidentment, aquí, quan aprovem les coses, el que queda escrit és el que val, i ella fa referència en la seua proposició no de llei que en un termini no superior a tres mesos siga creat el Consell Assessor de l'Agència Valenciana de l'Energia «tal com s'indica en la Llei 8/2001, de 26 de novembre, en el seu article número 11». Jo agafo la llei, me'n vaig a l'article número 11 i, insistixo, l'article número 11 al que fa referència és al règim pressupostari. Per tant, suposo que és una errada. El primer que tindria de fer seria, doncs, o retirar o fer una modificació, una esmena de modificació de la proposta que fa.

Però, no tot així, suposem que este article faria referència al reglament o bé s'equivoca aquí, en el número del punt de l'article, o al que se fa referència és que en compte de referir-se a la llei fa referència al reglament, a un reglament que també fa, en la seua exposició de motius, menció en el seu apartat, en el segon i tercer paràgrafs, però també cal dir-li a la senyora Dolors Pérez que aquest reglament després va estar modificat el reglament al qual fa referència en l'exposició de motius, que va estar aprovat pel Decret 9/2002, del 16 de gener; també va estar modificat posteriorment pel Decret 30/2004, de 27 de febrer; i, posteriorment, publicat, si li interessa, en el

Diari Oficial de la Generalitat

número 4. 703. Allí sí que fa referència ja totalment a quina seria la creació exacta, polint totes aquelles errades que hi han hagut anteriorment en el decret de creació d'aquest organisme que avui es demana, però, insistixo, tal com està redactat, nosaltres no el podem aprovar ni molt menys.

Jo, de tot el que ha dit, evidentment, jo suposo que assumirà aquesta errada, però de tot el que ha dit, evidentment, no puc dir-li res en contra, només en el seu apartat final, en què dia que, bé, l'actuació de l'Agència Valenciana de l'Energia sense este consell assessor, sembla com si no ha fet res més, que, en un moment en què les energies renovables o el programa d'energies renovables tanta importància té per al Consell, com si estigués paralitzada, i això és el que no podem assumir de cap manera, perquè, precisament, des de la creació d'aquesta Agència Valenciana de l'Energia s'han portat a termes, doncs, molts, moltíssims projectes, evidentment, per a tirar endavant tot el que significa energia renovable en la nostra comunitat, concretament, s'han portat a terme més de 46 milions d'euros en subvencions, directament de la Generalitat al voltant dels 5 milions d'euros, i s'han finançat al voltant de més de 2. 300 projectes, cosa que significa que no és com vosté diu que sembla que n'hi ha aquí una paràlisi en el que és l'actuació de l'Agència Valenciana de l'Energia.

Per tant, la meua proposta seria que o bé se retirés aquesta proposta per part d'Esquerra Unida o se presentés una esmena de modificació o d'addició, segons com vullguen. Però, per la nostra part, no podem donar-li suport en aquesta proposició no de llei.

La senyora presidenta:

La senyora Pérez i Martí:

Gràcies, senyora presidenta.

Clar, si les coses se feren en un termini de dos mesos després d'haver presentat una proposta de resolució, probablement, quan passaria any i mig no tindríem la quantitat de problemes que tenim, però jo entenc perfectament el que l'il·lustre diputat m'està exposant. Jo no tinc cap problema de realitzar una proposta de modificació, si el senyor lletrat me diu si aquesta se pot presentar en estos moments, perquè puc fer la rectificació bé oral i passar-la per escrit.

Val. ¿Se pot fer la correcció? ¿Vosté estaria conforme que fera un altre redactat?

Cal pensar que aquesta proposta de resolució té més d'un any.

El que és evident després de la pregunta, el que sí que vullc aclarir és que el que és evident és que de la Llei de creació de l'Agència Valenciana de l'Energia és fonamental que davant de tots els plantejaments d'energies tradicionals i energies noves, energies renovables, tindríem de tindre ja creat el consell assessor, que pertany al punt número 11 o a l'article número 11 de la Llei de creació de l'Agència Valenciana de l'Energia. Això no s'ha fet i és necessari.

Però jo, si la Mesa, la senyora presidenta, ho considera, parem un moment i fem una esmena tècnica, que tot el món la puga signar.

La senyora presidenta:

El senyor Castejón Chaler:

Jo, si per part de la taula no hi ha cap inconvenient que fagen la modificació. És a dir, jo, el que dic és que tal com està redactat no té sentit, no té sentit la proposta que fa. Per suposat ja, si vol, entrarem a la valoració de la proposta que farà, evidentment que mosatros també votarem en contra. Però, en principi, que es solucione.

La senyora presidenta:

(Se suspén la reunió durant uns minuts)

La senyora presidenta:

La senyora Pérez i Martí:

Gràcies, senyora presidenta.

Doncs, bé, conforme havia anunciat en la intervenció d'abans i atenent la sol·licitud del senyor Castejón i, a més, reconeguent que podia haver-hi una modificació, vull presentar la següent correcció tècnica: «Les Corts Valencianes insten la Conselleria d'Infraestructures i Transport perquè en un període no superior a tres mesos es cree el consell assessor que emana del reglament de creació de l'Agència Valenciana de l'Energia».

Gràcies, senyora presidenta.

Doncs, continuarem parlant del desenvolupament de creació del Consell Assessor de l'Agència Valenciana de l'Energia. El senyor Castejón fea un moment me dia: «Me dóna igual que hi haigga correcció que no, perquè anem a votar en contra». Però les coses ben fetes sempre estan ben fetes. Els deures s'han de fer el més correctament possible i és digne reconéixer quan, a pesar que faça any i mig, vaja a sorgir un error que no seria positiu acceptar-lo.

Jo no sé a què té por el Partit Popular per a acceptar, per a denegar el consell assessor de l'Agència Valenciana de l'Energia. No sé si és que l'energia, com la mort, com dóna tants diners a guanyar, primer volem controlar totes aquelles empreses que puguen emanar d'esta creació de l'energia i després, probablement, ja es cree el consell assessor.

No obstant, sempre es pot considerar que ha estat una fal·làcia aquesta llei, exclusivament creada per interessos per al Partit Popular i que, des del plantejament d'Esquerra Unida, haguera estat una llei molt bona per a poder regular l'energia que necessitem al País Valencià amb tots els sector energètics, però també amb la representació de tots els sectors econòmics i socials de la Comunitat Valenciana.

Acaben de perdre vostés un nou tren i un nou tren que a hores d'ara ja va a ser molt difícil que recuperen. Van a passar a la història pels mals deures, per les incorreccions d'atendre les peticions d'un sector de la societat. Vostés apliquen molt mal la democràcia. I vostés hauran de pesar el no atendre degudament les propostes que si més no estan realitzades exclusivament perquè hi hagen idees comuns, com la creació d'aquesta llei, com l'acceptació de la llei de l'energia, de la mateixa forma les propostes que es presenten estan fetes per a caminar més segurament, més democràticament i poder avançar sense cap tipus d'interessos per a evitar fins i tot els escàndols.

I lamente moltíssim que el Partit Popular no vulga pujar a un tren per lògica, per necessitat solament no, per lògica, perquè així ho acceptàrem quan acceptàrem la Llei de creació de l'Agència Valenciana de l'Energia.

Gràcies, senyora presidenta.

La senyora presidenta:

El senyor Castejón Chaler:

Gràcies, senyora presidenta.

Des del respecte que em mereixen les paraules de la senyora Dolors Pérez, jo, en primer lloc, que quede constància que no faig sol·licitud de res, simplement he detectat una errada i l'he manifestada aquí, públicament, perquè, evidentment, votar una cosa que no s'atén al que la llei ens marca significaria ja nul·la de ple dret. Ara sí que estem discutint una proposta que té el seu sentit. I, com vosté bé deia, ho hem fet, hem detectat aquesta errada perquè, com deia, cal treballar i cal fer-lo bé. Per tant, el Partit Popular en l'anàlisi que ha fet de la documentació que se li facilita ha vist aquesta errada que va cometre el seu partit polític.

I anem a votar en contra, com vosté deia, però no pel simple fet de votar en contra. Perquè una vegada ja resolta aquesta errada, pensem que, bé, ara sí que tenim una proposició no de llei damunt la taula, però que nosaltres pensem que no es té cap necessitat d'aquesta proposició no de llei per a regular una matèria que ja es troba perfectament regulada en la llei, a la qual vosté feia referència, i complementada tant pels dos decrets, l'inicial i el de modificació, que desenrotlla aquest contingut.

En les explicacions que vosté feia jo, quasi, quasi, les qualificaria, si m'ho permet, quasi d'elucubracions, perquè donava la sensació com si aquesta Agència Valenciana de l'Energia sigués una imposició que se li ha fet al Partit Popular. I, precisament, va ser el Partit Popular qui la va tirar endavant i el que va a presentar-la en aquestes Corts Valencianes. Per què? Perquè estava claríssima l'aposta del govern, actualment de Francesc Camps, d'una aposta decidida per les energies renovables, entre totes altres matèries que també es tracten dintre d'aquesta Agència Valenciana d'Energia.

Dóna la sensació, segons les seues paraules, que nosaltres ho paralitzem tot. Ha parlat inclús que és la pitjor democràcia que pot existir. Mire, jo aquí tinc en informe des de la seua creació fins ara de tot el que s'ha fet en l'Agència Valenciana d'Energia. I realment necessitaria moltes hores perquè aquest resum pogués arribar, en este cas, a constar en el

. Només per damunt per damunt jo li diria que, ja no només el que he dit abans que s'han finançat més de 2. 300 projectes al llarg d'estos anys, on els dos darrers anys, concretament en l'any 2004 i 2005. Però al mateix temps, també, l'Aven, la Agència Valenciana de la Energia, concedix també una sèrie de subvencions per a la millora i eficiència de l'energia, també ajudes en R+D+I, el que significa que de paràlisi no cap.

Concretament en l'any 2004 es van portar a terme 977 projectes amb una subvenció directa per part de la conselleria de 2. 661. 000 euros, que representava una inversió total de 19 milions. En l'any 2005 van ser ja 1. 395 els projectes. El que significa que de paràlisis no cap. El Pla valencià d'electrificació rural, que també està tramitat, també està treballant-se a través de l'Agència Valenciana d'Energia, tots sabem el benefici que ha representant això per a molts ciutadans de la nostra comunitat; concretament ha fet referència a 330. 000 ciutadans, habitants de la nostra comunitat, que s'han beneficiat directament amb unes ajudes, amb unes subvencions de quasi, quasi al voltant de quatre milions d'euros. I no parlem ja de les assessories energètiques que s'han portat a terme, tant a organismes públics com a entitats privades o empreses al llarg d'estos anys. Em refereixo que dir que per part de la conselleria o per part del Govern Valencià no es vol tirar endavant el decret de constitució, això jo penso que no s'atén a la realitat.

Després de la modificació que es va fer del decret de creació de la modificació, el que està clar és que actualment la situació en que ens trobem és que s'estan fent totes les gestions perquè es constituïsca aquest comité de direcció primer, perquè és el pas previ. Perquè també s'ha pogut fer referència que abans de la constitució del que és el consell assessor cal crear el comité de direcció de la pròpia agència i, una vegada es constituïsca este òrgan, se procedirà, penso que en un breu espai de temps, a designar quins seran els membres reals d'aquest consell assessor. El que sí que està clar és que mentres no es porte a terme, l'Agència Valenciana està treballant, està treballant molt bé i està complint tots els objectius que es va marcar en el moment de la seua creació.

Per tant, no podem donar suport a aquesta proposta que, insistixo, no té perquè ja presentar-mos més problemes. Perquè considerem que per a regular la creació o el nomenament d'este consell assessor no fa falta que hi haja cap proposició de llei perquè està perfectament delimitada, tant en la llei com en el decret que marca el seu desenrotllament.

Moltes gràcies.

La senyora presidenta:

Proposició no de llei sobre la potenciació i millora de l'oferta turística del municipi de Sagunt, presentada pel Grup Parlamentari Socialista (RE número 30. 469, BOCV número 120)

La senyora presidenta:

El senyor Colomer i Sánchez:

Moltes gràcies, senyora presidenta.

Senyories, bon dia a tots i a totes.

No podem obviar al començar esta iniciativa en matèria turística, no es pot obviar la significació de la data d'avui. Jo vull recordar-ho. Avui és el dia, segurament ja ho sabran, avui és el Dia Mundial del Turisme. Desconeixem com pensa commemorar aquesta efemèride o aquesta celebració la senyora consellera i el Consell, en definitiva. En altres comunitats autònomes. ,

amb un dinar és possible, és també allò típic. En altres comunitats, de totes maneres, s'ha aprofitat la circumstància per a fer i possibilitar un dia de portes obertes del que són molts recursos turístics, museus i altres equipaments que configuren el producte més significatiu de les ciutats. I l'atzar ha volgut que les Corts Valencianes, la casualitat, hagen convocat en el dia d'avui, que és el Dia Mundial del Turisme, una comissió d'indústria on anem a parlar de turisme. I nosaltres volem celebrar i volem aprofitar la circumstància per a reivindicar el valor d'este sector en el conjunt de la nostra comunitat. I ho celebrem de la manera que pensem més adequada i adient, que és presentant idees, presentant alternatives i presentant, en definitiva, debats per a estimular que este sector continue sent important i positiu no avui sinó en els pròxims anys i en les pròximes dècades.

I en eixe sentit presentem una iniciativa vinculada a la ciutat de Sagunt. Des que vam presentar esta proposició no de llei, com abans comentava la senyora Pérez, han passat molt mesos, en este cas un any i tres mesos des que la vam registrar. I des d'aleshores, lògicament, la ciutat de Sagunt ha continuat activant i desplegant la seua agenda turística, que passa per una de les qüestions que nosaltres assenyalem en la nostra iniciativa, que és no sols recolzar i fomentar les iniciatives que en matèria turística presenta la ciutat de Sagunt sinó que singularment el Pla de dinamització del producte turístic que, per a recordar-ho a les seues senyories, és la versió més contemporània del que abans eren els plans d'excel·lència turística que, com vostés saben, estan participats per la trilogia a tres bandes: el ministeri, és a dir l'administració del Govern de la nació; la conselleria, Agència Valenciana de Turisme, i la ciutat en qüestió. Però també ramifica d'alguna manera, jo crec que molt encertada, en el que és la societat civil de la ciutat que demana participar en estos programes, en este cas l'Associació d'Empresaris Turístics de Sagunt.

Per tant, el plantejament naix amb eixa vocació concertada, ampla, de consens, de flexibilitat, d'obertura; una percepció integral que el turisme, com diu Exceltur, el

que es preocupa per la qualitat de les destinacions turístiques en el nostre país, «el turismo es cosa de todos». I, efectivament, estos plans de dinamització arrepleguen perfectament el que és eixe esperit. Per això presenta esta perspectiva tan plural i tan integral de tots els actors públics i privats que han de contribuir a millorar el producte.

Com deia, des de juny de 2005, han passat coses, lògicament, l'oportunitat de presentar la iniciativa a juny de 2005 era absolutament clara i meridianament justificada i correcta. I avui també, malgrat que s'ha avançat en la tramitació del Pla de dinamització. Casualment seria presumptuós per part nostra dir que és perquè avui entrava en la sessió esta proposició del Grup Socialista. Però la setmana passada -li ho dic amb tota sinceritat; seria presumptuós afirmar que és per esta motivació- però la setmana passada el Consell precisament la setmana passada, en un any i tres mesos, la setmana passada va aprovar la part que li toca d'este Pla de dinamització per a la ciutat de Sagunt.

Aleshores, per què volem mantindre la iniciativa? Volem mantindre la iniciativa perquè mai sobrarà i mai destorbarà, mai farà nosa, per dir-ho en estos termes col·loquials, que les Corts Valencianes, que és la primera institució del nostre autogovern, recolze aquest procés que d'una manera, insistisc, compartida, concertada, consensuada ha activat la ciutat de Sagunt.

La ciutat de Sagunt, tot el món sabem, que és una ciutat amb molt de passat, amb moltes ganes de futur i amb un present que confirma esta vocació i estes ganes de futur i de prosperitat col·lectiva, preparant, concertant, convocant a l'optimisme en el que ha sigut la preparació, he de dir amb tota sinceritat i amb tot orgull com a valencià, preparant un pla de dinamització magnífic que passa, lògicament, per posar en valor.

continue dient que posant en valor el que significa l'enorme potencial que té Sagunt, que es coneix arreu del país i jo crec que entre els mercats nacionals i internacionals.

Però que cal fer un esforç suplementari, sobretot perquè estem en un nou segle, el món del turisme canvia d'una manera rabiosa i d'una manera cruel per aquelles destinacions que no espavilen i que no s'actualitzen i que no es modernitzen. Tots estem cridats en tots els municipis a fer esforços de reciclatge, de competitivitat, d'adaptació i de modernització. Però en aquelles destinacions que tots pressentim que tenen un futur i un pervindre excel·lent en matèria turística, si lògicament s'activen els programes adequats per a posar en valor els recursos que tenen, lògicament, Sagunt és una ciutat cridada a jugar un paper extraordinari en el que és l'oferta no sols de la seua comarca sinó de tot el país, de tota la nostra comunitat.

No cal recordar tot l'inventari de recursos que té Sagunt. Tot el món sabem que el conjunt historicoartístic, declarat en 1979, el castell, el teatre romà, tot el centre històric, tota la zona litoral, tot el producte turisme industrial, tota la vocació cultural i museística que està activant i està programant. I, sobretot, sense dubte, la coronació de tota aquesta voluntat de protagonisme en el sector turístic que s'expressa en este Pla de dinamització del producte turístic que ha presentat Sagunto.

Per tant, saludar i celebrar que el ministeri ja ha aprovar la seua part en esta, torne a dir-ho, en esta planificació a quatre bandes, que és el pla de dinamització. Que el Consell la setmana passada va aprovar, però encara no ha signat, per tant sí que és un plus de sentit que li done a la comissió d'avui per acabar de complimentar tota la tramitació que cal. Que la ciutat de Sagunt està molt il·lusionada, que els empresaris han demostrat la seua capacitat d'espenta i, tots plegat, han exhibit una energia i una il·lusió que val la pena que les Corts Valencianes recolzem.

I, per tant, jo crec que obvien els arguments i els avals. Crec que avui celebrarem d'una manera magnífica el Dia Mundial del Turisme, si tots mirem la ciutat de Sagunto com -torne a dir-ho- una ciutat amb molt de passat. En això, compartisc el que és també la realitat de la nostra comunitat en el seu conjunt: unes ganes de futur que li reconeixem a la nostra comunitat, i singularment a Sagunto, i un present marcat, en el cas de Sagunt, pels deures fets, en el cas de Sagunto pels deures fets, que és presentant un pla que ha sabut seduir a la resta d'administracions i posar-se en el que significa un lloc d'aprofitar les seues oportunitats.

Res més. I esperem el Grup Socialista concitar la unanimitat en un tema que jo crec que per la resta de les administracions ja ha generat unanimitats. No tindria cap sentit que ara les Corts actuaren en direcció oposada i votaren que no una proposta que és absolutament correcta i necessària.

Gràcies.

La senyora presidenta:

La senyora Pérez i Martí:

Gràcies, senyora presidenta.

La veritat és que cal reconéixer el treball creatiu que aquesta ciutat ha realitzat per fer un pla de dinamització per a un turisme de qualitat. I hui en dia, com que també tenen costa, i allò de la costa ven tantíssim, com que Murviedro, que és el nom pel qual antigament es coneix a Sagunt, jo pense que es mereix tindre una revitalització, es mereix les ajudes, es mereix que aquestes Corts els donem suport mitjançant la proposta de resolució que ha presentat el senyor Colomer.

Clar, quan es parla de Sagunt, dius simplement: «Passem per Sagunt que allà hi ha un castell, allà el castell de Sagunt, que hi ha el circ romà». Però Sagunt té moltes coses. Jo voldria recordar-ne algunes d'elles. Com, per exemple, Sagunt té 64. 000 o 65. 000 habitants. Per tant, és una gran ciutat. Té la torre del Roc, que és curiosa de vore. Això pertany al patrimoni històric espanyol. I el Molí de Gausa, que també pertany al mateix patrimoni. I que el castell de Sagunt, primer va estar considerat, en el 1931, monument nacional, i que després, per mitjà del BIC, ja formà part la nostra comunitat, la Comunitat Valenciana.

Sagunt, que no és solament la ciutat per la qual passa, per una part, la carretera general i, per l'altra, l'autovia, sinó que a cinc quilòmetres té una costa magnífica, cal recordar que va ser un port molt important i que allí es va donar moltíssim tant la mineria com la siderometal·lúrgia.

I que, per tant, des d'eixa visió, no solament del bonic que siga Sagunt o no, sinó pel seu patrimoni historicocultural que té, i per la creativitat que ha tingut el mateix ajuntament en nom de tota la seua població per a fer este pla, és el suficientment important -i el pla el coneixia-, és el suficientment important perquè Esquerra Unida li done suport en el dia de hui, el dia del turisme, a la proposta de resolució presentada pel senyor Colomer, del Partit Socialista.

Gràcies, senyora presidenta.

La senyora presidenta:

El senyor Martínez Rodríguez:

(so d'un mòbil)

La senyora presidenta:

El senyor Colomer i Sánchez:

Moltes gràcies, senyora presidenta.

Senyories.

Senyor Martínez, molt amable també pel seu to, com sempre, i agrair-li, em permetrà que li ho diga col·loquialment, la faula que ha hagut de muntar, una faula a mida, un trage a mida, en termes discursius, per a fer-nos entendre, o intentar que entenguem, que ací no es pot parlar de ciutats en concret.

Però el Consell sí que pot parlar de ciutats en concret. Ací està l'acord del Consell, de 15 de setembre de 2006, on sí que es va parlar de Sagunto. I podria portar també la còpia, l'acta del consell de ministres, on sí se va parlar de la població de Sagunto, de la ciutat de Sagunto.

Perquè les institucions tenen tot el dret del món, i s'ha fet sempre d'esta manera, per a, de tant en tant, sempre que es considere oportú, singularitzar la decisió, perquè estem davant un fet extraordinari, que són poquíssims els municipis que han pogut entrar en el que és un programa que té un calat estatal, com és el pla de dinamització del producte turístic.

Per tant, que les Corts Valencianes puguen parlar de la ciutat de Sagunto. , que totes les ciutats són igual de dignes per a nosaltres, la Mata de Morella o la ciutat de Sagunto, o la ciutat de València, i tenim tot el dret del món, perquè seria falsejar o trair la pròpia història de les Corts Valencianes si renunciàrem a parlar del municipalisme i de les ciutats en concret. Això podríem fer, que no poguérem portar aquí qualsevol exemple de ciutat o qualsevol casuística del municipalisme valencià!

Per tant, jo li agraïsc el seu esforç, el seu to, la seua intel·ligència exhibida, com sempre, però no li puc acceptar qualsevol argument d'esta naturalesa. Vull dir, clar que tinc tot el dret, i este grup té tot el dret del món, a parlar de Sagunto.

Però, a més, hi ha una convergència de singularitats que jo crec que no és casual ni accidental, sinó necessari i obligatori parlar de Sagunt i d'altres ciutats també.

Per tant, l'espina dorsal del seu argumentari no li la puc acceptar, li la respecte, com no pot ser d'una altra forma, però no li la puc acceptar.

«Un vestit a mida per a la ciutat de Sagunt». Doncs, no, el vestit a mida li l'haurà fet també el Consell. Este és un acord del seu govern, del seu govern, portat a la mesa del govern per la senyora consellera de Turisme, que singularitza d'una manera claríssima en el títol, i en tot l'esperit i la lletra, la ciutat de Sagunt.

Jo crec que si acceptàrem eixa manera d'argumentar estaríem -torne a dir-ho i acabe perquè vull ser molt breu-, estaríem negant el territori, estaríem negant la història dels diaris de sessions que està feliçment replena de discursos, de propostes que afecten les ciutats. La ciutat és l'escenari turístic per excel·lència, és el primer nivell de resposta també en la nostra oferta turística. En 1998 estes Corts van fer una llei, qualificada per vostés d'històrica, que té tot el títol III dedicat al municipi turístic. Per tant, parlar de ciutats turístiques és, no només un caprici, sinó que és obligat per part de tots els grups parlamentaris. A partir d'ahí, ja li he dit que no li accepte la seva argumentació.

És una llàstima -i acabe-, és una llàstima que tots: el Consell i el Partit Popular, el Consell de Ministres, efectivament, del govern, d'un altre color, d'un altre signe polític, tots han singularitzat en este moment històric la voluntat de futur de la ciutat de Sagunt, que és un orgull per a la Comunitat Valenciana; Sagunt, el que ha significat, la crisi industrial, fer de la crisi industrial una oportunitat del turisme cultural industrial, que és un paradigma per a exhibir, no per a amagar, sinó per a exhibir i per a posicionar-mos les Corts Valencianes, que ens quedem al marge d'esta corrent de simpatia -vosté parlava de simpatia- que sentim per Sagunt i proximitats. Doncs, este corrent de simpatia s'expressa votant que sí, perquè no canviarem el curs de la història votant que sí perquè els acords executius ja estan presos. Però, per què menysprear-nos a nosaltres mateixos com a institució, les Corts Valencianes?

Crec que deuríem ser el motor que impulsara este tipus d'acord, que hem anat darrere de les ciutats, del Consell seu i de. , bé, darrere no tant perquè açò fa quasi un any i mig que ho vam presentar, però quan se veu, efectivament, pareix que estem descol·locats.

Els donem l'oportunitat de situar, amb la seua majoria absoluta per davant, a les Corts Valencianes en defensa d'una ciutat que, com vosté ha dit, és simpàtica i pròxima. Doncs, demostren que és de veres que ho senten.

Gràcies.

La senyora presidenta:

El senyor Martínez Rodríguez:

La senyora presidenta:

La senyora presidenta:

El senyor Colomer i Sánchez:

Moltes gràcies, senyora presidenta.

Senyories.

En l'epígraf que assenyala el punt, la proposta que ara ens ocupa, ens parla només del primer punt, que és la mesa interdepartamental, però n'hi ha 10 punts. És important assenyalar esta qüestió perquè a l'hora, lògicament, de sintetitzar és evident que en l'ordre del dia s'ha de posar d'una manera més sintètica. Però, vull alertar que es tracta de tot un decàleg de propostes i amb això vull començar la defensa del que significa una iniciativa que té vocació de mostrar, d'una manera clara i contundent, l'existència d'una alternativa a la política global que practica el Partit Popular i el Consell de la Generalitat.

Hem volgut assenyalar. És un clàssic de les propostes alternatives, és un decàleg, són 10, n'hi hagueren pogut ser més, també a la millor haguérem pogut sintetitzar d'una altra manera, però un decàleg que expressa que hi ha una altra política, que una altra política és possible, que es poden posar les prioritats, els èmfasis i els accents en altres punts de la gestió, que moltes de les qüestions que anem a relatar d'una manera molt breu són inèdites per a l'actuació de govern de la conselleria de Turisme, i, altres, o són menyspreades o estan infravalorades.

O siga, és veritat que hi ha uns programes que van en eixa direcció, però des de la timidesa, des de la manca de recursos, des del no considerar prioritat el que nosaltres entenem que sí hauria de ser-lo, i altres qüestions que senzillament la conselleria i la consellera, sobretot des que existeix una estructura en el rang màxim que pot tindre l'autogovern, com és una conselleria, ja no és una agència, no és una direcció general, ni una secretaria, perquè en estos 10 anys hem tingut de tot, ara hi ha tota una conselleria, però que no ha activat la immensa majoria de les qüestions que anem a plantejar.

La primera, que és la que es retolava -per dir-ho en estos termes- en l'ordre del dia: la creació de la mesa interdepartamental del turisme. Esta és una vella aspiració de l'autogovern, és més, en la literatura institucional a primers de la dècada dels 90 apareix com un objectiu important, és un objectiu que jo vull assenyalar que no guarda relació amb cap ideologia, és un fet d'intel·ligència aplicada, és un fet de lògica, és un fet d'entendre, com abans comentàvem, que Exceltur ha fet d'esta frase -que no és una frase, és tota una filosofia-, ha fet el seu eslògan: «Turismo somos todos», per tant és un fet transversal. En alguna ocasió crec que el president Camps ha dit que tota la Comunitat Valenciana és una destinació turística. Bé, caldria evitar que els turistes passejaren pels abocadors que va construir Fabra en la província de Castelló, que és la seua i la meua, caldria evitar moltes coses de la desfeta urbanística, etcètera.

Però, evidentment, en la Comunitat Valenciana, que té una tremenda vocació turística, un passat, un present i volem que tinga un gran futur, n'hi ha moltes destinacions del màxim interés turístic. I totes les conselleries, tota l'arquitectura institucional, ja no només el sector públic i privat, sinó que aquí fem referència al sector públic, al Consell de la Generalitat, en tots els seus departaments ha de fer un esforç per entendre que no és poden malbaratar energies, que s'han de buscar sinèrgies, que s'ha d'optimitzar els recursos aplicats a fer de la Comunitat Valenciana un gran espai amb vocació de futur turístic.

I, en eixe sentit, el Govern central està en vies de sedimentar el que allí anomenaran «una mesa interministerial». Aquí la literatura nostra, de la Generalitat Valenciana, era «mesa interdepartamental». La semàntica és el de menys, allò important és coordinar els esforços.

Podríem posar un llistat immens de la importància estratègica que té vore el turisme com una cosa de tots. Cal recordar, per exemple, la importància que té la sanitat en les destinacions turístiques des de fa una sèrie d'estius, bo, doncs, els municipis turístics del litoral, però també de l'àmbit rural, no tenen prou metges. Vull dir, ahí la conselleria de Sanitat no està a l'alçada de les circumstàncies del que és una comunitat receptora de milers i milers de turistes. Això és un clam i és una sensació que crea mala imatge, a banda que estem obviant un recurs bàsic i elemental com és la sanitat.

Turisme és una qüestió que afecta a tots, fins i tot a la conselleria d'Administració, on està la policia autonòmica que ha de regular la Llei d'espectacles. Estic improvisant una sèrie d'exemples per a il·lustrar el que és la visió transversal del turisme. Sense una policia autonòmica digna, dotada amb recursos suficients, serà impossible controlar la Llei d'espectacles que fa habitable, o que fa conciliable, o que li dóna qualitat, o tot el contrari, a un municipi turístic si no es complixen les lleis i si no s'arbitren, doncs, el que vostés, que també coneixen la realitat turística de la vida nocturna i de l'oferta de l'oci, bé, doncs, és un sector que és important regular per a garantir la qualitat.

Turisme és també, fins i tot, cooperació. Jo he llegit en algun diari que la conselleria, el departament competent en esta matèria té la pretensió de construir un CDT en Colòmbia, un país llatinoamericà, per tal de formar en origen treballadors que després puguen integrar-se en el que és la xarxa empresarial i el sector hostaler valencià. Per tant, estem ja invocant una tercera conselleria.

Turisme és conselleria de Territori -aquí al costat està reunida la comissió-, és Infraestructures, és Medi Ambient, és Educació, el tema de les escoles d'hostaleria, és la programació cultural, és concertar amb el patrimoni eclesiàstic que en horari, no de cult, sinó en qualsevol moment, perquè és una llàstima que joies de l'arquitectura i joies del patrimoni artístic estiguen tancades per al turisme perquè no hi ha coordinació entre les administracions.

Per tant, la mesa interdepartamental és un fet imprescindible per a aprofitar el que tenim. Fixen-se vostés, senyories, que no estem parlant en este punt concret de més recursos i de més diners, que moltes vegades totes les propostes que fem passen per dedicar més recursos i més prioritat econòmica i pressupostària. Aquí estem parlant de coordinar, estem parlant d'intel·ligència en l'administració, que jo crec que està a l'abast de totes les ideologies que estem aquí representades. El que fan falta són ganes, que no li les trobem ni amb lupa ni amb microscopi a la senyora consellera perquè està proposta li l'hem feta més d'una vegada.

El segon punt parla del Consell Valencià de Turisme. I parlant de la consellera, doncs, és com

, que diuen els andalusos. És un tema tabú, és un tema que l'ha convocat una vegada des que té el càrrec que té i que ha evidenciat i ha exhibit d'una manera indissimulada la crispació orgànica interna de les famílies del PP i no ha tornat a convocar-lo mai més, renunciant al fòrum consultiu imprescindible que té la Generalitat per a escoltar el sector. És un tema que, més enllà de les picabaralles internes que puga tindre el Partit Popular, vostés han de fer força, el grup parlamentari, qui siga en eixe àmbit majoritari -que avui encara mantenen- perquè la consellera, doncs, arracone un poquet el seu orgull, la seua por escènica a trobar-se amb tot l'altre sector del partit que li va fer la vida impossible l'únic dia que va convocar el Consell Valencià de Turisme, però per damunt d'eixes cuites internes està el sector, per damunt d'això està l'economia real i està el futur dels empresaris i dels municipis turístics. S'ha de convocar el Consell Valencià de Turisme per a concertar, per a pactar, per a consensuar i per a dialogar les polítiques de futur.

Un altre punt és la necessitat d'implicar empresaris, sindicats i universitat en un pla de qualificació professional. Els CDT, jo no sé les xifres que presentarà després el portaveu, però les xifres que nosaltres barallem en matèria de formació, de cursos i d'alumnes que han passat en els últims anys, marquen una tendència preocupant, molt preocupant i molt greu a la baixa. Ni els CDT, que eren l'emblema, bé, era l'única cosa que estava articulada des d'abans que governava el Partit Popular, és una iniciativa de governs anteriors que vostés han seguit, però a

tranques i barranques

-per dir-ho col·loquialment-, han seguit i presenta uns números que van decreixent l'impacte que tenen els CDT en la xarxa empresarial de la nostra comunitat. I això és molt preocupant. I amb els CDT no s'esgoten totes les possibilitats que ha de tindre la nostra autonomia per a formar-se d'un tema major, d'un tema cabdal, d'un tema bàsic per entendre la qualitat del sector, que és la formació professional. I ahí no tenim política, no invertim en capital humà, per dir-ho en esta paraula que contempla tots els aspectes que es puguen detallar, i ara no tinc temps.

Cal impulsar el títol IV de la Llei de turisme. S'ha promés. , jo he perdut el compte, s'ha promés moltíssimes vegades. Jo recorde un debat, responsable, l'expresident i l'exvicepresident senyor Olivas, que en seu parlamentària, en el ple va dir «es inminente la aprobación, es un compromiso del Pla d'espais turístics», que és, per a entendre i resumir ràpidament, el que li dóna el sentit, en el marc de l'ordenació del territori a l'articulació dels diferents productes i recursos turístics variats que tenim en totes les comarques de la Comunitat Valenciana. Títol IV de la Llei de turisme, que és el títol, és l'apartat de la llei feta en el 1998 i aprovada per estes Corts, diguem per a nosaltres més positiu, més avançat, més progressista des del punt de vista de la sostenibilitat del turisme. És la literatura, l'articulat més interessant, més nou, més innovador que va presentar aquella llei. Però prompte hauran passat deu anys i és el títol que roman encaixonat, i segurament avui tornaran a dir que la consellera en l'últim debat va comentar que estaven a punt de. En fi, ens han enganyat durant molts anys, ens han enganyat durant molts anys i avui tant de bo que presenta alguna notícia més optimista en eixe sentit.

El cinqué punt és el de qualificar l'oferta de sol i platja. És imprescindible, és radicalment fals que este grup i el conjunt de l'oposició estiguem. fer extensiva esta reflexió, perquè és de sentit comú que estem en contra de l'acusació que se'ns fa que no volem el sol i platja. És negar el nostre passat, el nostre present, i sobretot aquells que som fills d'un municipi litoral i que hem estat, bé, que hem tingut oportunitat d'administrar estos productes i estes destinacions, no només és passat i present, sinó que volem que siga d'una manera fervorosa el nostre futur. Però cal qualificar-lo, no s'ha de degradar, no s'ha d'afegir el que sol i platja i locomotora immobiliària, que precisament qüestiona, condiciona i compromet els dos primers conceptes, que són sol i platja. Precisament per a preservar-los cal aplicar mesures que són diametralment contràries a les que vostés estan aplicant per tal de preservar-los, que és la fal·làcia més gran de la història del turisme de la Comunitat Valenciana.

Cal impulsar normativa, i sobretot accions reals, per a regular la immensa oferta clandestina d'apartaments il·legals que este estiu especialment ha significat la crítica i que es consolide una xarxa d'associacions d'empresaris legals que es dediquen a este sector importantíssim també de la nostra oferta global en la Comunitat Valenciana.

La consellera ha mirat cap a un altre costat. I en este moment es compten per centenars de milers, amb el que això significa de borsa inacceptable de frau fiscal i de devaluació de la imatge de tota una oferta turística d'apartaments il·legals. El que significa una proposta i una oferta deslleial, una competència deslleial front els hotelers i front els empresaris que sí que lloguen apartaments regulats, que passen els filtres de qualitat, i que a més donen garantia a l'usuari, al turista, que hem de cuidar i hem de mimar, que d'una altra manera no té cap garantia, no té cap assegurança i té totes les de perdre. I a més que això jo crec que no només és un frau fiscal insuportable, altres comunitats han començat a aplicar mesures, la nostra continua absolutament adormida i la consellera en eixe sentit tota la responsabilitat té en esta matèria, i també és una qüestió que nosaltres entenem prioritària per a superar el model turístic que se va consolidant malauradament en este moment.

L'altre punt que suggerim -i vaig acabant- és el recolzament als municipis. Fa poc hi havia al voltant de 80 sol·licituds en el caixó de la consellera de municipis que amb tota legitimitat i amb tota correcció vam presentar expedients de sol·licitud per a ser declarats, d'acord amb el títol III de la Llei 3/1998, de turisme de la Comunitat Valenciana, ser declarats municipis turístics i poder participar del que són els convenis de compensació financera que estan establits. És intolerable, intolerable el menyspreu. Durant dos anys la consellera no ha declarat cap municipi. Això és absolutament vergonyós, absolutament vergonyós. Hi ha menys diners que en l'exercici anterior i, per contra, més municipis que es van incorporant. Vostés tenen un gran problema, o van explicar molt mal la llei, o la doten de recursos o és la gran estafa per a molts municipis que estan en llista d'espera en eixe sentit.

I, per últim, la conselleria hauria de liderar el canvi tecnològic, la revolució tecnològica que està vivint el sector en tot el món. És molt important que totes les pimes, no només s'ha d'ajudar al gran, sinó que hi ha tota una xarxa de xicotets i mitjans empresaris turístics que no han rebut mai ni un cèntim de cap administració pública, que han arriscat el capital familiar i que fan grans esforços cada dia per plantar cara i ser algú en una economia globalitzada que necessita de les noves tecnologies per a prosperar.

Acabe, senyora presidenta, dient que estes són -m'he deixat encara algun punt, que segurament el senyor portaveu ja coneixerà perquè està adequadament escrit-, però configure, torne a dir-ho, el decàleg de prioritats que nosaltres entenem ajudarien a millorar l'oferta turística de la comunitat.

La senyora presidenta:

La senyora Pérez i Martí:

Gràcies, senyora presidenta.

Quan iniciàvem aquest debat, ací, el company Enrique, parlant del decàleg, jo li dia, si jo fóra consellera -que no ho seré, eh! -, però si jo fóra consellera i me presentaren un decàleg d'estes característiques, l'acceptaria immediatament, perquè realitzarien ja tota la tasca que u ha de fer durant el temps que estiga. És molt bo el decàleg.

Jo, mire, me vaig a referir concretament a alguns dels apartats de la proposta de resolució presentada pel senyor Francesc Colomer. Les potencialitats dels nostres recursos turístics i la vocació emprenedora dels nostres municipis i empresaris fan possible preveure que, seguint una política encertada, les perspectives poden ser clarament positives.

Fetes aquestes consideracions, cal tenir també en compte que tot un seguit de circumstàncies condicionen l'evolució del sector i que, per tant, resulta imprescindible reorientar les polítiques oficials per evitar els perills i optimitzar les oportunitats.

El creixement de la competència nacional i internacional en els productes bàsics i tradicionals de la nostra oferta, els canvis de tendència en la demanda, les noves fórmules i els canals de distribució i comercialització dels productes, l'escassa inversió en capital humà, com també entre altres factors negatius la degradació gradual dels recursos naturals i el territori, recomanen l'urgent introducció de canvis en la política turística que segueix el Consell de la Generalitat Valenciana. Eixos canvis vénen donats pel decàleg presentat.

Com no, i conforme tenim el turisme en aquests moments, es pot negar a la creació de la mesa interdepartamental del turisme? És que és lògic a més. O com per mitjà de la Conselleria de Turisme no s'ha d'impulsar i agilitar les convocatòries del Consell Valencià de Turisme? No ho entendria. O en el tercer punt, quan diu, «tot és mitjançant la conselleria, eh, acordar amb les universitats valencianes, els sindicats i els representants eixa qualitat humana que fa falta per atendre el turisme». O l'aplicació del Pla d'espais turístics contemplats en el títol VI de la Llei de turisme de la Comunitat Valenciana, que estarà bé que se desenvolupe, com a mínim que se desenvolupe. O Pla d'actuacions per a rehabilitar i qualificar l'oferta tradicional de sòl i platja. I continuaríem, o garantir el compliment de la normativa reguladora dels apartaments turístics. És de veritat el que exposava el senyor Colomer. I ho hem vist escrit en tot tipus de la premsa escrita, ho hem contemplat aquest estiu, i no aquest estiu a soles, fa solament unes setmanes parlàvem de la fraudulència en el moment del lloguer de les vivendes. I sobre este punt concretament a mi em sembla que durant anys hem presentat propostes de resolució a la matèria.

Podíem continuar parlant del punt vuité, nové i dècim; i el dècim ja crear l'Observatori de la qualitat turística? Doncs clar que sí. O és que

. Home! , cal ser seriosos. Cal ser seriosos en una part de l'economia, jo diria que la més important en estos moments. Quan qualsevol país, i parle ja de països del tercer món que estan basant la seua economia en el que és el desenvolupament d'un turisme de qualitat, quan realment estan parlant de la preparació de les persones, de crear els observatoris, nosaltres no podem dir que no, i com que no podem dir que no, Esquerra Unida-l'Entesa donarà suport a la proposta de resolució presentada pel senyor Colomer del Partit Socialista.

Gràcies, senyora presidenta.

La senyora presidenta:

El senyor Martínez Rodríguez:

Señor Colomer, a usted le podrá gustar más o menos lo que le voy a decir, pero todo lo que ustedes nos solicitan a través de la proposición que debatimos es parte precisamente del trabajo de la Conselleria de Turismo. Precisamente, con la creación de la Conselleria de Turismo se garantizó la transversalidad de las políticas turísticas, ya que estas son discutidas y aprobadas en el seno del Consell de la Generalitat, como el resto de las políticas del Consell. Pero tan transversales son las políticas turísticas como las educativas, y ustedes no piden una mesa de transversalidad para las políticas educativas, y que conste que no les quiero dar pistas.

Hablan ustedes del Consejo Valenciano de Turismo. Les recuerdo que el reglamento orgánico de la conselleria indica que se debe convocar una vez al año y la última reunión fue en mayo de 2005. No tenga duda de que, cuando toque, como decía el señor Pujol, se convocará.

La senyora presidenta:

El senyor Colomer i Sánchez:

Moltes gràcies, presidenta.

Senyor portaveu, per suposat que accepte rebre totes les observacions i inclús les crítiques i les bromes.

Per damunt de totes jo crec que té d'estar la cortesia parlamentària i la capacitat d'entendre-mos, de discrepar d'una manera contundent i profunda, però d'entendre-mos, que hi ha un pont de connexió, que és el de paraula, el de la crítica, el de la discrepància, però això no significa ni l'estridència ni catastrofismes que no trauen cap a res.

Perquè jo li recorde que este portaveu i este grup

en matèria turística no hem fet mai un discurs catastrofista de tot està mal. Té de repassar els diaris de sessions, i inclús el d'avui mateixa, però sobretot els que hem tingut en el plenari, per a comprovar d'una manera, que jo crec que ni tampoc ho espere que ho reconega ningú, perquè tampoc pensem en vostés, i sóc sincer, pensem en el sector i pensem en el nostre compromís, la nostra responsabilitat que tenim de generar no sensacions catastrofistes. El turisme és un tema molt sensible.

El turisme som tots, i nosaltres ens ho creiem i això ens compromet a mantindre un nivell de responsabilitat que passa per la crítica. I no s'equivoque vosté: el públic que ens puga escoltar, que no sé quants seran, jo crec que sempre és, malauradament, minoritària la gent que presta atenció a esta cambra i als seus debats, però, verdaderament, no se sorprendrà si ens sent parlar críticament de vostés i de la gestió, perquè l'obligació de l'oposició és fiscalitzar i controlar el govern, és el sentit de la democràcia constitucional i estatutàriament arreplegat d'una manera clara.

I, a més, en jornades com la d'avui, en sessions com la d'avui, que recorde que és el Dia Mundial del Turisme, la casualitat i l'atzar ha vullgut que en l'ordre del dia estiga, i li done la raó, i ha entés i ha interpretat perfectament el que el meu grup volia, clar, una declaració d'intencions i d'alternativa, i un decàleg que vol evidenciar que este grup té alternativa, i més enllà de la crítica que li fem, i dura, a la consellera, però també sabem parlar en positiu, volem parlar en positiu, tenim vocació de govern i tenim alternativa, que s'expressa avui en un decàleg. I és el que estem aquí debatent, i tant de bo que poguérem entendre-mos per a donar-li suport.

Perquè el que hem dit d'una manera clara és que volem continuar millorant i, sobretot, perquè hi han moltes llacunes, hi han moltes omissions i hi ha una consellera. , sincerament, i en el terreny personal no hi ha res, però hi ha un equip directiu, diguem-ho així, dividit que ha generat, doncs, en deu anys o onze ja que governa el Partit Popular, crec que malgrat tindre una estructura del màxim rang, que és una conselleria, estem passant per les polítiques més pobres, menys dotades, es deuen més diners que mai als municipis, i tinc informació i vosté, si escarba un poquet en els municipis del PP, li donaran la mateixa argumentació que jo li estic dient, i en els proveïdors se paga més tard i mal que mai.

Hi han retrocessos en moltes polítiques. Vosté ha parlat de Qualitur. Mire el pressupost d'ahí, de pressupostos 2006, i vorà que hi han menys diners que en el 20058. Mire les estadístiques oficials sobre el nombre de cursos i d'alumnat en els CDT i vorà com hi ha una deriva que comença a ser preocupant.

Vosté em parla de l'exemple de Txèquia, un exemple personal però que em permet ara parlar i contestar-li en matèria del turisme exterior. Mire vosté les estadístiques oficials del primer semestre, que són les úniques objectives que tenim damunt de la taula. Quan s'acabe el segon semestre ja parlarem del segon semestre, però en el primer semestre la davallada, la caiguda del turisme exterior en la nostra comunitat ha segut absolutament preocupant. Són dades oficials. Enfront de l'increment en Catalunya, en les Illes Balears, en Canàries i en Andalusia. Són les comunitats que ens passen al davant. Esta Comunitat Valenciana, fins fa alguns anys, estava millor posicionada en el rànquing del conjunt de les autonomies de l'estat espanyol.

Per tant, catastrofisme? , no n'haurà trobat mai. Ganes de rectificar, senyalar-los un camí alternatiu? , doncs, sempre, senyor diputat, sempre. Declaració d'intencions: ja li ho he dit, per una qüestió de responsabilitat ens hi sentim obligats. I a partir d'ahí, doncs, és una llàstima que no puguen, bé, vindre a compartir estos deu punts, que jo crec que molts jo crec que són absolutament positius per al sector.

La transversalitat, que vosté diu que amb la creació. -i amb açò acabe-, amb la creació de la conselleria específica de Turisme hem aconseguit la transversalitat. Doncs, en absolut, perquè és la mateixa cançoneta, em permetrà esta expressió col·loquial, sense ànim d'ofendre, la mateixa cançó tediosa que es va dir quan se va concentrar Turisme en Presidència. Llavors, bé, què més important que tindre-la en Presidència en l'època de Roc Gregori i el senyor Zaplana. Durant molts anys de govern del PP es va defendre i es va invocar la transversalitat en nom de concentrar la competència de turisme, arravatant-la a Indústria, Comerç i Turisme, que és el nom que encara mantenim en les Corts Valencianes, arravatant-li-la a eixa conselleria i portant-la a Presidència, per a tindre la visió més integral, més transversal. I ara. Clar, vostés van construint les fal·làcies després dels fets consumats. De transversalitat i de coordinació no n'hi ha cap, perquè la primera mala coordinació -i acabe- és entre vostés mateixa. L'argument és incontestable.

És una anècdota, vosté ha contat una anècdota, jo ne conte una altra. El dia que la Costa Blanca presentava el màrqueting més important de l'any i el fitxatge, entre cometes o sense cometes, més important per a promocionar una destinació capdavantera en la nostra comunitat, al senyor Pau Gasol, ara que hem guanyat el mundial de bàsquet, ja no és una anècdota, és un tema crec que molt important i substancial: eixe dia la consellera estava en les antípodes del món, estava en Austràlia. En fi, no és una anècdota, això sí que no és una anècdota,.

La senyora presidenta:

El senyor Colomer i Sánchez:

. això és una evidència que il·lustra.

La senyora presidenta:

El senyor Martínez Zaragoza:

La senyora presidenta:

(S'interromp la gravació)

Proposició no de llei sobre l'adopció d'accions per a garantir la no-exclusió del calçat infantil en el procediment antidumping a la importació de calçat procedent de Xina i Vietnam, presentada pel Grup Parlamentari Popular (RE número 48. 946, BOCV número 196)

La senyora presidenta:

(Remors) (S'interromp la gravació)

La senyora García Herrero:

La senyora presidenta:

La senyora García Herrero:

indicado. Igualmente, les Corts Valencianes acuerdan que se inste al gobierno de la nación a gestionar ante la Unión Europea la reducción del tipo del impuesto sobre valor añadido, IVA, aplicable a las ventas de los fabricantes de calzado infantil, del 16% al 7%, y también la posibilidad de reducción al 1% del recargo de equivalencia a minoristas, que ahora es del 4%. Que de esta resolución se enviaría al Consell de la Generalitat, al Gobierno de la nación y a la Comisión Europea y que tenían un grado de cumplimiento de tres meses».

Efectivamente, señorías, a esta proposición no de ley, el Grupo Parlamentario Popular, y actualizando nuestra propuesta, ha presentado la siguiente enmienda: «Les Corts instan a que en la reunión de los ministros de Justicia e Interior de los veinticinco países de la Unión Europea, que se celebrará el próximo día 5 de octubre en Luxemburgo, se acuerde elevar a definitivas las medidas provisionales

Como les decía, señorías, todo esto sucedía en marzo-abril de este año, cuando este Grupo Parlamentario Popular realizó su proposición oyendo las justas reivindicaciones de los fabricantes de calzado, que lógicamente comenzaron a movilizarse frente a esta situación.

Como ya les he dicho a sus señorías, en el mes de agosto, la Comisión Europea propuso a los veinticinco estados miembros establecer aranceles fijos a las importaciones de zapatos procedentes de China y Vietnam del 16,5% y del 10%, respectivamente, y que los países tendrán hasta el próximo 6 de octubre para decidirlo.

La senyora presidenta:

En representación del Grupo Popular L'Entesa tiene la palabra la señora Pérez. Perdón, Grupo Parlamentario L'Entesa. Perdón.

La senyora Pérez i Martí:

Val. S'ha entès perfectament, senyora presidenta.

Gràcies, senyora presidenta.

Esta proposta, nosaltres anem a donar-li suport, pel seu contingut, per eixa voluntat que, efectivament, quan entren productes de tercers països, no solament xinesos o vietnamites, sinó d'on siga, aquí, a l'Europa comunitària paguen una quantitat d'aranzels conforme abans els pagàvem nosaltres. Que pagàvem aranzels quan exportàvem els nostres productes. I en això, estaríem d'acord.

Jo hi ha una cosa en la proposta, jo la vaig a acceptar igual. Ja li dic que a mi, el fons de la proposta m'agrada, me sembla que va en sintonia, en una defensa molt llarga sobre el que significava allò que els neoliberals volíeu a nivell d'Europa, el lliure mercat i que se vau equivocar, en estos moments, jo la recolzaré perquè ja anunciaven les mesures negatives que s'anaven a produir si no hi havia un control suficientment coherent sobre este.

Hi ha un punt, senyora Herrero, on parla -i és una visió molt particular meua- on parla vostè de sol·licitar a l'Estat espanyol la baixada de l'IVA per allò del calcer infantil, perquè això representa molt gastos en una unitat familiar, i si tenen molts fills ja veu i si no en tenen, doncs, el que compren per als nebots. Jo li diré: «A mi això se m'escapa». Perquè estem parlant d'una economia d'estat. Per tant, considere -jo vaig a acceptar-ho igual- però considere que haurà de ser el Govern, siga del color que siga, qui s'haja de seure amb el sector i aplegar a la conclusió necessària de baixar l'IVA per a tindre un calçat més competitiu, que no seria solament per als xiquets d'ací, sinó que seria per a tota la Unió Europea i quan exportem nosaltres a tercers països. Nosaltres també exportem a Xina i exportem molt. Que no se'ns oblide.

I jo recorde, senyora Herrero, que l'any mil nou-cents. i estava vostè fent l'exposició i jo em recordava d'un debat que vàrem tindre en una comissió en la qual em titllaren de. bé, com era

en aquell moment, doncs havia perdut jo els papers i no sabia on estava.

Mire, senyora Herrero, si sobre estos temes és delicat i compromès, perquè no mos comprometem acceptant-ho; estem defensant el nostre sector tradicional. Que conforme li deia, l'any 1996 hi hagué una entrada d'arròs dels Estats Units americans, 85. 000 quilos d'arròs, 85. 000 tones d'arròs. Això pareix que siga poc, però eixes tones d'arròs que anaven directament a l'empresa Herbas de Sevilla, varen trencar els preus de la producció d'arròs de l'Estat espanyol. Imagine's vostè.

Però jo en aquell moment tenia totes les dades sobre el tema i me digueren que no, que m'havia confós. Després, quan s'adonaren l'arròs havia baixat 15 pessetes. Era molt per als productors. Val?

Per tant, en estes coses igual. Què passa? Doncs que ací estem dient que els xinesos mos estan rebentant el nostre mercat i nosaltres el calcer no el podem vendre. Tenim els productors emportant-se el calcer a hotels i fent demostracions als hotels per a vendre calcer. Aquesta proposta de resolució no va a resoldre la problemàtica industrial del sector tradicional valencià, ni tan sols la del calcer. Tant de bo!

Però que, com tota pedra fa paret, vaja per davant la voluntat d'Esquerra Unida-l'Entesa de no solament lluitar en alguns punts, com és açò, sobre els interessos de la indústria tradicional valenciana, sinó amb el compromís de no parar d'incidir en la necessitat que el Govern Valencià té sobre la seua indústria. I que a més d'acò, ja que els plans no han servit per a res i no n'hi ha solució, s'haurà de revisar tot el que és la indústria tradicional en matèria de calcer, per a poder també estar d'acord, no en el que han d'aplicar de fora -que mos beneficia, com és esta proposta de resolució- sinó en el que hem de fer dins, perquè és la nostra obligació.

Vaja per davant l'aprovació d'Esquerra Unida a aquesta proposta.

Gràcies, senyora presidenta.

La senyora presidenta:

La senyora Marco Gual:

La senyora presidenta:

La senyora García Herrero:

Gracias, porque tanto L'Entesa como el Partido Socialista han mostrado o han manifestado la intención de votar a favor esta proposición no de ley, sí han hecho alguna serie de manifestaciones que yo quisiera simplemente aclarar.

Yo no he querido. yo les agradezco a los dos grupos que vayan a apoyar, a votar favorablemente esta propuesta. Pero también nos gustaría -como decía la señora Marco- que el secretario general del Partido Socialista fue con la alcaldesa de Villena a reunirse en Bruselas y también con el tema de medidas

La senyora presidenta:

La senyora Marco Gual:

La senyora presidenta:

(Se suspén la reunió a les 12 hores i 50 minuts)

