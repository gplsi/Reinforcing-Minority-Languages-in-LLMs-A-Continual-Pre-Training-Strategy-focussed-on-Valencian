Comissió d'Economia, Pressupostos i Hisenda realitzada el dia 25 de maig de 2009. Comença la reunió a les 10 hores i 35 minuts. Presideix el diputat senyor Jesús Ros Piles. Reunió número 20.

Proposició no de llei sobre la distribució dels fons en matèria de polítiques d'ocupació, presentada pel Grup Parlamentari Popular (RE número 30. 174, BOC número 132)

El senyor president:

(La intervenció del president no s'ha gravat)

(La senyora secretària passa llista per tal de comprovar si hi ha quòrum)

Moltes gràcies, senyora secretària.

Primer punt de l'ordre del dia: lectura de l'acta anterior. Estan les seues senyories d'acord amb l'acta? Aprovada.

El senyor president:

Segon punt de l'ordre del dia: presa en consideració de la Proposició no de llei sobre la distribució dels fons en matèria de polítiques d'ocupació, presentada pel Grup Parlamentari Popular.

Té la paraula el senyor Ballester.

El senyor Ballester Costa:

(inintel·ligible)

Por ello, les vuelvo a repetir, señores del Grupo Socialista, señores del Grupo Compromís, quisiera, si ustedes así lo estiman, que esta proposición no de ley fuese aprobada en referencia, sobre todo, a lo que ustedes vienen proclamando a través de todos los medios de comunicación, que no es más que esa importantísima y casi, casi única bandera de lo social que ustedes levantan todos los días.

El senyor president:

Moltes gràcies, senyor Ballester.

Té la paraula la senyora Mollà.

La senyora Mollà Herrera:

Gràcies, senyor president.

El Grup Parlamentari Compromís votarà a favor d'aquesta proposició no de llei. Entenem que s'està parlant d'alguna manera d'un tipus de criteri, un criteri objectiu. Nosaltres entenem un criteri raonable a aquesta objectivitat que sempre reclamem, no solament al govern estatal, sinó al govern autonòmic, del Partit Popular.

Doncs bé, avui en esta proposició no de llei es contempla, i és per això que el meu grup parlamentari no pot deixar passar l'oportunitat de recolzar-la. Nosaltres creguem que aquesta objectivitat, ja dic, ha d'imperar sempre en estos temes, ara més que mai, quan estem parlant de destrucció d'ocupació. Doncs bé, esta objectivitat ha d'imperar sempre. La trobem a faltar, i per això ens sorprén que en aquest cas el Grup Parlamentari Popular haja presentat una proposició no de llei que ve a parlar justament d'açò, perquè la trobem a faltar molt constantment en les seues proposicions no de llei, en les iniciatives que porten endavant, fins i tot en les actuacions del govern.

No hi ha esta objectivitat quan els grups de l'oposició, quan el meu grup parlamentari vol posar damunt la taula les realitats. No hi ha una admissió tampoc d'esta pròpia realitat. I, per tant, trobem una sorpresa. Però no per esta sorpresa anem a deixar de recolzar esta proposició no de llei.

Al mateix temps, jo crec que hauríem de tindre clar que si volem fer gala d'esta objectivitat, també hauríem de dir tots els grups parlamentaris, no solament el nostre, sinó el Grup Parlamentari Popular i el Socialista, que som l'autonomia que més ocupació està destruint. Esta és una realitat que és evident, que és real i, per tant, no s'ha de deixar d'admetre perquè, si no, no estarem fent la tasca que ens van encomanar els ciutadans valencians i valencianes, no estarem posant damunt la taula mesures que vinguen a proporcionar-los una qualitat de vida. I, fins i tot, en aquest cas, a proporcionar-los una ocupació que ara el govern popular en les seues mesures està deixant que se destruïsca d'una forma exponencial.

Per tant, simplement això. Nosaltres entenem que se parla d'un criteri totalment raonable, totalment objectiu, d'uns fons que justament vénen a parlar de polítiques d'ocupació. Doncs bé, hem de garantir uns criteris. I el criteri pot ser de forma objectiva el criteri d'atur i les demandes justament d'ocupació. Per això la recolzem.

Però ara bé, fem una crida també que no solament aquesta objectivitat i aquests criteris raonables vinguen solament quan el Partit Popular vullga fer vendre que fa algun tipus d'iniciativa aquí, a Les Corts, sinó que també, quan els grups de l'oposició justament volem posar damunt la taula criteris objectius, criteris raonables i que vénen justament a pal·liar esta situació de destrucció d'ocupació que ens està duent a uns límits en esta crisi molt preocupants i que estan emparats justament per la falta de govern del Partit Popular, doncs bé, que ens facen el mateix recolzament que ara el Grup Parlamentari Compromís va a fer a aquesta proposició no de llei del Partit Popular.

Si més no, és l'única cosa que podem argumentar davant aquesta proposició no de llei.

El senyor president:

Moltes gràcies, senyora Mollà.

Té la paraula el senyor Sarrià.

El senyor Sarrià i Morell:

Gràcies, president.

Esta proposició pot paréixer raonable. Però jo, abans d'explicar el nostre vot i en quin sentit va a ser, sí que vullc fer algunes consideracions, perquè si alguna cosa sense dubte no es pot qüestionar del Partit Popular és la seua capacitat de fer una estratègia i aplicar-la en totes les polítiques en el mateix argumentari. Dóna igual que moltes voltes siga absurd, però ho apliquen a

. I hui li ha tocat a les polítiques actives d'ocupació.

Vostés ja fa temps que han decidit que la seua prioritat no és complir les seues obligacions com a govern, no és preocupar-se dels aturats en allò que vostés poden fer, no és exercir les competències que tenen assignades, sinó que la seua prioritat és, fonamentalment, sempre i a tothora, intentar eludir les seues responsabilitats i intentar demostrar que tot el que està mal, tot el que no funciona en esta comunitat no és culpa del govern d'esta comunitat, sinó és culpa del Govern d'Espanya, malgrat que siguen competències del Consell.

I dóna igual que això quede a voltes en evidència. Després ja s'encarregarà Canal 9 de vestir-les adequadament. I el fonamental és contribuir a despistar, a no assolir responsabilitats i sobretot a gemecar, a gemecar bona cosa a compte d'un greuge que vostés saben que és perfectament fals, encara que creuen que és una estratègia que els dóna rèdit i l'apliquen en tot, fins i tot en coses que no tenen res a vore, com el lamentable espectacle de vore al president de La Generalitat declarant en un tribunal.

I la proposició que avui presenten respon també a eixa intenció de despistar, confondre, d'eludir responsabilitats.

Despistar, en primer lloc, perquè esta proposició ve acompanyada d'un seguit de declaracions, tant d'irresponsables institucional de La Generalitat com del mateix Partit Popular, mesclant conceptes i despistar en el significat, per exemple, de les xifres de l'atur, que, sense dubte, i com bé ha dit la que m'ha precedit en la paraula, és un problema terrible a Espanya, especialment per a les persones que el patixen, però, sense dubte, ho és molt més al cas de la Comunitat Valenciana.

I vostés parlen de vegades com si no tingueren cap responsabilitat en la nostra situació econòmica, en la dels valencians, ni en les dificultats de la nostra indústria, ni en les polítiques d'ocupació, per suposat.

Si no fóra pel que veiem que gasten i que no els dol en grans esdeveniments, en papa, en grups antiavortament o en amics «orangistes», pensaríem que en esta comunitat o no hi ha govern o és un govern que està suspés de les seues funcions. Malauradament trobe que l'última afirmació és en part certa.

Mire, vostés fa poc més d'un any, finals de l'any 2007, a més un diputat sentat ací, estava desvanit, desvanit de les xifres d'ocupació, positives aleshores, per suposat, en relació a ara. I les atribuïa a la magnífica gestió de La Generalitat. El mateix conseller Gerardo Camps presumia fa escassament un any, en el mes d'abril de 2008, referint-se a les dades d'ocupació d'aquell mes, que la comunitat afrontava i afrontaria millor la crisis que altres comunitats i que es continuaria creant ocupació, perquè el Consell feia -textualment dia- «els seus deures».

Per suposat no es concedia aleshores cap paper en eixes optimistes anàlisis al Govern d'Espanya, a més de les eternes denúncies victimistes. El ben cert és que un any després de tanta supèrbia la comunitat ha augmentat el seu nombre d'aturats en 192. 570 persones, un 77,33% més que en abril de 2008. Ni més ni menys que quasi 22 punts més que la mitjana estatal, un percentatge que, en el cas de Castelló, es dispara fins a un 123,15% d'augment.

Bé, doncs, vostés afirmen sense cap pudor que eixe sagnant diferencial negatiu per a tots els valencians i valencianes no té res a vore amb les seues polítiques. Home! Si, aleshores, feien el deures, ara què fan? Si, aleshores, tot era responsabilitat de les seues polítiques i de la seua gestió, ara és només responsabilitat del govern d'Espanya? Vostés no tenen cap responsabilitat? I es tracta, per tant, d'una proposició i una idea que el que tracta és de despistar i confondre. I a la proposició en si!

En primer lloc, vostés manipulen i trabuquen les xifres i els conceptes que motiven eixes xifres. Vosté, sap perfectament que els fons dels quals estem parlant no poden respondre únicament als criteris que ací hui ens proposen, per una senzilla raó: és la Comissió Europea la que en primer terme establix els criteris de distribució per al Fons Social Europeu, en especial, en aquell que fa referència a la classificació que fa de les regions pel seu nivell de desenvolupament i convergència. I la Comunitat Valenciana està inclosa en eixa política regional, en un tractament transitori, conegut com

, establit per a aquelles regions europees que han eixit de l'Objectiu 1 pel seu propi creixement econòmic. I són les regions que més fons reben, aquelles, naturalment, menys desenvolupades i que tenen encara com a objectiu la convergència. I eixe fet no és obviable, aprovem ací el que aprovem.

Segon. A la seua exposició de motius exclouen la formació adreçada a ocupats, perquè els dóna la gana, com si no fóra això una política d'ocupació que, precisament, va adreçada a evitar la destrucció d'ocupació i a millorar la capacitació dels treballadors ocupats, com ho és la millora de les condicions del treballadores desocupats i el foment de l'ocupació en general.

I, en tercer lloc, estem parlant d'uns criteris de distribució que s'establixen plurianualment. I ahí és a on vostés més clarament estan fet una proposició amb una intenció

El Ministeri de Treball, saben vostés que està en estos moments elaborant els criteris que seran d'aplicació per al període 2010-2013. I està fent-ho en reunions de treball en què vostés, el Consell, participen con la resta de comunitats autònomes i que, en el seu moment, haurà d'acordar la Conferència Sectorial d'Assumptes Laborals. Així com saben també vostés que, amb tota seguretat el mapa de situació de l'atur actual, que tant els preocupa el repartiment dels fons per aturats, on malauradament vostés queden molt malt parats perquè tenen més de 192. 000 aturats més que fa un any, i no pel criteri de distribució d'estos fons serà modificat, serà modificat, però esta necessitat surt en gran mesura perquè a esta comunitat hi ha un diferencial negatiu en polítiques d'ocupació, i, naturalment, en destrucció d'ocupació.

I és intenció coneguda del ministeri que els nous criteris incorporen mecanismes correctors per a aquelles comunitats que obtinguen quantitats per aturats inferiors a la mitjana estatal, i que estes se resten paulatinament d'aquelles comunitats més beneficiades en els criteris antics.

És, per tant, al nostre entendre, una proposició que no aporta res que no estiga ja en marxa dins del possible. I el que pretén, com quasi totes les seues iniciatives, en esta i en altres matèries, és distraure l'atenció de la responsabilitat del Consell en un tema, el de les polítiques actives d'ocupació, on té la plena competència i a on s'ha limitat a presentar plans, a pagar -això sí, com tots els que presenten- amb els diners que ha de donar el senyor Zapatero o el president del govern.

Són precisament, en això que els preocupa tant de l'atur, les mesures del govern d'Espanya les que han permés, en les últimes dades d'ocupació, reduir eixa destrucció progressiva d'ocupació -en el darrer mes, especialment- i no la demagògia victimista del Consell i el Partit Popular on situem esta proposició, en què ens abstindrem, perquè nosaltres també volem que augmente la dotació per als aturats valencians, però al que no anem a donar pas és a una proposició demagògica i que no pretén això, pretén simplement eludir responsabilitats i posar-li el mort i atribuir-li el mort al govern central.

El senyor president:

Gràcies, senyor Sarrià.

Con no hi ha hagut excessives contradiccions i no s'ha pronunciat ningú amb el vot en contra, ens toca passar a votar directament ja.

En eixe sentit, senyories, anem a passar a votar esta proposició no de llei, presentada pel Grup Popular.

El senyor Ballester Costa:

El senyor president:

El senyor Ballester Costa:

El senyor president:

Proposició no de llei sobre la petició al govern de la nació de l'ampliació a Enesa de la subvenció prevista per a atendre el Pla d'assegurances agràries combinades, presentada pel Grup Parlamentari Popular (RE número 31. 203, BOC número 137)

El senyor president:

Passem al tercer punt de l'ordre del dia, que és: presa en consideració de la Proposició no de llei sobre la petició al govern de la nació de l'ampliació a Enesa de la subvencions previstes per a atendre el Pla d'assegurances agràries.

Per a la seua defensa, té la paraula el senyor Giner.

El senyor Giner Giner:

Moltes gràcies, senyor president.

I curant-me amb salut intentaré manifestar ben clarament quina és la posició del meu grup per, si de cas, després, hi ha un vot unànime o no unànime, incloent una abstenció, i resulta que no puc acabar de defendre els nostres posicionaments.

Començaré dient que esta proposició no de llei, senyories, no pot dir-se que forma part de cap estratègia per a despistar ni per a gemecar -com s'ha dit ací-, ni per a plorar de manera infundada. Crec que està més que justificada. I jo intentaré, en conseqüència, defendre-la.

El que ocorre és que en massa ocasions, i en qüestions bàsiques per a la nostra comunitat, el govern socialista discrimina la nostra comunitat. I ací, en esta proposició no de llei, tenim un bon exemple del que estic dient. Tant sols recordaré el marc jurídic que és d'aplicació, la Llei 87, de 1978, i el Reial decret que, posteriorment, en 1979, la va desentrellar, contempla els aspectes generals que han de tindre's en compte en la concessió de subvencions a la subscripció d'assegurances agràries combinades.

El Consell de Ministres, per tant -quede clar- és l'encarregat d'aprovar el Pla anual d'assegurances agràries combinades en el qual, a més d'aprovar-lo, el Consell de Ministres ha de determinar els diversos percentatges de subvenció que correspondran als agricultors, ramaders, aqüicultors o productors forestals. Per tant, estem davant d'una responsabilitat que correspon al Consell de Ministres.

La concepció d'eixes subvencions per part de l'administració general de l'estat, el cos de les primes que correspon pagar als assegurats que s'acullen a eixe sistema de les assegurances agràries combinades, es consideren tots -jo crec que el govern així ho considera-, i molt especialment la Conselleria d'Agricultura així ho considera, són un instrument bàsic per al desenrotllament d'una política d'ordenació agrària. La nostra Conselleria d'Agricultura ho considera -insistisc-, així, i amb el fi de mantindre unes rendes dignes amb el sector agrari, considera que la política d'assegurances agràries són un instrument eficaç per al manteniment d'estes rendes, perquè els llauradors puguen mantindre dignament la seua activitat, proporcionant una adequada cobertura a les produccions agropecuàries, enfront dels distints riscs, principalment -com vostés saben-, climàtics, i que provoquen pèrdues en la quantitat, o, en ocasions en la qualitat, de les produccions de les nostres explotacions.

Davant esta situació, les assegurances s'han revelat sempre, fins al moment, com el mitjà més eficaç per a fer front als danys derivats d'eixos accidents, en moltes ocasions climatològics, mitjançant la subscripció de pòlisses que proporcionen cobertura enfront dels diversos riscs.

Per tot el que acabe de dir, la Conselleria d'Agricultura ha considerat prioritari implantar un sistema d'assegurances agràries a la Comunitat Valenciana, pel que fa ja més de deu anys, més d'una dècada, que ve col·laborant amb Enesa en la introducció dels plans anuals d'assegurances agràries, habilitant subvencions complementàries a les d'este organisme amb el fi de minorar les primes que han de pagar els assegurats i fomentar la contractació i la implantació de l'assegurança a la Comunitat Valenciana.

A més, la conselleria estableix ajudes addicionals específiques per a fomentar la qualitat de les produccions, per a buscar també un equilibri en les

(inintel·ligible)

. , en zones on les taxes són elevades, i, fomentar, per altra banda, la contractació de cobertures més completes.

En definitiva, senyories, el Consell de Ministres -com dia anteriorment- és qui aprova el Pla anual d'assegurances agràries combinades, pla en què es determina els diferents percentatges de subvenció que correspondran als agricultors, als ramaders, als aqüicultors o productors forestals que asseguren les seues produccions en el marc del sistemes d'assegurances agraris combinats.

Conforme a la llei que he citat a l'inici de la meua intervenció, la Llei 87, de 1978, i al reglament que la desenrotlla, de 1979, l'entitat estatal d'assegurances agràries, és a dir, Enesa, ha elaborat el Pla d'assegurances agràries combinades per a l'exercici de 2009.

L'aspecte més important del Pla anual de les assegurances agràries 2009, presentat per Enesa, és que baixa la seua aportació a les subvencions de les pòlisses de 2009, les baixa, baixa els diners previstos per a eixe pla d'assegurances. I, conseqüentment -això és així-, l'assegurat és el que ha de realitzar un major esforç per a la contractació de les seues pòlisses.

Eixa és una realitat inqüestionable, inqüestionable. La subvenció prevista per a tindre el Pla d'assegurances agràries combinades de 2009 i la liquidació de plans anteriors per part d'Enesa, l'aportació que té prevista és de 280,78 milions d'euros. Això són xifres que no poden discutir-se.

Per tant, l'estat espanyol, reduïx d'una manera considerable les subvencions per a totes les línies d'assegurances.

Parlaré, a continuació, de la citricultura, perquè és la part més important afectada a la nostra comunitat.

D'entre les línies d'assegurances, una de les que es veu més afectada és la citricultura. Enesa ha rebaixat, com a mitjana, en les diferents línies d'assegurances, en el conjunt de les línies d'assegurances, un 10%. Ha reduït, per tant, la seua aportació, en termes generals, un 10%. Però, en el cas de la línia que recull les assegurances per als cítrics, eixe percentatge assolix una mitjana de 13,33%, suposant -i açò és obvi- un perjuí destacable en el conjunt de la contractació de les assegurances a la Comunitat Valenciana, ja que a la nostra comunitat les assegurances dels cítrics, com saben vostés, suposen el 60% del total de la contractació, a la nostra comunitat -insistisc.

Per tant, una qüestió bàsica: hi ha una disminució de l'aportació d'Enesa.

Miren vostés, en l'any 2008, l'aportació d'Enesa fou de 40,33 milions; 40,33 milions. En l'any 2009 l'aportació d'Enesa és de 35,5 milions. Per tant, si jo encara sé restar, ha disminuït en 4. 832. 072,64 euros l'ajuda directa als nostres ramaders i agricultors.

Eixa baixada de més de 4. 800. 000 euros, quasi 5 milions, suposa un sobrecost per als agricultors i ramaders de la Comunitat Valenciana respecte al que va suposar el pla de 2008; un sobrecost que, en realitat, ací es quantifica en més 7. 396. 000 euros.

Si la conselleria no haguera augmentat l'aportació en el pla de 2009 i la seua contribució proporcional, que és la que féu en 2008, l'haguera mantingut -eixa aportació proporcional- en 2009, haguera hagut d'aportar 18 milions d'euros.

Però què és el que ha ocorregut? Que davant esta situació, la Conselleria d'Agricultura no tan sols no ha minorat la seua aportació respecte a l'any anterior, sinó que l'ha incrementat en un 5%, arribant al percentatge màxim permés per la reglamentació comunitària i absorbint una part molt important de la minoració que ha portat a cap Enesa.

El pressupost de la conselleria per a la línia d'assegurances en este exercici és de 21 milions d'euros.

En esta actuació, la repercussió per a l'assegurat passa de 7,4 milions a 3,8 milions. Per tant, s'aconseguix l'objectiu al qual em referia anteriorment, de minimitzar el cost directe que tenen per als llauradors, fonamentalment per als llauradors, estes assegurances.

Senyories, en l'any 2008, l'ajuda de la conselleria consistia en una subvenció base del 50% de la concedida per Enesa. Eixa subvenció base, i amb la finalitat de compensar la disminució de l'aportació d'Enesa, s'ha elevat al 60%.

I per al cas de produccions emparades per denominació d'orige, IGP o marques de qualitat a la Comunitat Valenciana, fins al 70 i fins al 85 i 87% en les línies de destrucció d'animals bovins i no bovins respectivament.

La suma de les subvencions d'Enesa més les de la conselleria saben que no pot superar uns límits que marca la mateixa normativa comunitària.

Per tant, per tant, i intentant resumir, jo crec que és esta una proposició no de llei que deuria comptar amb el recolzament inequívoc de tots els grups parlamentaris, per damunt dels nostres posicionaments concrets.

Però d'ací hauria d'eixir un vot unànime per a reclamar que, a la cap i a la fi és el que es planteja en la proposta de resolució, que reitere de nou davant el govern de la nació la sol·licitud a Enesa de l'ampliació d'una subvenció prevista en el pla d'assegurances agràries de 2009, que s'ha vist reduïda de facto.

Per tant, crec sincerament que tots els que estem ací, que representem els valencians i les valencianes i que representem o devem representar els interessos de la nostra comunitat, deuríem actuar amb una veu unànime en la defensa d'eixos interessos, i és el cas que ens ocupa, per a reclamar d'Enesa l'increment d'eixa aportació i no la seua disminució.

La conselleria, senyories, tinguen en compte que en el pla de 2008, si haguera aplicat la subvenció base establida per Enesa per a 2009, les assegurances agrícoles s'hagueren encarit. S'hagueren encarit per als llauradors en una xifra de 6,5 milions d'euros, el que haguera representat per als llauradors un increment del 21,67%.

En el cas de les pòlisses ramaderes, el sobrecost per a tot el sector seria de 0,55 milions d'euros, el que representaria un increment encara superior, del 36,35%.

Per això, davant esta situació i amb la finalitat de minorar l'impacte negatiu que esta mesura adoptada per Enesa, que -insistisc- és un organisme estatal, eixe impacte negatiu que té per als assegurats de la Comunitat Valenciana en el pla 2009, per a poder minorar això és pel que s'ha incrementat en totes les línies el percentatge que s'aportava per part de la conselleria, passant a eixe 60%. Ho dic avançant-me a si algú intenta dir que no és deveres. L'aportació era el 50 i passem al 60, i això és matemàticament aixina, i curant-me un poquet en salut per si després no puc aportar més dades al respecte.

Per tant, -i acabe- senyories, senyor president, entenc que esta és una qüestió en què la unanimitat hauria de ser fonamental. Crec que una altra situació no seria entesa pels nostres agricultors, llauradors, ni ramaders ni apicultors ni productors forestals.

Moltes gràcies, senyor president.

El senyor president:

Moltes gràcies, senyor Giner.

Té la paraula la senyora Mollà.

La senyora Mollà Herrera:

Gràcies, senyor president.

Doncs bé, el Grup Parlamentari Compromís votarà a favor d'aquesta proposició no de llei. De fet, el meu grup, el 21 d'abril de 2009, va enregistrar una proposició no de llei justament reclamant pràcticament el mateix i jo, perquè quede constància al

, voldria llegir el contingut d'aquesta proposició no de llei, més que res perquè d'aprovar-se aquesta, hauríem de retirar la nostra perquè entenem que seria una cosa redundant demanar el mateix.

Però sí crec que és just deixar-la en el

perquè quede constància que el meu grup ve a reclamar justament el mateix.

Doncs bé, el govern, a través de l'entitat estatal d'assegurances agràries, dependent del Ministeri de Medi Ambient i Medi Rural, encarirà notablement el cost de l'assegurança agrària enguany per als agricultors i ramaders valencians, al reduir les subvencions que destina a aquest efecte.

Així, en el Pla d'assegurances agràries de 2009, Enesa ha establert una important reducció de les subvencions concedides als productors, com a conseqüència de la disminució de la partida que el Ministeri de Medi Rural ha habilitat dins del pressupostos generals de l'estat per a enguany.

La mitjana de reducció del pressupost és d'un 14%, al passar de 327 milions d'euros de pressupost realitzat a 280 milions d'euros de pressupost assignat per a l'any 2009. L'augment del cost variarà segons les línies d'assegurança o cultiu. Així, per exemple, en el sector dels cítrics, el citricultor haurà de pagar de mitjana enguany un 6,25% més que l'any passat.

En el cas de l'assegurança per als ramaders, la pujada oscil·larà entre el 25 i el 48% per al sector vaquí; entre el 10 i el 20% per al sector oví i caprí; el 44% en les assegurances d'arreplegada d'animals morts en les explotacions, -porcí, oví, caprí, cunicular i avícola- que a més a més és obligatori.

A tot això se li uneix la disminució que Agrosegur aplicarà al pla d'assegurança de les produccions que, si bé reduirà el preu final a pagar per l'assegurat, li va a suposar una menor indemnització en el cas de qualsevol sinistre.

I és per això que se presenta, des del Grup Parlamentari Compromís, la proposta de resolució que ve a dir que Les Corts insten el Consell que aquest, al mateix temps, sol·licite el Ministeri de Medi Ambient i Medi Rural i a Enesa l'augment de les subvencions que es concedixen als productors en el Pla d'assegurances agràries de 2009, per a igualar com a mínim les quanties i percentatges de l'any anterior.

Jo crec que és una argumentació variant a la que presenta el Grup Parlamentari Popular, però el que ve a reclamar és justament, pràcticament el mateix i, aleshores, no solament anem a donar-li el vot a favor perquè és coherent, sinó que aquesta proposició no de llei de 21 d'abril, done per fet que el meu grup la retirarà entenent que aquesta, d'aprovar-la, respondrà al que el Grup Parlamentari Compromís venia a reclamar per a que posara endavant el Consell a través del Ministeri de Medi Ambient.

Aleshores, aquest serà el meu vot afirmatiu del meu grup parlamentari.

El senyor president:

Moltes gràcies, senyora Mollà.

Té la paraula el senyor Lozano.

El senyor Lozano i Pastor:

Gràcies, president.

Bon dia a tots i totes.

Senyories, tots som conscients de la importància que ha tingut i que té l'actual sistema d'assegurances agràries al nostre país. Des de la seua ficada en marxa a principis dels anys huitanta, ha sigut un constant esforç per part de les administracions, així com de les organitzacions agràries i cooperatives, per millorar i augmentar la qualitat de les assegurances agràries combinades, que s'han consolidat com la millor forma de donar seguretat als ingressos dels llauradors.

Per a que comprenguem la seua evolució, dir-los que els anys huitanta i els noranta -1980-1990- les assegurances no cobrien les necessitats reals dels llauradors. Dit d'una altra forma, eren roïns i, sobretot, cars; roïns perquè davant una inclemència, era complicat el sistema d'avaluació dels danys, acabant sent una batalla amb les companyies i els llauradors que, com és lògic, sempre perdien els últims per ser el més dèbils en la negociació.

Si a açò li afegim el preu tan alt a pagar per assegurar, comprendrem per què els llauradors, any darrere any, anaven disminuint les contractacions de l'assegurança agrària.

A principis dels anys noranta, amb una iniciativa de les organitzacions agràries i les cooperatives valencianes, que crearen la mútua d'assegurances Mavda amb la col·laboració de la Conselleria d'Agricultura de l'aleshores govern del president Lerma, i després seguida esta col·laboració pels governs del Partit Popular, s'aconseguiren fonamentalment dos coses: una, millorar els sistemes d'avaluació dels danys creant una comissió de treball tècnic que, junt amb Enesa, feren que la relació entre companyies asseguradores i els llauradors, feren -com deia- que foren més fàcils i transparents, no perdent sempre en la negociació els més dèbils; i segon, amb una aposta clara d'ajudes a les primes a pagar pels llauradors, feren que la contractació de les assegurances tingueren un creixement exponencial en els anys següents, donant-se els primers anys anècdotes en la contractació de l'assegurança vitícola, en què l'acumulació de subvencions de l'estat més les de la conselleria feren que els llauradors inclús no hagueren de pagar res per contractar.

Prompte se van ajustar els costos i les subvencions, i el decret, en aquell moment, de la Conselleria d'Agricultura condicionava les ajudes a que no passaren del 95%.

L'entrada de ple dret en la Unió Europea, anunciada per a 1996 i materialitzada, en termes agraris, en 1992, feren que mos haguérem d'ajustar a les directrius europees, ja que Europa entenia que este tipus d'ajudes a les assegurances agràries eren una distorsió del lliure mercat. Se'ls va explicar i convèncer que lluny de ser un sistema d'interferència en el mercat, era la millor manera d'assegurar rendes i d'assegurar aliments per als europeus. Tant fou així que altres països incorporaren este sistema a les seues polítiques nacionals.

Avui en dia, la Unió Europea diu que mai les ajudes podran sobrepassar el 70% del preu final a pagar pels llauradors. Amb esta premissa, la distribució de fins al 70% de subvenció restant és que la conselleria subvencionarà la meitat del que fique l'estat a través de la seua empresa nacional d'assegurances Enesa.

Senyories, l'esforç del govern central és el doble del que fa la conselleria, del que fa el Consell. Vull deixar clar este concepte, perquè qualsevol canvi que se produïx, el Partit Popular sempre ho enfoca com un greuge del govern de la nació, quan és ell el que major esforç pressupostari està fent.

Què ha passat este any? Que per raons que podem comprendre, l'augment pressupostari que fa el ministeri és del 0,19%, passant d'un pressupost de l'any 2008 de 280,3 milions a un pressupost de 280,8 milions d'euros.

Si tenim en compte que el que s'ha realitzat en 2008 foren no els 280,3 milions, sinó 327,6 milions, entendrem que Enesa varie a la baixa els percentatges a subvencionar de les primes de les assegurances, per a ajustar la despesa real que se produïsca a la pressupostària.

Senyories, deia que podem entendre que, a pesar d'un major esforç pressupostari respecte al que fa el Consell de La Generalitat i a pesar de la necessitat de controlar les despeses, no podem compartir que Enesa rebaixe en estos moments les ajudes a la mida més eficaç de manteniment de rendes que tenen els llauradors, i menys en un moment que, per no haver fet una clara política agrària valenciana, els llauradors valencians són els que estan pagant la seua debilitat abandonant l'activitat i anant-se'n del camp.

És per esta última raó perquè anem a votar que sí a esta resolució que presenta el Partit Popular.

En definitiva, la anem a aprovar pel que significa l'aposta per les persones que treballen en el camp valencià.

Res més i moltes gràcies.

El senyor president:

Moltes gràcies, senyor Lozano.

A la vista que estem d'acord amb la proposició no de llei,

senyor Giner, el seu amic, el seu company Ballester

(inintel·ligible)

El senyor Giner Giner:

A pesar de la intervenció, el que s'ha evidenciat és que el resultat final és que vota a favor, però l'argumentació contradiu.

El senyor president:

El senyor Giner Giner:

. substancialment la que jo.

El senyor president:

Perdó, anem a votar la proposició no de llei.

El senyor Giner Giner:

. i mos deixa inermes, vosté, negant-mos la paraula.

El senyor president:

Senyor. , senyor Giner.

El senyor Giner Giner:

És que ha fet paleontologia política referint-se des del

rex

fins al

El senyor president:

¡Senyories! ¡Anem a votar! Vots a favor? ¡Unanimitat!

Proposició no de llei sobre la distribució preferent dels préstecs de l'Institut de Crèdit Oficial (ICO) entre els agricultors i ramaders, presentada pel Grup Parlamentari Esquerra Unida-Bloc-Verds-IR: Compromís (RE número 33. 492, BOC número 145)

El senyor president:

Per a la seua defensa té la paraula la senyora Mollà.

La senyora Mollà Herrera:

Gràcies, senyor president.

En la línia del que està succeint avui,

(so per interferència d'un mòbil)

sense precedents en estes Corts en el que portem de legislatura, que se veu que avui impera la coherència, l'objectivitat, allò raonable, fins i tot, la unanimitat. Doncs bé, jo crec que aquesta proposició no de llei sortirà endavant, done per fet. , si volem fer tots gala d'aquestes qualitats de les quals feia menció.

De fet, el que tenim damunt de la taula és una proposició no de llei, que presentem el Grup Parlamentari Compromís, que va en la línia justament del que acabem de votar,

(so per interferència d'un mòbil)

i és visualitzar, doncs bé, una problemàtica. , les problemàtiques que ha d'afrontar el sector dels agricultors i els ramaders valencians en general. Aquesta, justament que venim a parlar, es podria generalitzar a tots el sector.

Nosaltres creguem que si bé l'anterior sí que venia a parlar específicament del sector, del ramader i agricultor valencià, i que la seva situació probablement és més difícil al País Valencià que a altres autonomies per la deixadesa constant del govern de La Generalitat, aquesta sí que és una qüestió que abraça, doncs bé, uns criteris en la línia de la primera proposició no de llei, uns criteris objectius i raonables que es deurien contemplar per a afavorir -ja dic- la situació del sector agricultor i ramader en general. Però, com que ací estem al País Valencià, demanem justament al govern de La Generalitat que faça aquesta tasca que avui volem posar damunt de la taula.

En l'exposició de motius, com poden llegir els diputats i diputades, el que venim a exposar és el següent, la línia especial de préstecs de l'Institut de Crèdit Oficial, ICO, que va ser aprovada recentment en el Consell de Ministres, beneficia fonamentalment la indústria del comerç agroalimentari, però no té en compte els agricultors i els ramaders, que són la primera anella de la cadena agroalimentària i, a pesar d'això, els més perjudicats per la situació de crisi que arrossega el sector durant els últims anys.

Aquests crèdits subvencionats estan fets a mesura de la indústria agroalimentària, de manera que a les explotacions agràries que volen accedir a aquests préstecs se'ls exigeix inversions, cosa que no se'ls demana a les indústries, i açò constituïx un clar greuge comparatiu.

Una vegada més, el govern de l'estat, amb la seva actitud de suport continu a la indústria agroalimentària, obvia de nou que qui està en crisi és el productor, perquè els números rojos en el sector els tenen els agricultors i ramaders, mentre les grans empreses del sector augmenten els seus beneficis a costa justament d'aquests.

És impossible que els agricultors i ramaders tinguen liquiditat per a mantindre en peu les seves explotacions i per a refinançar els seus deutes. Per tot això, el Grup Compromís presenta una proposta de resolució que ve a demanar que Les Corts insten al govern de La Generalitat que es dirigisca al govern de l'estat i, en particular, al Ministeri de Medi Ambient, Medi Rural i Marítim per tal que garantisca que aquests crèdits arriben preferentment als productors.

Jo crec que és una cosa -ja dic- totalment objectiva i raonable, que a més faria que avui sortira endavant una iniciativa que ve justament a parlar específicament del problema de base. Estem aprovant últimament certes proposicions no de llei que vénen a fer pedaços, el que nosaltres considerem que és fer pedaços davant d'una crisi econòmica com aquesta, que deuria fer-nos reflexionar dels problemes de base, per tal de -ja dic- retombar este sistema econòmic que ens ha portat a la situació actual, i aquesta proposició no de llei contempla aquest criteri.

A més a més, ja dic, ve a parlar de les problemàtiques que porta arrastrant durant molts anys el sector dels agricultors i ramaders, i que en una línia de crèdit especial que s'ha aprovat recentment, doncs bé, ha de contemplar el criteri del que parlàvem abans. I, ja dic, també en un informe dels. dels ramaders i els agricultors també ve a reflectir aquesta necessitat.

Jo crec que, entenent que és totalment raonable, els grups parlamentaris. , tots votarem jo crec que de forma unànime i -ja dic- no tindré dret a rèplica, perquè estaré molt satisfeta i molt conforme del resultat final de la votació. Així que no tindré cap tipus de problema que els arguments vinguen en contra, si el vot final és positiu.

(So per interferència d'un mòbil)

Ja dic,

. I això és el que avui s'ha de fer en aquesta cambra si volem veritablement creure'ns el que diem.

Moltes gràcies.

El senyor president:

Moltes gràcies, senyora Mollà.

Té la paraula la senyora Moreno.

La senyora Moreno Fernández:

Los problemas estructurales no tienen una sola y única solución, y tampoco se resuelven en un año, son problemas que se sabían desde hace muchos años y las soluciones se tendrían que haber tomado hace mucho tiempo, como así lo han hecho otras comunidades autónomas, utilizando las facultades que les permitía el estado de las autonomías con las competencias plenas en materia de agricultura, pesca y alimentación.

El senyor president:

Moltes gràcies, senyora Moreno.

Anem a passar a votar la proposició no de llei. Vots a favor? 6. En contra? 8.

Senyories, hem treballat els tres punts de l'ordre del dia que hi havien en la comissió de hui.

S'alça la sessió.

(S'alça la reunió a les 11 hores i 31 minuts)

