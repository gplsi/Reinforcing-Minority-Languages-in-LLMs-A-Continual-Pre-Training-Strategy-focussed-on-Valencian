Comissió d'Indústria, Comerç i Turisme realitzada el dia 4 de maig de 2006. Comença la reunió a les 16 hores i 38 minuts. Presideix la Il·lustre Diputada Senyora Amparo Sancho Vicente. Reunió número 10.

Projecte de llei de creació

de l'Agència Valenciana d'Avaluació i Prospectiva.

La senyora presidenta:

El senyor Mundo Alberto:

Bé, simplement, estes esmenes corresponen a unes esmenes que corregixen uns aspectes de la llei, que el recent text que s'ha aprovat de l'Estatut fa que denominéssem la Comunidad Valenciana Comunitat Valenciana i Generalitat Generalitat i altres de tema lingüístic, d'acord amb l'Acadèmia Valenciana de la Llengua. Per tant, jo simplement demane passar a votació estes esmenes per a la seua inclusió.

La senyora presidenta:

El senyor Cardona i Pla:

No, no, no, torn en contra no. És per separar l'esmena número 49.

La senyora presidenta:

La senyora Marco Gual:

Sí, per separar la 49, la 59, la 64 i la 88. (Veus)

La senyora presidenta:

La senyora Marco Gual:

También debería ser función de la agencia la evaluación del profesorados de las universidades privadas en posesión del título de doctor o doctora; facilitar la información relativa a su ámbito de actuación, que al efecto les requieren los consejos sociales, las universidades y las administraciones públicas, y en especial la relativa para la creación o supresión de enseñanzas y centros que deban ser autorizados por el Gobierno Valenciano.

La senyora presidenta:

El senyor Mundo Alberto:

Moltes gràcies, senyora presidenta.

Mire, encetem este primer bloc d'esmenes del Grup Socialista, dels quals en tenim 19 esmenes, i vaig a analitzar una mica els conceptes que vosté avui mos exposat ací en este moment.

En primer lloc, l'esmena número 3, que mos parla de la modificació de les expressions de contingut sexistes que puga contindre la present llei. Jo crec que tornen en esta llei a equivocar la forma de presentació d'esta esmena, que és l'esmena que habitualment la vam presentar. (inintel·ligible) de lleis, i ens diu que nosaltres si admetérem esta esmena hauríem de deixar criteris de les persones, de juristes d'ací de la casa, a quin lloc se. (inintel·ligible) modificant i canviant totes les coses.

Jo crec que quan una persona fa una esmena d'este tipus el que hauria de puntualitzar és a a quins llocs canviem una cosa per una altra. Aleshores, ho tindríem molt clar, com vorem després en esmenes que ha presentat el grup de L'Entesa en este sentit, a coses puntuals dins de la present llei, perquè inclús amb eixe ànim hi ha algunes de les seues propostes que han tractat de canviar d'un articulat a un altre continguts íntegres del que en la present llei hi ha, canviant-lo d'un lloc a un altre, mantenen el contingut de la mateixa expressió que n'hi ha en este moment, com «director/directora». No, deixen «director» igual que estava anteriorment.

Per tant, jo crec que si admetérem esta esmena indubtablement no sabríem en quin lloc i com nosaltres l'hauríem d'introduir o com s'hauria d'introduir.

En segon lloc, em parla vosté d'una modificació que han fet. Algunes d'estes esmenes van dirigides a canviar l'objecte, l'article 1, naturalesa. On diu «naturalesa» diu «creació». Unes altres esmenes en el mateix sentit proposen «règim jurídic» canviat per «naturalesa». I, aleshores, després, proposen en una altra esmena també canviar «fins i funcions» per «règim jurídic».

O siga, estan canviant, diguem, l'estructura del que és la llei perquè, després, hi ha unes altres esmenes que passen d'un article a un altre, continguts del que en un moment s'enumerava com naturalesa, que a la millor estava en l'article primer, i vostés com antiga creació després ho passen a l'article segon. Per tant, estan canviant d'un lloc a un altre una sèrie de continguts que d'alguna forma estan donant-li raó al que hi ha en la proposta de la creació de l'agència, de la llei, i en realitat l'única cosa que fa és canviar-los en la seua distribució.

Jo crec que ací se'ns pot crear un embolic de continguts en els quals, segons quines esmenes es pogueren acceptar, crearíem una llei molt més confusa i, per tant, considerem que en l'estructura que en este moment hi ha prevista està suficientment clara i que complix tot el que representa des del principi al final l'estructura de la llei: l'organització, la naturalesa, els objectius, la composició, règim jurídic i tot el que són les funcions pròpies de dins del mateix.

Per tant, este grup d'esmenes nosaltres no anem a acceptar-les.

Hi ha una altra esmena, que en són vàries, en les quals coincidim pràcticament amb el seu contingut. L'única cosa que ens eliminen és el dret privat que considerem nosaltres que és un tema fonamental. L'Avap, que nosaltres pensem que ha d'estar, és una entitat de dret públic sotmesa al dret privat, i, per tant, això li dóna més flexibilitat a l'agència, evitant aixina la rigidesa en el seu funcionament que moltes vegades té l'administració. Tots coneixem les administracions i les funcions de l'administració, doncs, moltes vegades fa que tinga més rigidesa. Estem creant una agència per a donar-li més fluïdesa i d'alguna forma un treball més ràpid quant el poder de les seues decisions.

Per tant, nosaltres considerem que és fonamental que tinga el dret privat. Això no vol dir que el dret privat s'exercisca per a tot. Com voran en el contingut de la llei, estem sotmesos a tot el que són les mesures administratives que té la mateixa --diguem-- administració. O siga, nosaltres tenim la Llei de contractes que mos val per al tema de contractes, que regix per al tema de la contractació, el tema de personal igualment, la Llei d'hisendes locals, que també la Llei d'hisenda que mos marque també quines són les funcions, i, indubtablement, que serà un òrgan d'esta conselleria o de la conselleria a la qual corresponga, que estarà sotmés a tots els controls que puga tindre qualsevols altres dels que tenim creats en este moment.

Per tant, la transparència que tindrà i el donar compte a estes Corts i a tots els llocs on haja d'anar, doncs, perfectament està assumit a través de tota la normativa que d'alguna forma en este moment té la pròpia llei.

Per tant, considerem que nosaltres el tema de la persona jurídica, el que estiga sotmesa a dret privat ha d'imperar en el text de la llei, i nosaltres anem a mantindre totes eixes propostes en eixe sentit.

M'està parlant també d'una sèrie d'esmenes, l'esmena 34, perquè ahí al principi hi ha una sèrie d'esmenes que me les va canviar d'articulat. Aleshores, per exemple, l'esmena 26, que és idèntica al 2. 2 del projecte, el que passa és que vosté ho passa al capítol I, a l'article 3. 2, però són igual que la que està en el punt 2 del projecte. En realitat, està d'acord amb el que projecte marque, però, en definitiva, la modificació de les seues estructures que ha fet, doncs, les està passant d'un punt a un altre.

L'esmena número 34. Em refereixo al mateix que en este moment estem parlant, l'article 3. 1 del projecte marca el contingut, els objectius principals de l'agència, de la mateixa forma o en el mateix sentit que vosté l'està ordenant en la seua proposta. Per tant, nosaltres anem a rebutjar-la.

I la cinquena, la 35, és una amplia definició de funcions. Vosté molt bé ha llegit ací quasi totes les funcions que té l'agència. Nosaltres no estem en desacord en les mateixes funcions. Ahí diu que la llei soles en marque 3, però nosaltres considerem que no són pròpies de tindre-les totes tan definides dins de la pròpia llei, són unes funcions per a tindre un reglament que pot desenrotllar la llei i hi ha un compromís en la mateixa llei que eixe desenrotllament reglamentari es faça en un termini de tres mesos.

Aleshores, en eixe reglament, eixes funcions i altres funcions, moltes d'elles estaran incloses, de les que vosté estava dient, perquè estem d'acord en el contingut de les mateixes, nosaltres pensem que s'inclourà en eixe reglament i que, indubtablement, les resumirà, com no, tant en el que és la part d'universitats com el tema de prospectiva.

I, després, també mos ha parlat del que són dos esmenes, que són la 87 i la 94. Mos parla en l'esmena número 87 que modificar l'any en el qual, fins a la inici de l'exercici pressupostari 2007, l'abonament de les retribucions van a càrrec de les partides corresponents al pressupost del 2007. Ahí ficava el 2006. És una llei que es va començar al 2005, per tant, és lògic que si el pressupost del 2006 està aprovat, per tant siga el 2007. Considerem que cal acceptar la seua esmena, que és l'esmena número 87.

Després, té una altra esmena, que és l'esmena 94. Jo li dic l'explicació al respecte, en la qual vostés proposen afegir una paraula, la paraula «en» després de «por último», en la qual també indubtablement anem a acceptar-la perquè així el text quedaria redactat: «por último se incluye en el presente texto legal», en lloc que diga «por último se incluye el presente texto legal». Per tant, eixa paraula és un error també de redacció, considero molt acceptables les seues propostes, i anem a acceptar tant una com l'altra i la resta d'esmenes anem a rebutjar-les.

Moltes gràcies.

La senyora presidenta:

El senyor Mundo Alberto:

La senyora presidenta:

El senyor Cardona i Pla:

Gràcies, senyora presidenta.

En primer lloc, hi ha tota una sèrie d'esmenes que el que fan és suprimir el terme «prospectiva» no només del títol de la llei, sinó de tota la llei.

A algunes persones els pot semblar un caprici intentar canviar el nom d'una llei que arriba des del Consell, intentant ser d'avaluació i prospectiva, però a nosaltres ens pareix que en la mateixa llei l'aspecte, el concepte de prospectiva només apareix en l'exposició de motius, i només apareix en una funció, en la 3. 1. c, d'una manera absolutament vaga i general. La mateixa estructura de la llei no diferència en cap apartat l'avaluació de la prospectiva. No hi ha cap apartat de la llei dedicat a eixe aspecte. I tota la llei és tan vaga i general que nosaltres considerem que la prospectiva s'ha introduït d'una manera absolutament artificial.

Com es farà la prospectiva? Amb acords amb unes altres instàncies? Es farà a les àrees de caràcter tècnic, que, a més, tal com estan posades en la llei estan adreçades directament als aspectes d'avaluació o dóna eixa sensació?

Nosaltres considerem que la prospectiva, que és una activitat important, no ho neguem, però considerem que ha de ser objecte d'un institut d'investigació. No hi ha un model unívoc de com serà el futur, de quines coses seran millors quant a ciència, quant a tecnologia. Com no hi ha un model unívoc, nosaltres considerem que els instituts d'investigació el que fa són propostes, fan un treball cientificotècnic que ha d'estar sotmés la crítica.

Esta agència farà models de distint tipus i estaran en un joc de crítica intel·lectual cientificotècnica entre distints investigadors? Té esta agència una plantilla de personal investigador que garantisca que es facen els estudis, els anàlisis de prospectiva d'una manera adequada? Per a nosaltres una agència jutja, avalua, decidix, inclús actua, però el que no fa una agència és investigar diferències de models i permetre les crítiques mútues per anar ajustant les possibilitats de futur. Nosaltres pensem que són processos molt diferents i que no hi hauria per què en esta agència mesclar l'avaluació i la prospectiva.

Segon aspecte. El caràcter d'esta agència, el caràcter que siga una entitat de dret públic sotmesa al dret privat. I ací. és que últimament totes les entitats són de dret públic sotmeses a dret privat; el Consell Valencià de l'Esport té la mateixa categoria que l'Agència d'Avaluació i Prospectiva, i tenen els dos la mateixa categoria que Ferrocarrils de la Generalitat. A mi em sembla que són unes qüestions a estudiar i a analitzar de manera cuidadosa. Jo no crec que una Agència d'Avaluació i Prospectiva tinga objectius mercantils, objectius molt específics, com és l'Ivam, l'Ivam també és una entitat de dret públic sotmesa al dret privat. Nosaltres considerem que una agència d'este estil mereixeria ser, almenys, com l'Ivaj o com el Servef, que és el que nosaltres proposem en les nostres esmenes.

Ací està la paraula màgica, que és la paraula «flexibilitat». Nosaltres considerem que els controls que posen a les empreses públiques, als organismes públics sotmesos al dret públic, no lleven flexibilitat, el que fan és que li afegixen controls, que és una qüestió diferent. I a nosaltres ens sembla bé que estos organismes públics estiguen a l'escorcoll dels diputats o de qualsevol altra entitat pública que tinga dret a això.

A més, ens resulta molt curiós com el Partit Popular no sap moure's d'una manera àgil en els vericuetos de l'administració. Per a moure's de manera àgil, només saben moure's en el dret privat, no saben moure's (veus) en les condicions que establix el dret públic. A nosaltres ens pareix raonable i normal el control a què se sotmet l'administració, etcètera, etcètera.

Per tant, és per la qual cosa nosaltres insistim que no acabem d'entendre estes maneres de vostés de passar-ho tot al dret privat, que és l'únic lloc on es troben còmodes i a gust.

Bé. Després vaig a anar esmena per esmena. Hi ha una qüestió que a nosaltres. Vostés ja sé que són molt resistents a canviar totes les coses, per molt evidents que siguen. Però nosaltres considerem que exactament un sistema empresarial no existix. Sí que existix un sistema universitari, però un sistema empresarial no. Igual com considerem que no existixen programes empresarials.

Una qüestió. Clar que considerem que existixen programes tecnològiques fets per les empreses. Nosaltres clar que pensem que hi ha programes empresarials tecnològics, però ens agradaria que ens explicaren què és un programa empresarial --aixina, a seques-- i què ha de vore amb l'avaluació i amb la prospectiva. Nosaltres l'únic que volem ahí és dir que hi ha programes empresarials tecnològiques o programes empresarials d'investigació, però nosaltres no trobem el que vostés diuen l'avaluació de programes empresarials. És a dir, programes empresarials va a avaluar esta agència? Ens agradaria que ens explicaren. perquè és molt important, eh? Fixen-se vostés que estan creant una agència per a avaluar alguna cosa. Seria interessant saber què van a avaluar.

Per tant, si va a avaluar programes empresarials, explique'ns què és un programa empresarial i nosaltres no tindrem cap problema en acceptar-ho. Ara, nosaltres mateixos ja diem que sí que estem d'acord que hi ha programes empresarials que tenen caràcter tecnològic, o programes empresarials que tenen caràcter d'investigació, programes empresarials que tenen caràcter de desenrotllament. En això estem totalment d'acord. És una qüestió que les esmenes 19, 20 i 21 intenten arreglar.

Però entrem en aspectes possiblement de més profunditat, i m'estic referint a l'esmena 23. Per a nosaltres és un aspecte fonamental i bàsic que en fins i funcions de l'agència aparega que l'agència té com a finalitat la valoració externa dels processos i resultats lligats a les universitats, la ciència i la tecnologia, amb l'objectiu de millorar l'eficiència i qualitat. Vostés poden arribar a dir que això figura en tot el text de la llei. No és cert. En cap lloc figura que l'agència valenciana fa una valoració externa dels processos d'investigació, ni d'universitat ni de ciència. En cap lloc figura. Esta llei no està revisada d'una manera concreta per a vore que realment s'ajuste inclús a les finalitats que pretén la mateixa conselleria, eh? Jo crec que la conselleria pretén que este fi és al qual es dirigira l'agència, però no el posa, perquè és molt curiós el grau de vaguetat a què s'arriba en una llei com esta.

De la mateixa manera, nosaltres, en fins i funcions, posem el següent: «Contribuirà, mitjançant informes d'avaluació i informes de certificació, al mesurament del rendiment del servei públic de l'educació superior --i a més--, d'acord a procediments objectius i transparents que afavorisquen la comparabilitat de les dades». Açò els sorprendrà saber d'on està tret, però està tret de l'Aneca, és a dir, de l'Agència Nacional d'Avaluació, concretament, de les mateixes coses que vol avaluar esta agència.

Per tant, són aspectes bàsics i fonamentals, si no és que vostés volen fer una agència que no afavorisca la transparència, que no afavorisca els procediments objectius i que no afavorisca la comparabilitat. Però si no afavorix això, millor no la facen, perquè l'únic que serà és un joguet, diguérem, a voluntat del seu president, que, com sabem, és el conseller.

En l'article 3, nosaltres afegiríem unes altres coses. Finxe-se que este és el que parla de fins i funcions. Esta agència hauria de traure anualment un informe resum que analitze i descriga els resultats de les seues revisions i valoracions. Això és una recomanació per a tota agència, tota agència d'avaluació de l'educació superior, és una recomanació d'Aneca, de la Agencia Europea de Qualitat, que intenta garantir la qualitat en l'educació superior, i està en un document que era: «criterios y directrices de la agencia de calidad en el espacio europeo de educación superior». Diu que totes les agències d'avaluació han de tindre esta característica: traure un resum anual. De la mateixa manera que diu que han de traure aspectes de transparència i d'objectivitat.

Vull ressaltar. No vaig a fer referència a algunes altres, perquè crec que no tinc suficient temps. De totes formes, jo li diria el següent: les subvencions que es donen a les operacions corrents i de capital seran si es referixen a projectes d'investigació, no a una altra cosa. Pensem que és molt important dir a què van dirigides les subvencions.

Però jo vull assenyalar-los, com a més importants, les esmenes 31 i 32. Un article de principis : «L'Agència Valenciana d'Avaluació actua segons els principis d'independència, objectivitat i publicitat». Si volen saber d'on he tret este article, els ho vaig a explicar. Ho tret de la comissió valenciana d'acreditació i avaluació de la qualitat, és a dir, una llei del Partit Popular, que considerava que eixa comissió sí que havia de complir els principis d'independència, objectivitat i publicitat; esta agència que ara creen, no. I després que les decisions adoptades han de basar-se en criteris explícits publicats anteriorment i que s'han d'aplicar de maneracoherent. I açò són recomanacions de l'Aneca per a tota agència que avalua l'espai superior d'educació.

Un altre article sobre la valoració del professorat universitari. A tot açò, en esta llei en cap lloc posa que esta agència va a establir cap procediment per a avaluar al professorat universitari. En cap lloc. I a més, tampoc diu que en els criteris participaran les universitats a l'hora de fixar els criteris uniformes i transparents per a l'esmentada avaluació.

Per tots eixos motius, nosaltres considerem que les nostres esmenes estan molt ben orientades i que l'únic que vénen a fer és intentar fer una agència que complisca amb les condicions que establixen els organismes que estan encarregats d'unificar els criteris de qualitat de l'educació superior. I que en cas de no aparèixer eixos criteris en esta llei, l'únic que es fa és apartar-se dels criteris que en Europa s'exigixen per a les agències d'aquest tipus.

Gràcies.

La senyora presidenta:

La senyora Alonso García:

La senyora presidenta:

La senyora Marco Gual:

La senyora presidenta:

La senyora Marco Gual:

La senyora presidenta:

La senyora Marco Gual:

La senyora presidenta:

El senyor Mundo Alberto:

Gràcies, senyora presidenta.

Entrem en este segon bloc de 22 esmenes que, com bé dia al començament vosté, continuen en algunes esmenes modificant el que és l'organització de la llei, canviant «òrgans rectors» per «estructura organitzativa», altres conceptes, que ja ho hem discutit, ja li ho havia indicat en la primera part. Nosaltres mantenim tota l'estructura del que és la llei i, per tant, tot el que represente canviar d'un lloc a un altre fa que després també canvien algun articulat que nosaltres considerem que no ha de modificar-se i deixar clara la redacció de la mateixa forma que està en este moment.

Vosté, a diferència de les altres esmenes que ha presentat, planteja, manté que l'agència valore positivament el tema que l'agència faça acreditació i prospectiva, les dos facetes dins d'esta. Però en tota l'estona que ha parlat vosté, pràcticament d'estes esmenes, de l'únic cas que m'ha parlat és d'universitats; no m'ha parlat quasi res del que representa l'empresa. I pensem que l'empresa, la investigació, l'R+D+I, puga entrar a valorar-se dins del que són totes les actuacions d'esta agència. És important i, per tant, cada vegada que ha parlat tant de comités de direcció, que ha parlat del que és el director general, sols ha parlat de professors amb una titulació, amb unes categories, amb unes catalogacions, que considerem que nosaltres en este ample concepte d'agència haja d'estar per damunt del que en este moment sols siga exclusivament per a universitats. Per això, algunes esmenes nostres van dirigides que, per descomptat, pensem en el que és l'acreditació dels títols universitaris, l'acreditació universitària, quant a les carreres, quant a la valoració de la qualitat de la nostra universitat, però també pensem en la prospectiva que es puga fer dins de. , tant universitats com no universitats. Per tant, és important la part empresarial que puga participar dins del que és la present llei.

I de la forma que vostés marquen aquí la composició d'un comité, marquen tan sols un comité amb òrgans representant les universitats. Vosté, pràcticament aquí mos diu que estarà format, el comité de direcció, integrat pel president o la presidenta, que serà el titular de la conselleria, i un o una representant de cada una de les universitats públiques valencianes i cinc membres de les Corts Valencianes, entre els científics de reconegut prestigi, tant nacional com internacional, (remors) nomenats per les Corts Valencianes.

Aquí, nosaltres pensem, i per això se deixa al . (inintel·ligible) reglamentari, tant el que és la composició com el que representen les funcions, que vosté també ha parlat d'estes, del que és este òrgan i la relació del que és el comité de direcció en el que representa el director general, que al director general pràcticament li han tret tota la seua capacitat d'actuar. Ho deixen tot en mans del comité de direcció i el director general pràcticament no té competències en la present proposta que vostés estan fent; li estan traent totes les seues competències. (Remors) I també li he de recordar que n'hi han una sèrie d'òrgans assessors, de comités assessors, amb els quals normalment treballaran de cara a les diferents facetes a les quals vagen dirigides les accions d'esta agència.

Per tant, nosaltres tenim un altre concepte global del que pensem que ha de ser l'agència. L'agència ha d'estar. , com a president titular d'esta, el conseller, el titular de la conselleria a la qual està adscrita la mateixa agència; un director general que tinga les facultats i la potestat de poder en tot moment ficar en marxa totes les propostes que emanen i siguen controlades del comité de direcció, però, indubtablement, un comité de direcció el qual puga tindre una sèrie de propostes no tan sols de la universitat sinó també del món empresarial. Per tant, nosaltres, en eixes esmenes, en eixa transaccional que nosaltres hem fet, hem ficat quines són, d'alguna forma, el que considerem nosaltres com a composició o com a atribucions del que representa este comité de direcció i el director general.

Vosté parla aquí que els membres tindran una duració de sis anys. Als sis anys, com se renovaran als tres anys, canviaran la mitat. Nosaltres sí que deixem clar també que tot això és propi que nosaltres, quan féssem el reglament en el qual marquéssem quina és la composició, marcarà les condicions de la duració de cada una d'estes; quan, com se renovaran els comités de direcció i les persones que formen part d'estos; de quina forma se farà. I que una de les esmenes que nosaltres hem fet va dirigida que siga una resolució per part del conseller, però oït el comité de direcció. O siga, que el comité de direcció tindrà part en el nomenament, en el nomenament dels membres que el componen, de la renovació d'estos i, per tant, tindrà eixe control per part del comité de direcció que considerem important. Però no tot en mans del comité del direcció sinó en mans del que és una persona important aquí, i que és el director general.

Després, vosté m'està parlant de la forma de la contractació, tant el tema de contractació com el tema de personal. Jo penso que en tema de contractació i personal, ho deixa molt clar la llei: que hem de seguir tota la llei de contractes de l'estat per a tot el tema del que són contractacions en un organisme públic, un organisme autònom públic, un organisme públic.

Per tant, ha de seguir tots els controls perquè després passaran tots els controls reglamentaris en estes Corts i en la Sindicatura de Comptes i en tots els llocs a on realment ha d'estar controlat tot el que represente l'evolució de tot el que són temes tant de contractació, de personal, com el tema de contractació administrativa. I, per tant, no sé quin dubte poden tindre vostés, que és un organisme que estarà totalment controlat i auditat. Per tant, dins de la present llei figuren articles en els quals s'establix, perfectament, que estan sotmesos al procediment, a totes les normes de contractació, tant de personal com de contractacions administratives, referents al que representa la legislació vigent en matèria (remors) de caràcter públic.

I, després, després vosté m'està parlant també en una de les seues propostes, en una que m'estava dient. N'hi ha moltes de contingut, en tornen a tindre molts texts, que estan canviant d'un lloc a un altre. El tema que. , el tema privat, el tema privat m'ha tornat a insistir per altre camí, perquè m'ho està eliminant en cada una de les seues propostes, al lloc que fique el tema de règim al qual està subjecte, però a més, vosté m'ha fet una redacció al final, diu, que al personal que preste. , la llei fique: «Els serveis dels òrgans d'administració, entitats de la Generalitat les funcions dels quals passen a ser exercides per l'agència, s'adscriurà a esta, conservant tots els drets que tinguera reconeguts, inclosa l'antiguitat». Jo crec que està molt clar de la forma que s'expressa ahí. Vosté diu que «. desempeña la actuación, continuará en su puesto, que pasará a ser adscrita a esta». (Una diputada diu: «Claro, el puesto, pero no la persona») «Continuarà en su puesto». Una persona quan està, que és que «continuarà en su puesto», què vol dir amb eixa interpretació seua? Que el lloc de treball, si una persona està dins de l'administració en la conselleria, a un lloc, continuarà al mateix lloc de treball si està al segon pis i després tindrà un altre lloc. ? Jo. , indubtablement, continuarà al seu lloc de treball, tindrà les mateixes retribucions, tindrà la mateixa antiguitat, tindrà els mateixos drets que té al lloc on està treballant, però estarà a un lloc material a on pensem, (remors) a un departament en el qual s'adscriurà tota la gent. I en el cas que l'agència acabara el seu funcionament o si es dissolguera l'agència, indubtablement tornaria al seu lloc de treball, com tot organisme públic que depén de la Generalitat.

Per tant, pensem que totes estes esmenes, este bloc d'esmenes que mos ha presentat, nosaltres anem a rebutjar-les, perquè --repetixo-- la seua proposta marca un concepte totalment diferent al que pensem nosaltres que ha de tindre les funcions de l'agència. Les funcions de cada òrgan d'esta, com el comité de direcció, el que és el director general i el que són tots els consells assessors i, en definitiva, una cosa és l'estructuració i l'altra cosa són les responsabilitats de cadascun d'eixos òrgans, en els quals vostés tracten de canviar-la totalment, i nosaltres pensem, de la forma en què està redactat, que és la millor forma possible perquè tinga flexibilitat, tinga rapidesa en la seua execució i, al mateix temps, que puga funcionar d'una forma operativa.

Per tant, anem a rebutjar les seues esmenes. (Remors)

La senyora presidenta:

El senyor Cardona i Pla:

Gràcies, senyora presidenta.

Bé, nosaltres, en primer lloc, suprimim el president de l'Agència. Per començar, no vol dir que ens done «grima» el president, perquè, com vostés saben, jo sóc republicà i a mi els presidents (veus) em semblen bé. El que passa és que --segons quins! -- en este cas concret (rialles) l'agència presidida pel conseller, nosaltres considerem que no és que li done més independència sinó al contrari, el posa justet en una dependència que nosaltres considerem que una agència d'avaluació no deu tindre.

Per tant, per això . (inintel·ligible) el president i per això considerem que el cap de l'agència deuria ser el director o directora general i, a més, deuria estar este càrrec nomenat per les Corts Valencianes per uns tres quints dels seus membres. Nosaltres considerem que és la millor manera de fer que una agència d'este estil, a on les avaluacions deurien ser autònomes, deurien ser independents del que són els poders públics i inclús del que són els poders privats, perquè és el que li dóna força i potència a una institució d'este estil, doncs, deuria tindre un president, un cap nomenat per les Corts Valencianes. (Veus)

Bé, per una altra banda, jo comprenc ara, en este moment, la vaguetat d'esta llei. Si vosté, senyora diputada, considera que la primera finalitat d'esta agència, que és una avaluació externa dels serveis d'educació superior, si considera que la finalitat més genèrica que pot tindre esta agència, vosté la considera un tema de detall o un tema de reglament, jo comprenc la vaguetat d'esta llei, i comprenc també la mànega ampla que dóna en tots els casos.

Observen: correspon al comité de direcció exercir sense altres limitacions que les establides en la legislació vigent i sense perjudici de les atribucions del seu president, totes les facultats i poders que, en general, calguen per al compliment dels seus fins. Tota la llei està plena d'expressions d'este estil, que el president pot fer qualsevol cosa. , limitant la legalitat. Home, només faltaria que no ficaren la limitació de la legalitat! , eh? , però, a part de la limitació de la legalitat, no limiten ni inclús els objectius. Per tant, nosaltres hem intentat eliminar tots eixos àmbits que vostés els diran àmbits de flexibilitat i jo li dic àmbits d'arbitrarietat.

De la mateixa manera, nosaltres, quan posem que el comité de direcció té unes determinades funcions, les que ahí diu en particular, nosaltres diem que el comité de direcció té d'aprovar uns informes resum anuals que descriguen i analitzen el resultat de les seues revisions. En cap lloc de tota la llei apareix que ningun òrgan de la llei tinga de fer ninguna donació de comptes. Mai apareix! , ni una memòria! , ni un resum de les activitats! . Absolutament res!

I, després, quan vostés, en el punt 3. Nosaltres diem que reglamentàriament s'establiran aquells aspectes no regulats per la present llei, però és que vostés reglamentàriament volen regular-ho tot, el règim específic de funcionament, la composició. Tot! Nosaltres almenys ens atrevim a fer alguna composició que en esta agència nosaltres considerem que estarà presidida pel director o la directora, els rectors o rectores de les universitats públiques, un rector o rectora del consell d'universitats privades i tres persones designades per l'administració.

Quan vostés parlen de les àrees de caràcter tècnic, en l'article 9, sorprenentment són també excepcionalment lleugers. Simplement, n'hi haurà un director tècnic.

A mi, sobre el tema de la denominació dels càrrecs, també m'agradaria fer alguna indicació. Per exemple, nosaltres ho tenim, doncs, en l'esmena 66: hem substituït la paraula «un coordinador tècnic» per «una persona amb les funcions de coordinació tècnica». A nosaltres ens sorprén que ens continuen arribant les lleis ací, a les Corts, sense cap indicació que el Consell s'ha enterat que aquí estem presentant esmenes sistemàticament respecte a la denominació dels càrrecs, marcats sempre amb el gènere masculí. Nosaltres, sistemàticament. , no nosaltres a soles, també el Partit Socialista, i algunes vegades el Partit Popular, presenten esmenes per a canviar «president» per «president/presidenta», canviar «director» per «director/directora», però el Consell sembla ser que no s'entera que n'hi han centenars d'esmenes que fan referència al marcatge en qüestions de gènere dels alts càrrecs.

Açò ens obliga, als grups parlamentaris, a fer tot un procés de correcció de tota la llei que a vegades, com és sobre una llei ja feta, és complicat i dificultós. Però nosaltres intentem sempre, en les esmenes que presentem i en totes les esmenes que presentem al marcatge de gènere, que això s'acabe.

Jo li demanaria al Consell, des d'ací, des de la posició de diputat, que me toca fer totes eixes esmenes, que intentara enviar-mos les lleis amb una miqueta més de cura en eixe aspecte. Al mateix temps, també li diria al Grup Parlamentari Popular que quan presente una esmena, inclús una esmena transaccional, tinguera una miqueta de cura amb el marcatge de gènere de les seues expressions.

Bé, continuant una miqueta, nosaltres tenim que, a l'hora de marcar les àrees de caràcter tècnic, nosaltres hem posat exactament el que posa en la Comissió Valenciana d'Acreditació i Avaluació de la Qualitat del Sistema Universitari Valencià. És a dir, hem posat algunes coses més, quines característiques tenen de tindre els membres de les àrees de caràcter tècnic, que cada u ha de ser de determinats camps científics, que, a més, depenen del director o directora general, etcètera, etcètera.

Ens sembla que el que apareix en l'article 9 de la llei que vostés estan ara intentant aprovar és absolutament vague, no dóna cap característica de les persones que s'han d'ocupar dels comités tècnics, i pensem que això deuria canviar, deuria canviar de manera clara. Però, vaja, a vostés això segurament els semblarà una qüestió de reglament o d'estatuts (veus).

Ja els he dit, la 65 o la 66, que fa referència al tema de gènere, que tindria d'anar molt més lluny que no únicament anar aprovant alguna esmena, sinó tindria de fer algun efecte en les persones que estan redactant les lleis.

De la mateixa manera, ací, quan s'establix un coordinador tècnic, no es diu, inclús, que ha de ser del corresponent camp científic i de la corresponent àrea de coneiximent. Segons com està la llei, se podria nomenar com a coordinador a una persona que fóra d'una altra àrea, d'un altre camp de coneiximent. Vosté diran: «El més habitual és que siga del mateix». Bé, jo el que dic és que les lleis tenen d'estipular les condicions i les característiques que volen que se complixquen: si aquí no diu que la persona que coordine ha de ser de la mateixa àrea tècnica o del mateix camp de coneiximent, vol dir que la llei permet que siga de qualsevol altre camp de coneiximent.

I això de considerar que la seua voluntat o la seua manera de vore les lleis és la mateixa que la nostra, és molt suposar.

Bé, he presentat esmenes sobre el tema de les compensacions per assistència. Considere que és una esmena de caràcter bastant tècnic, és a dir, no canvia fonamentalment aspectes de principis, però pense que la nostra redacció és molt millor.

I anem a alguns aspectes que nosaltres considerem fonamentals. Els ingressos que pot tindre esta agència. Segons vostés pot tindre ingressos procedents d'empreses o entitats col·laborades, que en atenció als seus coneiximents, experiència i reconegut prestigi contribuïxquen als fins que l'agència té atribuïts. ¿Això vol dir que n'hi han ingressos que provenen d'empreses privades?

Vosté, senyora diputada, acaba de comentar que una agència com esta depén de la societat que les finança. ¿Vol dir que si li donen diners privats dependrà de les empreses privades que li donen diners? No, no, ja supose que volen dir que no, però el que aquí diu és que n'hi ha determinades empreses que podran donar-li diners a l'agència, i a mi ja m'explicaran quina independència té una agència que depén dels seus ingressos del que li donen les empreses privades.

Per tant, ens sembla. No, no! , no ja simplement rebutjable això, sinó que ens sembla absolutament perillós i que vostés el que estan fent en realitat és una agència absolutament no independent! , sinó absolutament dependent.

De la mateixa manera, nosaltres pensem que una agència com estes no té de rebre donacions i menys aportacions voluntàries, i menys d'entitats privades i particulars. Això és posar l'agència en una situació greu de perill de ser comprada i, per tant, que les seues avaluacions no servixquen per a res i siguen mal considerades pel món universitari i pel món de la investigació, que és per al que serviria que esta agència donara algun tipus de valoració.

De la mateixa manera, nosaltres volem que n'hi hagen recursos suficients per a l'agència. És una manera de dir, l'agència té de tindre recursos públics suficients, no tenen de vindre de la iniciativa privada, perquè si vénen de la iniciativa privada, l'agència deixa de tindre totes les característiques d'independència, d'autonomia, que se li exigixen no només per la legislació, sinó per les indicacions europees, etcètera, etcètera.

Nosaltres considerem que el personal de la funció pública ha de ser de la funció pública, per això volem que siga un organisme de caràcter administratiu i no sotmés al dret privat i que al personal laboral se li aplicarà el conveni i que tindrà totes les millores que puguen produir-se en el futur. Com ahir me dien, les millores ací s'apliquen automàticament: pregunte-ho a les persones que estan en litigi en la Generalitat perquè no se'ls apliquen les millores en el conveni col·lectiu.

I, finalment, l'esmena 86, que si no miren amb cura, tampoc l'aprovaran, però resulta que en la disposició addicional de la llei del 2002, en la que parlava de la Comissió Valenciana d'Acreditació i Avaluació de la Qualitat, s'ha de considerar que les referències que fa a eixa comissió se fagen a l'Agència Valenciana d'Acreditació i Prospectiva. Si no es canvia això, una disposició addicional d'una llei quedarà sense efecte i, per tant, tot el que eixa llei posa respecte a la Comissió Valenciana d'Acreditació i Avaluació no tindrà efecte respecte a esta agència, i esta agència tindrà alguns problemes legals, si no accepten este canvi, que és tècnic, evidentment, és tècnic (veus), però que l'única cosa que fa és corregir alguns aspectes de la legalitat que és important deixar clar en les lleis.

I eixa és la nostra opinió respecte a les esmenes que vostés deurien aprovar, si volen que la llei realment siga interessant i important per al que pretén.

La senyora presidenta:

La senyora Alonso García:

La senyora presidenta:

Bueno, tenemos la enmienda 40 para votar separadamente. Y del resto de enmiendas del bloque de Esquerra Unida-L'Entesa ¿hacemos otra separación?

La senyora Marco Gual:

La senyora presidenta:

El senyor Mundo Alberto:

Bé, a soles . (inintel·ligible) votació, però com la 64 és motiu d'una transaccional que s'ha presentat, signada per tots, i a efectes de tramitació per part dels dos grups, retire la 64 i aleshores vote per votar primer la transaccional com a tal o totes juntes, com crega oportú (remors).

La senyora presidenta:

Entonces, si les parece, ¿votamos estas tres enmiendas juntas o por separado? La 59, la. (intervé sense micròfon el senyor Mundo).

Vale. Entonces, votamos primero la enmienda 64 (el senyor Mundo diu: «la transaccional»). Perdón, perdón.

Designació del membre de la comissió que ha de presentar el dictamen de la comissió sobre el Projecte de llei de creació de l'Agència Valenciana d'Avaluació i Prospectiva davant el ple de les Corts Valencianes.

La senyora presidenta:

El senyor Mundo Alberto:

Mire, jo crec que és la primera llei que s'ha presentat aquí, en esta comissió, i que siga la presidenta de la comissió la que defense davant el plenari, presente la llei i les propostes, que siga Amparo Sancho la que puga defensar-lo, si els pareix bé a tots.

La senyora presidenta:

La senyora Marco Gual:

La senyora presidenta:

Con lo cual, finalizado el debate, s'alça la sessió.

(S'alça la reunió a les 18 hores i 10 minuts)

