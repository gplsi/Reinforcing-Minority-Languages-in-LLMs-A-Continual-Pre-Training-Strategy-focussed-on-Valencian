Comissió de Política Social i Ocupació realitzada el dia 25 d'octubre de 2007. Comença la reunió a les 11 hores i 58 minuts. Presideix el diputat senyor Diego Macià Antón. Reunió número 2.

Pronunciament de la comissió sobre la compareixença del gerent de Fundar per a informar sobre les línies generals de la política que durà a terme la fundació així com els desagradables esdeveniments que l'han posada en els mitjans de comunicació en els darrers dies, sol·licitada pel Grup Parlamentari Socialista (RE número 2. 810)

El senyor president:

(Inoïble)

. i Ocupació, convocada per al dia de hui.

En primer lloc, senyor secretari, ¿pot llegir, per vore si hi ha quòrum?

(El senyor secretari passa llista per tal de comprovar l'existència de quòrum)

Moltes gràcies.

Anem a passar al punt primer: lectura i aprovació, si escau, de l'acta de la reunió anterior. ¿Alguna observació a l'acta? Era encara la reunió de presa de possessió, ¿no? , de constitució de la comissió. ¿Alguna observació? ¿S'aprova? Queda aprovada per unanimitat.

El senyor president:

El punt 3: pronunciament de la comissió sobre la compareixença del gerent de Fundar, per a informar sobre les línies generals de la política que durà a terme la fundació, així com els desagradables esdeveniments que l'han posat en els mitjans de comunicació en els darrers dies, sol·licitada pel Grup Parlamentari Socialista.

Té la paraula la senyora diputada Nuria Espí.

La senyora Espí de Navas:

El senyor president:

Moltes gràcies.

Té la paraula la portaveu, Gloria Marcos.

La senyora Marcos Martí:

Doncs, bé, per a fer palés el nostre suport a aquesta proposta, nosaltres ja vàrem fer fa crec que una setmana una pregunta de control al govern valencià pel que fea a la situació que estava patint aquesta fundació, fundació que es va crear en el 2001 i que en estos moments, pel que es veu, està alçant fins i tot un aldarull social important pel que fa, no només al no-compliment dels objectius previstos, sinó també a una política de personal que implica clarament, com ací s'ha denunciat, primer, persecució sindical, i, segon, una sèrie d'acomiadaments improcedents, el que posa en perill tota la sèrie d'objectius, plantejaments, que es tenien en el desenvolupament dels programes.

L'altre dia el senyor Blasco mos va dir que compareixia quasi per cortesia, perquè estàvem parlant d'una institució de dret privat. Per tant, què menys, ¿no? , que si el senyor Blasco diu que compareix per cortesia, que en estos moments vinga ací a comparéixer aquella persona que és la que gestiona directament aquesta fundació.

També ens va dir el senyor Blasco que aproximadament al mes de novembre hi hauria una reunió del patronat de la fundació, i a nosaltres ens agradaria, precisament per això, que abans, o en este període, puga comparéixer també la gerent, per a explicar-mos el que en estos moments està al si de determinats àmbits de la societat valenciana, i és, fins i tot, la incomoditat d'alguns patrons, no sols les organitzacions socials que tenen presència en el patronat, sinó també la mateixa Bancaixa.

Creguem que és el lloc, les Corts valencianes, i concretament aquesta comissió, perquè es puga comparéixer i donar explicacions dels projectes que s'han realitzat, si s'han realitzat, dels que estan per vindre i, sobretot, de la situació que en estos moments està generant-se al si de Fundar i que pot posar en qüestió la credibilitat d'una fundació que té a vore amb el voluntariat, amb el codesenvolupament, amb el desenvolupament, que són valors de la màxima entitat per a la política valenciana.

El senyor president:

Moltes gràcies.

Té la paraula la portaveu del Grup Popular.

La senyora García Herrero:

Yo les sigo diciendo también lo mismo que veníamos diciendo siempre, ¿por qué no solicitar la comparecencia de un miembro de este gobierno, si tan desagradables y alarmantes pueden ser los hechos? Quizás, señoría, como también les decía, le repito, yo creo que usted es consciente, primero, de que Fundar no es una fundación pública y no tiene por qué venir su gerente a comparecer para nada, lo mismo que cualquier otra empresa; y, segundo, el

El senyor president:

Moltes gràcies.

Té la. ¿Demana la paraula? Té la paraula la il·lustre diputada senyora Nuria Espí.

La senyora Espí de Navas:

En cualquier caso, a mí lo que sí que me preocupa es que nosotros no podemos dar de nuevo por válido el argumento de que es una entidad privada y, por tanto, no tiene por qué comparecer aquí, cuando de esa entidad privada hay personas trabajando tanto en la Conselleria de Inmigración como en la de Bienestar Social, y eso está demostrado. Ahora les están haciendo contratos especiales en las propias

Esto, que está demostrado, que no es una hipótesis, contradice el argumento que, de alguna forma, ustedes me están dando en este momento. Nosotros pensamos que sería bueno que la gerencia acudiera. Pensamos que sería bueno que se cerrara el conflicto de verdad y no que tenga que ser en los tribunales el que determine que ha habido persecución sindical, porque eso lo determinarán en su día los tribunales, porque eso no favorece en nada a las políticas del voluntariado, que está lanzando mensajes a nuestros jóvenes y a las personas que quieren colaborar de forma altruista en esta comunidad, les está lanzando un mensaje verdaderamente preocupante. No es nada alarmante, desde luego, solo una

El senyor president:

Té la paraula la portaveu del Partit Popular.

La senyora García Herrero:

(Algú diu: «¡No! »)

El senyor president:

Moltes gràcies.

Anem a passar a votar. Vots a favor? 7. Vots en contra?

(Inoïble)

Proposició no de llei sobre la realització d'un estudi al voltant dels factors que generen l'increment de la pobresa a la Comunitat Valenciana, presentada pel Grup Parlamentari Esquerra Unida-Bloc-Verds-IR: Compromís (RE número 1. 676, BOC número 11)

El senyor president:

Punt quatre: presa en consideració de la Proposició no de llei sobre la realització d'un estudi al voltant dels factors que generen l'increment de la pobresa a la Comunitat Valenciana, presentada pel Grup Parlamentari Esquerra Unida-Bloc-Verds-IR: Compromís.

Té la paraula la portaveu del grup, la senyora Glòria Marcos.

La senyora Marcos Martí:

Moltes gràcies, senyor president.

Senyores diputades, senyors diputats.

L'any 2000 a l'Organització de les Nacions Unides es van formular allò que es va anomenar els Objectius del mil·lenni. En teoria tenien previst fins al 2015 l'eradicació dels aspectes més importants que han de vore amb la pobresa en el món i que han de vore sobretot amb l'increment de les desigualtats.

Estem aproximadament a mig termini de la formulació d'aquests objectius, i per tant és el moment d'avaluar en quina situació ens trobem, sobretot en quina situació ens trobem al País Valencià.

És per això, i a més a més sabeu que al llarg d'aquesta setmana s'ha complit. , un poc és la setmana de la lluita contra la pobresa, al llarg de l'estat espanyol s'han fet importants mobilitzacions, i el mateix dissabte a la ciutat de València organitzacions de lluita contra la pobresa van reunir més de 6. 000 persones per a manifestar la solidaritat contra els exclosos i la solidaritat contra eixe increment de les desigualtats.

És en este context en el qual nosaltres vam accedir a dos estudis: un de la Creu Roja i un altre que acaba de fer en estos moments l'Institut Nacional d'Estadística per a tot l'estat espanyol.

Segons l'informe de la Creu Roja, el 19% dels habitants de la nostra comunitat estan sota el llindar de la pobresa, amb menys de 523 euros al mes. Aquestos estudis han estat completats per uns que se van publicar exactament fa dos dies per l'Institut Nacional d'Estadística en què segons dades del passat més de juliol se fixa en un 20% del País Valencià el nombre de persones situades per sota del llindar de la pobresa respecte a la població total. Això suposa per al nostre país, tenint en compte que som vora 5 milions d'habitants, un total de 964. 914 persones, és a dir, vora 1 milió de persones que està molt més elevat, diguérem, del conjunt de tot l'estat, que mentres que en altres llocs la mitjana de l'estat és del 19,80 i altres indicadors com, per exemple, Navarra, del 9,90, el País Basc el 9,50, Madrid el 12 o Catalunya el 12,70, al País Valencià este indicador, segons l'Institut Nacional d'Estadística és del 20% de la nostra població.

Fins i tot si ens comparem amb altres comunitats, com Aragó, Astúries, Balears o Cantàbria, aquestes també presenten millors dades. El que fa palés que, lluny de discursos triomfalistes, existeix una realitat que suposa que al nostre país quasi un milió de persones subsisteixen amb condicions precàries. Alguna cosa que ha de vore amb la precarització de l'ocupació, el problema de la feminització de la pobresa i la disputa de les dones a accedir a un lloc de treball, els obstacles per a tindre una vivenda digna, sobretot entre els jóvens, o la situació de molta de la nostra gent gran en matèria de pensions i de centres públics en atenció a la tercera edat.

La fotografia sociològica de les persones -tal com diu la moció- que pateixen exclusió social inclou més dones que homes; la major part en grups d'edat compresos entre el 25 i els 49 anys o majors de 65, amb família, estudis primaris o secundaris, que estan en situació de desocupació o jubilats. Són d'origen espanyol sobretot, però un 38% són nouvinguts d'Amèrica llatina, nord d'Àfrica, Europa de l'Est, Àfrica central, etcètera.

A més a més cada vegada és creixent el nombre de persones que estan ja sota el llindar de la pobresa severa. I en aquest grup cal destacar l'augment de les persones menors de 25 anys, el 44%, seguides pels majors de 65, el 30%, i sobretot els immigrants.

Entre els factors que condicionen un major risc de pobresa destaquen els econòmics, de fet estan exclosos del mercat de treball, provoca un recurs freqüent, activitats il·legals que els genera més vulnerabilitat.

En l'àmbit social els factors més freqüents són el derivat d'una formació deficient, escolar, professional, desconeixement de la llengua, etcètera, però també la mancança d'un habitatge apareix com un factor de vulnerabilitat. Un de cada tres té un allotjament temporal. El 8,8 del total formen part del col·lectiu dels denominats «sense sostre». Segons els estudis que han fet paleses les organitzacions que se dediquen a tindre cura de la situació dels immigrants, en estos moments hi haurien més de 60. 000 persones sense papers al País Valencià i que estarien, evidentment, més enllà d'eixe llindar de la pobresa severa. Donat que eixe increment de les desigualtats suposa no sols tindre eixa doble vara de mesurar que genera donar el suport als Objectius del mil·lenni, en teoria, en la paraula, però després en la lletra no fer les polítiques que cal per a evitar l'increment de les desigualtats i de l'exclusió social al País Valencià, és per això que hem presentat aquesta proposta de resolució que diu:

«Les Corts Valencianes, davant la situació de creixent vulnerabilitat social d'alguns col·lectius a la nostra comunitat, insten el Consell a:

»Realitzar un estudi al voltant dels factors de risc que genera aquest increment de la pobresa entre la població que viu a la nostra comunitat.

»Posar en marxa mesures, amb el recolzament pressupostari necessari, per a evitar la pèrdua de drets de tots tipus que acompanya la situació d'exclusió social i increment de la pobresa.

»I retre compte davant Les Corts de les mesures dutes a terme pel govern valencià per a combatre l'increment de la pobresa i el risc d'exclusió social en el termini de sis mesos des de l'aprovació d'aquesta resolució. »

El senyor president:

Gràcies.

Té la paraula el portaveu del Grup Socialista, il·lustre diputat Antonio Torres.

El senyor Torres Salvador:

¿Cuáles son las respuestas que está dando el Consell? Pues sí, hay un convenio con Valencia, Elda, Elche, la Vall d'Uixò y Alicante. Esas son las cinco poblaciones en las que el gobierno valenciano tiene un convenio para la lucha contra la exclusión y la marginación social. Dicho sea de paso, convenio en el que el Ministerio de Asuntos Sociales pone 307. 000 euros y la Comunidad Valenciana pone 307. 000 euros, es decir, al 50%.

El senyor president:

Moltes gràcies.

Té la paraula la il·lustre diputada senyora Gema Amor.

La senyora Amor Pérez:

Sí, gràcies, president.

Senyora Marcos, com vosté coneix, des del govern valencià i per al govern valencià, resulta realment prioritari poder aconseguir majors nivells de benestar per a tots els ciutadans de la nostra comunitat, per a tots els ciutadans que han vingut a la nostra comunitat a viure i a tindre unes condicions dignes de viure. D'esta. tenint com a base estes qüestions: s'ha estructurat per part del govern valencià una sèrie de mesures que puguen contribuir a poder aconseguir una societat amb igualtat d'oportunitats, per a tots els col·lectius que estan patint algun tipus de discriminació, algun tipus d'exclusió o de marginació.

A través de la Conselleria de Benestar Social ha vingut fent-se i s'ha desenrotllat -he de dir-li, senyora Marcos- un pla estratègic de la Comunitat Valenciana per a la inclusió social, el pla 2006-2008, que li recomane que el mire, que el sàpiga i que conega una mica la realitat de la nostra comunitat. Eixe pla es va fer, es va redactar tenint en compte els objectius que van assenyalar per part de la Comissió Europea, per part de totes les institucions europees i amb coordinació total i absoluta amb l'administració general de l'estat; i tot per afavorir -que és l'objectiu de La Generalitat- l'accés a un lloc de treball digne, la lluita contra la pobresa i poder garantir -clar que sí! - l'accés dels ciutadans a tots els recursos bàsics, recursos com la vivenda, recursos com l'educació, com la sanitat i com la justícia.

A l'hora de planificar este document, este instrument de treball, este instrument executor de les polítiques públiques de la Generalitat valenciana en el que va ser el seu disseny es va. -previ- es va realitzar un estudi, un treball de diagnòstic de la situació real a la nostra comunitat, la situació de l'exclusió social a la nostra comunitat i també un treball d'identificació de les més de 250 mesures posades en marxa pel conjunt de la Generalitat valenciana.

Eixe pla, a l'hora de redactar-se, a l'hora de fer-se, des de la responsabilitat i des de la serietat i des del rigor, es va basar en distints indicadors i factors d'exclusió social admesos i contrastats per entitats de rellevància en el sector. Li pose alguns dels exemples: el que fa referència a la pobresa econòmica, a l'hora de fer eixe diagnòstic i identificació es va tindre en consideració l'enquesta de condicions de vida de l'INE sobre dades de l'any 2004. Per part del Institut Valencià d'Estadística, l'IVE, de ahí es van extraure les dades referents a l'esperança de vida, a la salut, a la capacitat psicofísica i, també, a l'assistència sanitària.

Es va tindre en compte l'enquesta de població activa del segon trimestre de l'any 2005, per a contribuir a dissenyar les estratègies d'integració social, d'accés a l'educació i els mínims educatius. Es va tindre també com a indicador les denúncies interposades davant dels centres Dona 24 Hores i que va servir com a referència a l'hora d'establir el nombre de víctimes de maltractaments. I, per últim, també, es va tindre en compte l'enquesta de tecnologies de la informació en les llars de l'INE, per a conéixer la implantació de les noves tecnologies en les llars de la nostra comunitat.

Cinc instruments, cinc indicadors que mostren el rigor i la serietat amb què s'ha fet este pla en la Comunitat Valenciana, per a la inclusió social de l'any 2006 al 2008. A més, en la seua formulació s'han tingut en compte objectius clau per a la inclusió, que es van assenyalar per la Comissió Europea, i tot tenint en compte, lògicament, com no podria ser d'una altra forma, l'origen d'eixos paràmetres, d'eixes mesures marcades per les institucions europees: com era la revisada Estratègia de Lisboa de l'any 2000; com són garantir el mercat laboral i la lluita contra la pobresa i l'exclusió de persones i de grups més vulnerables; garantir també l'accés als recursos bàsics, als drets i als servicis per a garantir una adequada coordinació entre les diferents administracions públiques; promoure també: -tan important- el diàleg, el consens dels agents socials afectats per estes qüestions tan importants, tan sensibles i que tan preocupen al govern valencià. Un govern responsable que pren les mesures adequades per a donar la millor resposta.

Lògicament, sempre tenim molt en compte la integració de gènere. La metodologia que es va seguir per a elaborar el Pla estratègic de la Comunitat Valenciana per a la inclusió social 2006-2008 ha segut eminentment participativa: s'ha fet des del diàleg, s'ha fet des del consens, s'ha comptat amb totes les instàncies públiques i privades relacionades amb la inclusió social i també amb les unitats administratives en competència en la matèria. I les seues aportacions han segut clau a l'hora de redactar este pla estratègic. Este pla estratègic que és el punt de partida de totes les mesures que es duen. es posen en marxa des del govern valencià, i que des d'una forma transversal estan en vigor en estos moments i estan executant-se per les diferents conselleries.

El Consell va aprovar eixe pla estratègic en 85 mesures, que aglutina 172 accions quantificades econòmicament amb identificació de l'òrgan de la conselleria o de la direcció general encarregada de posar-les en marxa. L'import de la despesa va vindre definit i la línia pressupostària recolzava totes i cada una de les accions. Estem parlant, senyora Marcos, d'un total de 1. 800 milions d'euros per a destinar a la política d'inclusió durant els anys de vigència d'este pla.

Totes estes actuacions, totes les que vénen arreplegades en el pla, i que la convide novament que el conega, que el revise, que l'estudie i que comprove la seua execució per part de totes i cada una de les conselleries afectades, -com dic- totes les actuacions estan ara mateixa desenrotllant-se segons les previsions establides en el mateix pla i al mateix temps està duent-se un seguiment i una avaluació per part de l'Observatori per a la inclusió, que al mateix temps aportarà conclusions per a millorar les nostres accions, per a millorar les accions del govern valencià en este sentit i en una qüestió tan preocupant: una qüestió que realment des de la responsabilitat del govern valencià està donant la millor resposta. Clar que queda molt per fer, clar que queda molt per fer!

Però recorde, senyora Marcos, eixes reivindicacions contínues del govern valencià cap al govern central d'eixe milió de persones que han vingut a viure ací a la nostra comunitat i que es mereixen unes condicions dignes de vida, unes condicions dignes per a aconseguir una inclusió social, la millor, la millor. Però ahí hem d'estar totes les administracions de forma conjunta treballant per a donar la millor resposta.

Per tant, senyora Marcos, li anuncie ja que no anem a votar a favor esta proposició no de llei, presentada pel seu grup parlamentari, perquè entenem que disposem en estos moments d'un document, que és el Pla estratègic de la Comunitat Valenciana per a la inclusió social, que una vegada més li recomane que li faça una ullada i que conega realment totes les mesures que estem posant en marxa des del govern valencià, totes les mesures que s'han detallat, s'han estudiat i s'han diagnosticat amb indicadors, amb instruments seriosos, rigorosos i amb un criteri estadístic, i que al mateix temps vénen dotats d'una línia pressupostària i que vénen assignades totes i cada una de les conselleries que tenen matèria a l'hora de fer-lo.

Per tant, senyora Marcos -com li dia- no anem a votar esta proposició no de llei perquè realment entenem que les mesures que vosté. els estudis, per un costat, que vosté demana, ja estan arreplegats en este pla estratègic. Que les mesures que vosté anuncia per a incloure en esta proposició no de llei estan ja incloses i al mateix temps vosté sap perfectament que el govern valencià sempre, sempre que se li reclama la seua presència, per a explicar qualsevol política, qualsevol política que està duent a terme, acudix a esta cambra a explicar-la, i a explicar totes i cada una de les seccions que ve posant en marxa.

Moltes gràcies.

El senyor president:

Moltes gràcies.

Té la paraula la il·lustre diputada Gloria Marcos.

La senyora Marcos Martí:

Moltes gràcies, senyor president.

No se li oculta a la senyora diputada que estudis se'n poden fer molts i, depenent del punt de vista que s'adopte i els aspectes que interessa ressaltar, es poden realitzar diverses anàlisis de la pobresa, no? Jo crec que hi ha una primera classificació que és la pobresa objectiva i la subjectiva, la pobresa absoluta relativa, la pobresa severa, però també el que ara, en estos moments, s'està anomenant «privació multidimensional o pobresa carencial».

A mi, me sembla que segurament hi han estudis fets, però jo crec que cada una de les maneres de concebre i mesurar la pobresa ofereix una perspectiva diferent del mateix fenomen. De fet, els diversos punts de vista o enfocaments proporcionen informació variada i molt diversa que deu combinar-se per a obtindre una visió general el més completa possible. Per exemple -i ho dia el senyor Torres, i ho dia la senyora Amor- és cert que n'hi han estudis, però també cal tenir en compte que la major part dels estudis se realitzen basant-se en dades d'enquestes a llars. I com és obvi en aquestes enquestes no arrepleguen informació de persones sense sostre ni de persones que viuen en institucions, perquè els individus d'aquestos dos col·lectius, que estan afectats per la pobresa amb major freqüència que la resta de la població, no formen part dels mesuratges que habitualment es realitzen d'esta.

L'estudi, a més a més, no parlava només de quantitats, sinó també parlava de factors de risc, era un estudi concret que, a més, vinculava els factors de risc a tota una sèrie de mesures, precisament, que implicaren la tasca del govern valencià. Perquè, senyora Amor, jo estic disposada, evidentment, no soles a llegir, sinó que, si és necessari, a memoritzar plans estratègics. Però el resultat és que l'estudi de l'Institut Nacional de Estadística, de juny, diu que el 20% de la població valenciana està més enllà del llindar de la pobresa. I, segurament, el pla estratègic i totes les mesures no aprofiten absolutament per a res quan la realitat, que és l'obvi, diu que el 20%, és a dir, un milió, aproximadament, de valencians i valencianes estan més enllà del llindar de la pobresa i, per tant, en situació d'exclusió social.

Que ve vosté ací a parlar de plans? Que ve vosté a parlar de mesures? Si estem per damunt de la mitjana de l'estat i estem per damunt de la majoria de les comunitats autònomes en un cert nivell de riquesa; per tant, senyora Gema Amor, el que vosté hauria de dir: «El pla ha portat a terme la reducció del percentatge de valencians i valencianes que estan per sota del llindar de la pobresa. » I jo estaria d'acord, el dir: «Molt bé, estan fent vostés el correcte, no ho han eradicat, però van en camí de fer-ho. » Però vosté el que està ací és presumint d'una cosa, i els resultats d'això del que vosté presumix és una realitat palesa i evident: un milió de valencians i valencianes en risc d'exclusió social.

I, després, vosté parlarà de quantes? 172 accions? I res més, perquè la major part de les accions són només per a fer publicitat del que el govern diu que va a fer, i que fa en els diners destinats, realment, a fer les intervencions que caldria per a millorar la situació. Eixa és la realitat, vosté ven fum, plans,

(inintel·ligible)

. perquè la realitat és la que és -i ho diu l'Institut Nacional d'Estadística, que vosté mateixa ha anomenat en la seua intervenció. I diu com estem; i estem. -i això depén del govern valencià, eh? - perquè el pla és del govern valencià, les mesures que vosté ha contat són del País Valencià i del nostre govern i la realitat. Per a què volem un pla estratègic, si no és per a modificar la situació? Per a empitjorar-ho?

Per tant, nosaltres el que estàvem demanant, perquè pensàvem que calia, és establir quins són els factors de risc que, malgrat tot, estan fent que al País Valencià estem com estem, i fer un compromís pressupostari, realment, de mesures per eradicar eixa situació i per a millorar, evidentment, la situació del País Valencià, que segurament mos comparem amb altres comunitats autònomes quan ens interessa i, en açò, com no ens interessa no ens comparem, perquè estem per sota, no? Segurament, en altres no sé si tindran pla estratègic, però les seues mesures són un poquet més efectives. Però el que està clar en el País Valencià és que al voltant de tot açò, pobresa, voluntariat, cooperació, etcètera, es destinen més diners a fer la publicitat d'allò que és diu que es va fer, que després fer les mesures efectives.

Recorde, vosté, que l'altre dia ho comentàvem que, precisament, per a publicitar l'any del voluntariat es varen gastar 160. 000 euros, el mateix que se li va donar a totes les organitzacions del voluntariat del País Valencià al llarg d'un any, perquè feren la tasca efectiva! Però per a la foto del senyor Camps, segurament, s'utilitzen molts més diners, que després per a les polítiques reals, per a combatre l'exclusió social. Per tant, jo crec que vostés estan una vegada més perdent l'oportunitat de convéncer als ciutadans i a les ciutadanes solidaris que cal fer alguna cosa més que publicitat i propaganda d'allò que no es fa.

El senyor president:

Moltes gràcies.

Anem a passar. Demana la paraula? Té la paraula la il·lustre diputada.

La senyora Amor Pérez:

Sí, gràcies, president.

Senyora Marcos, li ho dia en la meua primera intervenció, crec que estem parlant de coses molt serioses, molt serioses. I, des de la responsabilitat que li correspon al govern valencià, estem posant en marxa les mesures necessàries per a poder eradicar la pobresa a la nostra comunitat, a la nostra comunitat i fora de la nostra comunitat. Mesures que demostren el rigor amb què treballa el govern valencià.

Li he parlat de tots i cadascun dels instruments, dels indicadors que s'han tingut en compte a l'hora de diagnosticar este pla estratègic vigent, este pla estratègic que, li ho torne a dir, vosté em parla de línies pressupostàries, vosté em parla de dades econòmiques. Jo li torne a dir: 85 mesures que aglutinen 172 accions quantificades econòmicament. Estem parlant, senyora Marcos, de 1. 870 milions d'euros per a posar en marxa polítiques d'inclusió social, per a poder eradicar la pobresa en la nostra comunitat i que les persones que estan patint eixa situació puguen viure d'una forma digna.

Senyora Marcos, jo li ho torne a dir. Moleste's a fer el treball parlamentari que li correspon. Vinga ací a parlar a esta comissió de coses serioses, de coses serioses com les que estem en estos moments tractant. Però que prèviament s'haja molestat a saber totes i cadascuna de les línies que estan posant-se en marxa per part del govern valencià d'una forma transversal. I que pràcticament totes les conselleries, totes les conselleries del govern valencià tenen accions que van dirigides a buscar la inclusió social de les persones que estan patint eixa situació, com li dic.

Jo, senyora Marcos, realment, pense que és un tràmit més el que li correspon fer en esta comissió a l'hora de fer esta proposta, que vosté no vol vore la realitat de la nostra comunitat i les accions que estan posant-se en marxa per part del govern valencià, en este cas concret i de forma principal a través de la Conselleria de Benestar Social, coordinant totes les mesures que la resta de les conselleries vénen realitzant i que vénen regulades i que vénen establertes en este pla estratègic.

Jo, senyora Marcos, la convide que una volta estudiades totes i cadascuna de les mesures ens puguem assentar i em puga dir alguna cosa al respecte. No es tracta de vindre ací, a esta comissió, a tirar per terra tot el que està fent el govern valencià, perquè realment ens preocupa molt la situació que estan patint estes persones, ens preocupa molt. I per això posem les ferramentes i els instruments necessaris per a millorar eixa situació.

Clar que queda molt per fer! Hui, en la seua compareixença, el president de La Generalitat anunciava l'increment dels pressupostos en polítiques socials, en polítiques socials que aniran, lògicament, destinades a millorar les condicions de vida d'estes persones, aniran a l'educació, aniran a la sanitat, aniran al benestar en general. Però és un treball conjunt de tots, de tots, de totes les administracions també. I jo li torne a dir, senyora Marcos, que de forma conjunta hem d'aconseguir més mitjans per a poder millorar les condicions de vida d'estes persones.

Senyor Torres, aprofite perquè em sorprén que vinga reclamant -i entenc la seua postura- al govern valencià més finançament, més accions, més iniciatives en este sentit. Em sorprén i entenc també eixa postura, però em sorprén que no seguisca eixa mateixa línia, eixa mateixa postura, eixos mateixos criteris per a reclamar davant el Govern d'Espanya del mateix partit, el seu, per a demanar més finançament, més finançament per a posar en marxa polítiques que puguen aconseguir eixa eradicació total de la pobresa, eixe millorar les condicions de vida de la població i l'aconseguir una inclusió social total.

Jo torne a dir-li, senyora Marcos, que des del consens en el que s'ha treballat per elaborar este pla estratègic, en el diàleg amb tots els agents públics i privats i des de la responsabilitat, des del rigor de tots i cadascun dels indicadors que s'han tingut en compte a l'hora d'establir, hem fet un pla que està donant els seus resultats, que està demostrant la nostra preocupació davant la situació que estan patint tantíssimes persones en la nostra comunitat i que, lògicament, hem de seguir avançant en eixe camí, en eixa direcció.

La convide que faça una crítica constructiva que aporte realment al millorar del dia a dir de l'acció de govern i que no vinga ací a fer un tràmit més per a denunciar, denunciar qüestions que hauria de saber que des del govern valencià estan posant-se en marxa i desconeix tots els instruments, com és el cas del pla de la comunitat Valenciana per a la inclusió social 2006-2008.

Gràcies.

El senyor president:

Per favor, per favor. Per a què demana la paraula?

El senyor Torres Salvador:

Perquè ha fet una contradicció directa del discurs que jo he fet abans, al·ludint directament i dient.

El senyor president:

El senyor Torres Salvador:

El senyor president:

El senyor Torres Salvador:

El senyor president:

El senyor Torres Salvador:

El senyor president:

La senyora Marcos Martí:

Demanar-li a la senyora diputada que retire una qualificació que jo considere ofensiva a la meua persona, és a dir que jo no sóc seriosa. Una cosa és que jo qualifique les actuacions. Jo tinc dret, jo tinc dret.

El senyor president:

La senyora Marcos Martí:

Jo tinc dret a expressar que a mi.

El senyor president:

La senyora Marcos Martí:

. considere que no és que. Li demane que ho retire, perquè jo no la qualifique personalment. Jo he estat parlant d'actuacions del govern. I crec que en estos moment l'argument

no és convenient en les Corts, ni en el ple, ni en la comissió. Jo no ho utilitze i per tant espere que ningun diputat ni diputada l'utilitze referint-se a la meua persona.

El senyor president:

Precisament, això sí que pense que és una al·lusió. Però, bé, en qualsevol cas, té la paraula la senyora Amor.

La senyora Amor Pérez:

Senyora diputada, disculpe'm si realment l'he ofesa en la seua persona.

La senyora Marcos Martí:

Sí, sí. A mi m'ofén molt això.

Jo no sóc aixina; sóc una persona molt seriosa.

La senyora Amor Pérez:

Senyor Torres, en cap cas entenc que haja hagut de vore amb les meues paraules, l'aprofitar eixe moment per a parlar de publicitat, per a parlar.

El senyor president:

Això em correspon a mi. Entenc que vosté tinga eixa queixa, però ja li ho diré jo també.

La senyora Amor Pérez:

Crec que no són vostés qui han de parlar de publicitat quan.

El senyor president:

Per favor, no obrim més torns. Si continua per eixa línia li donaré la paraula al senyor Torres. Clar, evidentment.

Per a què demana la paraula?

La senyora García Herrero:

El senyor president:

En cualquier caso, vamos a pasar a la votación -que es para lo que nos hemos reunido aquí- de la presa en consideració de la Proposició no de llei sobre la realització d'un estudi al voltant dels factors que generen l'increment de la pobresa de la Comunitat Valenciana, presentada pel Grup Parlamentari d'Esquerra Unida-Bloc-Verds: Compromís.

Vots a favor? Vots en contra? Abstencions?

No havent-hi més assumptes per a tractar, conclou la sessió.

Moltes gràcies a tots.

(S'alça la reunió a les 12 hores i 51 minuts)

