Comissió de Drets Humans, Cooperació i Solidaritat amb el Tercer Món realitzada el dia 10 de març de 2005. Comença la reunió a les 12 hores i 50 minuts. Presidix la Il·lustre Diputada Senyora Alejandra Climent Jordá. Reunió número 5.

Presa en consideració de la Proposició no de llei sobre la concessió d'indult a favor del Sr. Manuel Durán Cerdán, presentada pels grups parlamentaris Popular, Socialista i Esquerra Unida-Els Verds-Esquerra Valenciana: Entesa (RE número 26. 727).

La senyora presidenta:

(El senyor secretari passa llista per tal de comprovar l'existència de quòrum)

"Rafael Maluenda Verdú, Antonio Such Botella i Joan Antoni Oltra Soler, a l'empara del que disposa la Resolució de caràcter general 4/VI, que determina el procediment per a la tramitació de les proposicions no de llei o de qualsevol altra proposta de resolució relativa a drets humans o temes que entren dins de l'àmbit competencial de la Comissió Permanent no Legislativa de Drets Humans, Cooperació i Solidaritat amb el Tercer Món, sol·licitant la convocatòria de la comissió per a demà --hui-- dia 10, presenten la seua proposició no de llei sol·licitant l'indult a favor de don Manuel Durán Cerdán.

Exposició de Motius

L'Audiència Provincial d'Alacant, per mitjà d'instància 135/1993, condemna a don Manuel Durán Cerdán, per delictes comesos en els anys 1980 i 1981, a penes privatives de llibertat, quan la persona indicada tenia 18 anys d'edat.

Ara, 22 anys després, don Manuel Durán Cerdán en l'actualitat és casat i amb dos fills de poca edat, viu a Elda i treballa en una ocupació estable des de fa més de 12 anys, mantenint un comportament exemplar tant a nivell professional com ciutadà.

Es tracta d'un ciutadà que durant tot els temps que porta en llibertat demostra un excel·lent comportament com a ciutadà exemplar i com a pare de família, com queda testificat pels informes emesos per l'Institut de Servicis Socials d'Elx i per la certificació emesa pel cap de la comissaria de policia d'Elda-Petrer.

Si l'objectiu de les penes privatives de llibertat és, com no pot ser d'una altra forma, la inserció social de les persones que han delinquit, i en el cas que ens ocupa, des del penediment manifest ha demostrat que es troba reinserit en la societat i que el compliment de les penes de privació de llibertat imposades per l'Audiència Provincial d'Alacant significarien un greu perjuí per a ell, i molt especialment per a la família, de la qual és l'únic suport, donant-se d'esta manera un efecte contrari al pretés per l'ordenament jurídic.

No discutim la sentència que dictava en el seu moment, pot ser justa, però sí que lamentem el retard en la seua emissió, més de 12 anys, i hui considerem injust, donat el temps transcorregut i el comportament de don Manuel Durán Cerdán.

Per això, al novembre de 2001, les Corts Valencianes van acordar per unanimitat una declaració institucional sol·licitant la seua solidaritat i de l'acord del seu paréixer favorable que, pel Consell de Ministres, se li concedisca l'indult.

Ara, novament, ens unim i abonem la petició d'indult sol·licitada per l'Excel·lent Ajuntament d'Elda per unanimitat, i amb la mateixa unanimitat que els representants directes del poble valencià se sumen a la petició mencionada a favor de don Manuel Durán Cerdán.

Per tot això, les Corts Valencianes acorden la següent Proposta de resolució:

Les Corts Valencianes reiteren la petició de novembre de 2001, ara mitjançant una resolució votada per tots, i sol·licita al Consell de Ministres d'Espanya la concessió d'indult a favor de don Manuel Durán Cerdán, exigint que es tramite en torn preferent, a l'empar del que disposa l'ordenament vigent.

Corts Valencianes, 9 de març de 2005. "

Presa en consideració de la Proposició no de llei sobre l'anul·lació de la condemna a mort imposada a Leyla Mafi, presentada pels grups parlamentaris Popular, Socialista i Esquerra Unida-Els Verds-Esquerra Valenciana: Entesa (RE número 26. 728).

La senyora presidenta:

"Exposició de Motius

Amnistía Internacional de la Comunitat Valenciana està duent a terme una campanya per a apel·lar per la jove iraniana de 19 anys Leyla Mafi, condemnada a mort per haver exercit la prostitució forçada.

Quan Leyla tenia 8 anys la seua mare la va obligar a exercir la prostitució i des de llavors va ser violada reiteradament.

Leyla Mafi va ser condemnada a mort per actes contra la castedat, comeses en regentar un bordell i mantindre relacions sexuals amb parents consanguinis i donar a llum a un fill il·legítim. Abans de la seua execució serà assotada.

El Comité de Drets Humans de l'ONU ha explicat clarament que tractar l'adulteri i la fornicació com a delictes és incomprensible amb les normes internacionals de drets humans.

En conseqüència, i sent fidels a la creença que la pena de mort és la major violació del dret a la vida, les Corts Valencianes acorden la següent proposta de resolució:

Dirigir-se al president de la Magistratura i ministre de Justícia iraniana, Ayatollah Mahmoud Hashemi Shahrundi, sol·licitant l'anul·lació de la condemna a mort imposada a Leyla Mafi.

Corts Valencianes, 9 de març de 2005. "

Anem a passar a votació. ¿Vots a favor? Moltes gràcies. Queda aprovada per unanimitat.

El senyor Cardona i Pla:

Bé, només expressar la nostra opinió com a grup parlamentari, Esquerra Unida-Els Verds-Esquerra Valenciana: l'Entesa.

A nosaltres ens arriben moltes vegades casos que requerixen una resposta urgent, moltes voltes arriben a nivell personal, qüestions que a vegades hi ha una pena de mort injusta o hi ha un cas en què l'actuació d'una persona pot fer que es paralitze una agressió als drets humans greus.

Nosaltres hem fet eixes respostes personals i han tingut efecte. Però sabem que les Corts Valencianes tenen més força que una persona individual. Nosaltres pensem que amb aquesta manera de tramitar estes resolucions guanyem en agilitat sense perdre en la salvaguarda de la garantia de representació dels grups polítics.

Nosaltres considerem que les Corts Valencianes puguen expressar la seua opinió respecte a casos com els que hui hem expressat o semblants, que puguen ser útils per a salvar una vida, per a fer que no s'execute un menor o perquè una persona puga quedar en llibertat perquè així ho mereix, ens pareix realment molt important.

Per tant, nosaltres sí que en este cas ens felicitem a totes les Corts Valencianes. Pensem que és un mètode molt vàlid, que dóna força a estes resolucions que tenim, que podem acudir a salvar la vida de persones en la institució de les Corts Valencianes com a peticionària d'eixa salvaguarda. I, a més, pensem que l'expressió de la voluntat dels grups quedarà molt clarament establerta.

Felicitem a totes les persones que han tingut la iniciativa, al president per haver fet la resolució i a les Corts Valencianes per poder fer este tipus de tramitacions.

La senyora presidenta:

La senyora Sanchordi García:

La senyora presidenta:

La senyora Martínez Zaragoza:

La senyora presidenta:

(S'alça la reunió a les 13 hores i 5 minuts)

