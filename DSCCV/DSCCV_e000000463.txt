Comissió de Control de l'Actuació de Radiotelevisió Valenciana realitzada el dia 13 de novembre de 2003. Comença la reunió a les 16 hores i 35 minuts. Presidix l'Il·lustre Diputat Senyor Ricardo Costa Climent. Reunió número 2.

Compareixença del director general de RTVV, senyor José Vicente Villaescusa Blanca, per a informar sobre els criteris seguits per a l'elecció i el nomenament dels directors de Canal 9-TVV i Ràdio 9, sol·licitada pels diputats Andrés Perelló Rodríguez i Carmen Ninet Peña del GP Socialista. (RE número 2. 194).

El senyor president:

(S'interromp la gravació)

El senyor director general de Radiotelevisió Valenciana:

Moltes gràcies, senyor president.

Bona vesprada, senyories.

En primer lloc, vull deixar ben clar que els nomenaments dels directors de Canal 9 i Ràdio 9, estan avalats per brillants trajectòries professionals i pels excel·lents resultats del seu treball, els únics criteris possibles i, per tant, els únics rellevants i que ens haurien d'interessar.

Pel que fa a la directora de Canal 9, Genoveva Reig, la seua continuïtat en el càrrec ha estat determinada per la meritòria gestió que ha dut a terme en Televisió Valenciana, tant en termes de programació, qualitat i varietat de continguts, com pels excel·lents resultats d'audiència, unes dades objectives i contundents que mereixen interpretacions respectuoses i rigoroses per part de tots els professionals del món televisiu de l'Estat i la Comunitat Valenciana.

Senyories, l'audiència mitjana de Canal 9 es situa entorn al 20%, una xifra que superem en moltes ocasions, com ara en els nostres informatius, amb audiències al voltant del 24% del share i en les retransmissions de la lliga de futbol i la Copa de la Uefa. De fet, en esta temporada l'emissió més vista a la Comunitat Valenciana ha estat el partit de lliga València-Real Madrid que va emetre Canal 9, i que va aconseguir el 53,2 del share. Com a exemple, podem esmentar també l'èxit del cinema que emetem, perquè, segons dades de Geca, fins ara, de les cinc pel·lícules més vistes de la nostra comunitat, tres les van emetre Canal 9.

M'agradaria sincerament que tots els grups de la cambra reconegueren uns dels objectius com aquestos, que il·lustren l'encert de l'estratègia de programació de la directora de Televisió Valenciana.

Pel que fa al nostre director de Radio 9, Jesús Wollstein, és coneguda la seua trajectòria professional en el món de la ràdio, i estem convençuts que durà a terme amb èxit el gran nombre de projectes que tenim perquè Ràdio 9 i Sí radio FM siguen les emissores de referència de tots els valencians i les valencianes.

Senyories, insistisc que la finalitat d'estos nomenaments i de la reorganització dels departaments i del personal és enfortir els projectes iniciats i posar-ne en marxa de nous. A més, els he de recordar que Radiotelevisió Valenciana està subjecta a la Llei de pressupostos de la Generalitat Valenciana, i que, per tant, respecta els criteris pel que fa a la cobertura pressupostària dels llocs de treball directius, tant a Rtvv com a les seues societats anònimes.

Com vostés saben, tot el sector audiovisual viu una etapa de reorganització i adaptació als nous temps i les noves tecnologies. En el nostre cas, la modernització tecnològica i l'objectiu d'aplicar una política multimèdia ens obliga a fer els canvis necessaris per tal d'optimitzar els màxims esforços i recursos en Rtvv. L'entorn audiovisual és cada vegada més competitiu i més complex, i ara més que mai necessitem els esforços dels directius i dels excel·lents professionals de què disposa esta casa, i també el suport de totes les vostres senyories.

En esta nova etapa, la Direcció General de Radiotelevisió Valenciana té l'objectiu de continuar la línia de treball dels últims anys amb tres eixos fonamentals, que són el suport al sector audiovisual valencià, la consolidació de Radiotelevisió Valenciana com el grup audiovisual valencià de referència, i la difusió de la nostra llengua i cultura en benefici d'una major vertebració de la nostra comunitat.

Per descomptat, sempre queden coses per a fer i coses que es podrien millorar. Però creiem que des de la crítica gratuïta que sistemàticament fins ara ha fet l'oposició, no podrem dur a terme una televisió plural, objectiva i amb rigor. Sincerament, ens agradaria que tots els grups modificaren la seua actitud respecte a l'ens públic i les seues societats, s'abandonara cap estratègia de crispació, amb la finalitat, entre tots, de contribuir en la nova estratègia empresarial que ha de dur el grup Radiotelevisió Valenciana a l'avantguarda de la digitalització i de l'audiovisual entre nosaltres.

Moltes gràcies, president.

El senyor president:

La senyora Ninet Peña:

El senyor president:

La senyora Ninet Peña:

El senyor president:

La senyora Ninet Peña:

El senyor president:

La senyora Montesinos de Miguel:

Porque, además, no podemos olvidar, primero, que el nombramiento de Genoveva Reig ha sido ni más ni menos el reconocimiento a lo que es hoy Canal 9. Usted ha dado las cifras de audiencia de Canal 9. Usted ha hablado precisamente de cómo está hoy Canal 9, y no como nos lo encontramos hace ocho años. Yo comprendo que a los señores que están en la oposición les moleste una vez más que además, tras haber revalidado el Partido Popular el gobierno en esta comunidad tras ocho años que ya lo veníamos manteniendo con la presidencia de Eduardo Zaplana, pues es cuanto menos una bofetada la que la sociedad de nuevo le ha otorgado.

Hubo un pasado, ese pasado quedó borrado hace ocho años. Hoy tenemos un presente con otro, que es el de ocho años, que a nosotros nos avala una magnífica gestión, no solamente en el ente Radiotelevisión Valenciana sino en otros aspectos en esta comunidad. Y que, desde luego, con comentarios como los que desde la oposición viene haciendo, yo le garantizo que continúen ustedes así, que este grupo parlamentario les mantendrá, como no ha podido ser de otra manera, el apoyo, les anima a que continúen en la misma línea que lo vienen haciendo hasta ahora. Y que enhorabuena por los dos magníficos nombramientos y, desde luego, enhorabuena por el suyo.

El senyor president:

El senyor director general de Radiotelevisió Valenciana:

Molt breument, molt breument.

Veig que la mascletada de despropòsits continuen aquesta legislatura. Porte vora huit anys de director general d'esta casa, de Radiotelevisió Valenciana i les seues societats, i continue veient en l'oposició socialista desqualificacions, insults, estratègies judicials, res d'una línia audiovisual diferent. Ho lamente, senyora diputada, continue lamentant-ho pels valencians i pel seu propi partit.

Crec que està clar que la defensa dels nomenaments està feta des d'un criteri exclusivament professional. Un primer director general de Radiotelevisió Valenciana i amic quan parlava d'estes coses feia referències a "ceses y nombramientos siguiendo los criterios y movimientos simétricos del espíritu". Jo, simplement, em limite a dir que defense la professionalitat de la directora de la cadena, perquè ho ha demostrat amb els índex d'audiència i en la programació diferenciada i seguida massivament pels valencians, i del director de Ràdio 9, perquè amb la seua trajectòria professional, en Ràdio 9 i fora de Ràdio 9, ho ha evidenciat també. Per tant, són criteris professionals els que este director general planteja a l'hora de nomenar els dos directors de la cadena i el conjunt de l'equip directiu.

Efectivament, en el conjunt de l'equip directiu hi ha molta gent amics que estan treballant en Radiotelevisió Valenciana des de l'any 1989, amics personals i grans professionals. I l'audiovisual valencià compta amb eixos grans professionals, que crec que tenim en ells un actiu important per a tots els ciutadans i les ciutadanes valencianes, el conjunt de directius de la Radiotelevisió Valenciana. Llàstima que l'oposició socialista continue no estant a l'alçada de les exigències de la societat valenciana actual i de l'audivisual valencià en particular.

A la senyora diputada li recomanaria seguir les publicacions de la indústria audiovisual valenciana. Lluny d'altres ocasions, és una indústria activa; és en estos moments la tercera indústria audiovisual del nostre país, i és una indústria que està treballant com mai ho havia fet i està treballant organitzada unitàriament en Radiotelevisió Valenciana i en les seues societats. Llisca les seues publicacions, li ho aconselle. Ahí estan els projectes de la indústria audiovisual del futur, les empreses audiovisuals valencianes treballant en Radiotelevisió Valenciana.

Parla vosté de l'esport valencià. Tot l'esport valencià, no sols els futbol, li parlarà que estem complint amb la nostra obligació de portar als ciutadans i ciutadanes valencianes el futbol dels clubs de primera, segona divisió, de tots els esports valencians: de la pilota valenciana, de l'esport femení. Tots els clubs valencians. I no estaven aixina, i vosté, si té memòria històrica, ho comprendrà. Estan satisfets amb el tractament que Radiotelevisió Valenciana està fent. No sols de la indústria audiovisual sinó de l'esport valencià.

Este director general també ha escoltat crítiques, mascletades d'insults, quan se signà el contracte amb el València en 1996. No m'estranya que continuen vostés en la mateixa línia quan hem signat els contractes amb el Villareal i amb el València Club de Futbol. I hem signat amb Audiovisual Sport i tenim d'eixa manera garantia perquè els ciutadans valencians i les ciutadanes valencianes vegen en obert els clubs i els partits de primera divisió i puguen gaudir de la brillant trajectòria que els nostres clubs valencians estan fent en la copa de la Uefa.

Jo sé que a les seues senyories això els molesta. Desgraciadament, a la audiència els pareix que és la nostra responsabilitat portar endavant l'esport valencià, tant de futbol com de bàsquet com de la pilota valenciana i d'altres esports. Eixa és la nostra obligació i estem complint amb eixes perspectives.

No vaig a fer referència als insults i a les desqualificacions que vosté planteja. Ha de saber vosté que tant TV3 com Radiotelevisió Valenciana com Canal 9 han estat uns factors claus i decisius en la conformació de l'acord en els seus clubs d'àmbit de la comunitat catalana i de la Comunitat Valenciana, per a fer possible que Forta continue gaudint durant tres anys del futbol en obert. Això a les vostres senyories pareix que no els preocupa ni els molesta. Però la meua obligació com a director general és continuar oferint productes de qualitat esportiva als ciutadans valencians, que per això estic treballant en eixa vessant, per això vaig signar els contractes en 1996 amb el València Club de Futbol, després amb el Villareal i per això ho he tornat a fer, per a fer possible que els valencians tinguen el seguiment dels seus clubs i dels seus esports favorits.

I si ho hem fet bé amb l'audiovisual valencià i estem en una bona direcció, juntament amb la indústria audiovisual valenciana; si estem fent tots els esforços possibles per a l'esport valencià i la seua representació; si continuarem en eixa línia de treball i amb els reptes esportius que esta Comunitat Valenciana té plantejats en el futur, tinga vosté la seguretat que també els professionals de Radiotelevisió Valenciana faran front, des de la serenitat, tranquil·litat i el consens de tots i el treball de tots contra les seues estratègies judicials i les seues mentides. I esperem, entre tots, que algun dia el Partit Socialista del País Valencià puga plantejar, per fi, alguna opció de tindre una política audiovisual real més allà de l'insult i la confrontació.

Res més, senyor president. Moltes gràcies.

El senyor president:

La senyora Ninet Peña:

No me manipule usted. Yo le he hablado de lo que hemos pagado a dos clubs de fútbol y de lo que hemos sacado de ceder esos derechos a Audiovisual Sport. Usted no me ha dicho que no es así, usted no me está diciendo que no es así, señor Villaescusa. Y eso está en franca contradicción con lo que usted está hablando de magníficos resultados y magnífica gestión. Porque eso, una empresa privada, una cadena privada, no lo soporta. Y yo estoy por la promoción del deporte. ¿Y usted viene aquí a decirme a mí que ustedes promocionan el deporte valenciano desde Canal 9? Pues yo, mire, con suerte vemos algún programa, por ejemplo el balonmano femenino. Mire, mi pueblo tiene uno que es campeón a todos los niveles, y para encontrar espacio en Punt Dos hay que buscarlo con lupa, cuando a ustedes les viene bien y si tienen ustedes disponibilidad. Y desde luego ni un duro, ni un duro de indemnización, ni de derechos de imagen, ni de nada. No me hable usted de promoción del deporte valenciano y menos venga usted a hablar del deporte femenino, por favor, por favor. No me hable usted de datos y gestos y circunstancias que no tienen nada que ver con la realidad, señor Villaescusa.

El senyor president:

Termine, senyora Ninet.

La senyora Ninet Peña:

El senyor president:

El senyor director general de Radiotelevisió Valenciana:

Dos coses, breument, és a dir, les línies bàsiques de la nostra programació tenen un 20% d'audiència dels ciutadans i les ciutadanes valencianes, l'audiència en televisió en la nostra comunitat està molt repartida equitativament, més a més al llarg d'estos cinc anys, entre la televisió autonòmica, les dos televisions privades i Televisió Espanyola.

Estem responent adequadament a la indústria audiovisual valenciana, el conjunt de l'esport valencià. Les xifres que vosté ha donat no sé d'on les ha tret, no tenen res a vore amb la realitat. Nosaltres tenim els drets del Villarreal i del València i, després, en conjunt, igual que totes les televisions autonòmiques els fiquem en comú en Audiovisual Sport, perquè s'ha de fer una lliga i sols amb els drets de TV3 amb el Barça o l'Espanyol, o a sols amb els drets de Televisió Valenciana amb el València i amb el Villarreal, no es fa una lliga. Se fa ficant en comú tots els drets audiovisuals, i, per tant, estan en Audiovisual Sport, i sap vosté que Audiovisual Sport, doncs, és l'empresa que té els drets. Si per a vostés també Audiovisual Sport està subjecta a tot tipus de sospites, parlen vostés amb els socis de referència d'Audiovisual Sport, però és el seu problema, senyora Ninet.

És a dir, està crítica desgavellada que el seu partit fa en esta comunitat als drets del futbol, no la fa en ninguna altra comunitat autònoma. Miren vostés, els drets del futbol, sí, exploten obertament i conjuntament entre totes les autonòmiques, han obert un paquet que té Canal Plus per al partit codificat dels diumenges i el pay per view, i cal ficar en comú tots els dret de la lliga, i vostés, ja des del 1996, li he dit, van fer crítiques totalment injustes a este director general quan signà eixe contracte, i ara també fan les mateixes crítiques absurdes, que no sé cap a on caminen.

Mire vosté, des d'Audiovisual Sport és d'on se gestionen tots els drets, i nosaltres no fem igual que TV3 i altres televisions autonòmiques adquirint-los a partir d'Audiovisual Sport i intercanviant drets. I això és el que fa possible que nosaltres puguem oferir als ciutadans valencians els partits de la Uefa del Villareal i del València en estos moments, les coses són aixina de simples. Vostés sempre intenten crear el tema de la foscor i de no se sap quines denúncies. Si això els va bé, endavant amb eixa! Crec que no és un criteri professional, no té res a vore amb els drets audiovisuals i eixa crítica que fa vosté no la fa el seu partit en altres fets.

Al mateix temps, el finançament de Radiotelevisió Valenciana és un finançament plantejat pel Govern Valencià des de l'any 2000 i aprovat per les Corts Valencianes, un perfectament legal finançament públic, plantejat pel nostre govern i per les Corts Valencianes aprovat. No li vaig a dir que altres televisions tenen el doble de deutes que la nostra, el doble! , i vostés, tanmateix, no plantegen en la comunitat autònoma en qüestió ni una pregunta parlamentària sobre la qüestió, perquè és un tema clàssic del seu propi funcionament. (Veus) És un finançament aprovat per les Corts Valencianes!

Vostés a soles desqualifiquen de la manera més innoble esta televisió, que els recorde que també és vostra, també és del seu propi partit, perquè ell la va crear en l'any 1989, i nosaltres, des d'estos anys, no hem fet més que continuar el respecte escrupolós a la Llei de creació de Radiotelevisió Valenciana i a les bases fonamentals i fonamentades que es plantejaren en la seua construcció en l'any 1989. I eixe model és el que este director general modestament se dirigix a vosaltres, hui, està defensant des de la seua gestió, eixe mateix model que s'aplicà i se començà a plantejar l'any 1989, però eixe model ha canviat respecte als temps.

És a dir, hem pogut fer un segon canal, Punt Dos, totalment en valencià al cent per cent, per tant, s'incrementa d'una manera important la producció en valencià. S'ha pogut fer possible, gràcies també a eixe canal, Punt Dos, la diversificació de la nostra línia d'esports i de recolzament de l'esport valencià i de tot tipus de seguiment dels fets valencians, de les nostres fetes, costums i tradicions, cosa que era molt difícil fer en un única canal. I eixe mateix esforç s'ha fet en Ràdio 9. Per tant, hi ha un increment d'un grup que ha construït internet, les seues pàgines web, que ha construït el teletext com un organisme molt àgil i viu en valencià, que té un important seguiment pels ciutadans i ciutadanes de la nostra comunitat. Tot això té una valor afegit.

El seu partit, l'única línia seguida en el Consell d'Administració i ací és la desqualificació, l'insult, l'estratègia judicial i la persecució d'este director general per via penal, eixa és l'única estratègia que al llarg d'estos anys he vist en esta oposició socialista.

Els continue reclamant i demanant, ja quasi per favor, que reflexionen, que se doten d'una política audiovisual específica. Jo sóc un demòcrata de trajectòria reconeguda en esta societat des de fa molts anys, accepte les crítiques, me semblen interessants, aportadores, però la desqualificació política, l'insult i la via judicial, me deixen igual de bocabadat que me deixaren el primer dia que vaig vindre a esta comissió de control parlamentària. Això no és una estratègia política, això és una altra cosa. Si les vostres senyories volen continuar fent eixa crítica desmesurada i eixa desqualificació, estan en el seu dret democràtic de fer-la, ara, això no ajuda ni a l'audiovisual valencià ni al futur de la televisió i la ràdio pública entre els valencians i les valencianes.

Res més.

El senyor president:

(S'alça la reunió a les 17 hores i 10 minuts)

