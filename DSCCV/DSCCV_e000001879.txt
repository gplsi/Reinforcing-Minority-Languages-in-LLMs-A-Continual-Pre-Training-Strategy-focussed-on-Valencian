Comissió de Peticions realitzada el dia 5 de febrer de 2019. Comença la reunió a les 12 hores i 19 minuts. Presideix el president de les Corts Valencianes, senyor Enric Morera i Català. Reunió número 6.

El senyor president:

…primer de la mesa, Emilio Argüeso. Tenen l'acta i, per tant, el primer punt és l'aprovació, si escau, de l'acta de la reunió anterior. L'aprovem? S'aprova l'acta.

Sol·licitud de compareixença del senyor Pedro Joaquín Navarro Redondo

El senyor president:

Passem al segon punt de l'ordre del dia, que és l'escrit del Grup Parlamentari Compromís, mitjançant el qual se sol·licita la compareixença del senyor Pedro Joaquín Navarro Redondo en la Comissió de Peticions.

Per a exercir el torn a favor de la iniciativa, li donaré la paraula a la representant del grup proposant.

La senyora Navarro Casillas:

Moltes gràcies, senyor president.

Nosaltres hem presentat esta iniciativa arrel de la sol·licitud que formula el mateix Pedro Joaquín Navarro Redondo, que té un gran interés a comparéixer en esta comissió. És una persona coneguda per tots els grups parlamentaris, que fa un treball sempre de reivindicació de millora dels serveis públics i, sobretot, de l'atenció directa a la ciutadania i dels mecanismes de relació entre l'administració pública i un ciutadà de a peu, com és ell.

Aleshores, jo crec que pot ser de gran interés el fet que escoltem la seua compareixença en directe i que ens conte quines són les seues propostes i quines són les seues demandes per a millorar esta relació, esta participació directa d'un ciutadà amb l'administració pública que, com tots sabem, volem que funcione de la millor manera possible i, evidentment, una manera important de funcionar és escoltar el que diu la gent. Perquè moltes vegades, doncs, pensem que ho estem fent bé i que estem enriquint els funcionaments de participació, però, després, hi ha gent que, en eixa relació amb l'administració, es troba que no se l'escolta i desemparat.

En el cas de la seua petició a la sindicatura de Greuges, també s'ha de dir que ha sigut contestat i que la sindicatura accepta les seues peticions, en concret quant a la petició de publicació dels informes del SAIP, que són les queixes i suggerències de les persones respecte al funcionament de l'administració sanitària.

Aleshores, en este sentit, se li trasllada la resposta que ha donat l'administració al respecte, dient que eixes dades estan publicades dintre d'un informe de l'administració general. Però, en qualsevol cas, ell continua dient que té necessitat de plantejar, en esta Comissió de Peticions, les seues reivindicacions. Aleshores, jo sempre pense que la veu del poble s'ha d'escoltar, que nosaltres representem la sobirania del poble, però, a través de l'existència d'esta comissió, tenim la possibilitat directament que el poble siga escoltat, ho trobe molt interessant. I, per això, Compromís hem fet esta petició expressa perquè la seua petició siga escoltada i espere tindre el recolzament de la resta de grups parlamentaris.

Moltes gràcies.

El senyor president:

Moltes gràcies, senyoria.

Algun grup parlamentari vol fer el torn en contra? Doncs, aleshores, fixarem posició de menor a major.

En primer lloc, en nom de Ciudadanos, el senyor Juan Córdoba.

El senyor Córdoba Cortijo:

El senyor president:

Moltes gràcies, senyor Córdoba.

En nom del Grup Podemos-Podem, senyor Jordi Alamán, té vosté la paraula.

El senyor Alamán i Tabero:

Gràcies, president.

En primer lloc, bé, dir que el nostre grup parlamentari, Podem, està a favor que el senyor Pedro Joaquín Navarro puga vindre a explicar totes les seues preocupacions, com ha registrat, via l'expedient de la sindicatura de Greuges.

I, en consonància amb els anteriors intervinents, és veritat, durant tota aquesta legislatura ens hem reunit amb el senyor Pedro Joaquín i l'hem escoltat de la millor manera, obertament i sempre atents a quines eren les seues preocupacions. Però pensem que no només s'ha de quedar en eixes converses privades, sinó també donar un aire. , anar un poquet més enllà, que puga vindre a aquesta comissió, que quede expressat en el diari de sessions i, d'alguna manera, doncs, totes aquelles propostes que puga fer, com ja ha registrat, doncs, es puguen traduir en algunes iniciatives que puguen millorar, perquè entenem que qui millor que ell, que ha estat a peu del canó en els temes, no? , en aquest cas de l'atenció de la SAIP, no?

I, llavors, bé, en eixe sentit, el nostre grup parlamentari vota a favor i escoltarem amb atenció, en el format que corresponga.

Gràcies.

El senyor president:

Moltes gràcies, senyoria.

En nom del Grup Socialista, senyor Subías, fixarà posició.

El senyor Subías Ruiz de Villa:

Pero a mí me parece una magnífica idea que Pedro Joaquín pueda venir a esta comisión a expresarnos sus dudas y a expresarnos sus (inintel·ligible) … sobre los temas de participación, de transparencia, sobre las administraciones, como debe de ser.

El senyor president:

Moltes gràcies, senyor Subías.

Escoltarem la posició del Grup Parlamentari Popular, el senyor Víctor.

El senyor Soler Beneyto:

Gràcies, president.

Bon dia a tots els companys i companyes diputats.

Bé, nosaltres anem a recolzar la proposta de sol·licitud de compareixença que fa, en este cas, el Grup Compromís.

Estem parlant d'una persona, i sense ànim de ser reivindicatiu, que tal vegada, com a ciutadà, siga un dels ciutadans més actius i coneixedors del funcionament de l'administració pública no només en esta legislatura, sinó en darreres legislatures, i que, com bé han dit els companys, tots hem tingut l'oportunitat en diverses ocasiones de conéixer els seus raonaments. I, tal vegada, siga una magnífica ocasió esta compareixença en la Comissió de Peticions, que és l'òrgan que reglamentàriament toca per a poder desenvolupar eixe tipus de propostes, doncs, com dic, espere que siga una magnífica ocasió per a poder delimitar les propostes d'alguna manera perquè. , o prioritzar-ne algunes d'elles perquè, des de Les Corts i per part també de l'administració autonòmica, doncs, puguen portar-se endavant.

Per tant, recolzarem esta iniciativa i escoltarem amb moltíssima atenció, des del meu grup parlamentari, com sempre ho hem fet, les aportacions que el senyor Pedro Joaquín Navarro puga fer-nos.

El senyor president:

Moltes gràcies, senyor Soler.

Senyories, vista la posició de tots els grups parlamentaris i vist l'escrit del senyor Pedro Joaquín Navarro, (soroll de papers) jo els aconsellaria també que, atenent també la seua demanda perquè convoquem la Comissió de Peticions. , però el senyor Pedro Joaquín se queixa que només té deu minuts. Jo els propose als grups parlamentaris que facen vostés una reunió conjunta. Jo crec que ahí tindran temps suficient, en eixa reunió conjunta, si accepten l'escrit del senyor Pedro Joaquín, d'analitzar bé tots els temes que els vol plantejar perquè així, després, quan convoquem la Comissió de Peticions, en els deu minuts puguen fer un xicotet resum. Ho deixe a la seua consideració, la dels grups parlamentaris, però és el que sol·licita en escrit el senyor Navarro.

Per tant, nosaltres prenem nota. Convocarem la pròxima Comissió de Peticions, amb el suggeriment que siguen vostés els que tinguen una sessió ampla, extensa, integral, tal com demana el peticionari. I, una vegada s'haja produït eixa reunió, nosaltres convocarem la Comissió de Peticions.

Passem al següent punt de l'ordre del dia. (Veus) Anem a votar la compareixença. (Veus i rialles) Com votem? Jo ja no me'n recorde. (Rialles) Però estem a favor de convocar la Comissió de Peticions i atendre la seua sol·licitud. (Veus i rialles) Una transaccional podríem fer.

Molt bé, doncs, queda aprovat el punt que figura en l'ordre del dia, amb el suggeriment que he fet als grups parlamentaris. (Veus)

Queden vostés. (Veus) Sí, no, en l'escrit. Ara anem a la tramitació. (Veus) Ahí ho diu el senyor. (Veus) Deixem en mans dels grups este. , per a no cohibir. Nosaltres estarem en la Comissió de Peticions. (Veus) No, però ho diu el senyor. (Veus) Ah! , un altre? No, però en este que ens ha portat ací ho diu ben clarament, diu: «existe un divorcio entre la normativa y la gestión de servicios (inintel·ligible) . Comisión de Peticiones todos los ciudadanos sean escuchados, solicita ser recibido en audiencia en una reunión conjunta -conjunta». (Veus) Sí, doncs, si ens fan un resum, ho agrairem.

La senyora Navarro Casillas:

Sí, anem a vore, la petició és una compareixença en la Comissió de Peticions perquè el primer punt, que és la reunió, tant conjunta com en cada un dels grups parlamentaris, això ja s'ha efectuat.

El senyor president:

La senyora Navarro Casillas:

El senyor Pedro Joaquín ja s'ha reunit amb tots els grups parlamentaris, ja ha tingut la reunió.

El senyor president:

La senyora Navarro Casillas:

Individualment i conjuntament.

Aleshores, el que manca de les seues peticions és el que acabem d'aprovar, que és la seua compareixença en la Comissió de Peticions.

El senyor president:

Molt bé. (Veus)

La senyora Navarro Casillas:

A soles això, sí. Ho dic perquè tingam clar el que estem acordant, seria exclusivament la seua compareixença.

El senyor president:

Sí, està clar, està clar. L'altre és un suggeriment. (Veus) Sí, sí, sí.

Val, doncs, passem al tercer punt de l'ordre del dia.

Jo també els he de recordar que el senyor Navarro ja ha comparegut davant la Comissió de Peticions i tindré molt de gust de tornar-lo a rebre.

Passem al tercer punt de l'ordre del dia, que és la tramitació de documents remesos a la comissió.

Tenen vostés l'escrit del senyor David Jiménez Ruiz, en relació a la queixa respecte a l'actuació del senyor Ángel Lorenzo López, com a advocat d'ofici. I tenen vostés també un escrit, 120. 154, del senyor Pedro Joaquín Navarro, mitjançant el qual sol·licita la reconsideració de la decisió de la no acceptació de la recomanació del Síndic de Greuges i el compliment de la Llei 2/2015. D'acord?

Doncs, si no hi ha més qüestions, alcem la reunió.

Tramitem els documents i ja els tenen a la seua disposició, d'acord?

(S'alça la reunió a les 12 hores i 33 minuts)

