Comissió de Coordinació, Organització i Règim de les Institucions de La Generalitat realitzada el dia 29 de febrer de 2016. Comença la reunió a les 10 hores i 39 minuts. Presideix el diputat senyor Alfred Boix Pastor. Reunió número 11.

El senyor president:

Ahora que ya puedo ver a los portavoces, les doy los buenos días, buenos días a todos. (Veus)

(El secretari passa llista per tal de comprovar si hi ha quòrum)

Compareixença de la senyora Rita Barberá Nolla per a explicar de quina manera afecta a l'exercici del càrrec de senadora en representació dels interessos públics dels valencians, la seua presumpta vinculació a la trama corrupta lligada al cas Imelsa, la investigació de la qual es va ampliar el passat 26 de gener en fer el Jutjat d'Instrucció número 18 de València, en col·laboració amb la fiscalia especial contra la corrupció, una batuda policial en el grup municipal del PP en l'Ajuntament de València i diverses detencions de càrrecs del PP, entre altres, de persones vinculades a la gestió del govern municipal quan la senyora Barberá era alcaldessa, sol·licitada pel Grup Parlamentari Podemos-Podem (RE número 12. 409)

El senyor president:

Y pasamos al segundo punto del orden del día que es «la compareixença de la senyora Rita Barberá Nolla per a explicar de quina manera afecta a l'exercici del càrrec de senadora en representació dels interessos públics dels valencians, la seua presumpta vinculació a la trama corrupta lligada al cas Imelsa, la investigació de la qual es va ampliar el passat 26 de gener en fer el jutjat d'instrucció número 18 de València, en col·laboració amb la fiscalia especial contra la corrupció, una batuda policial en el grup municipal del PP en l'Ajuntament de València i diverses detencions de càrrecs del PP, entre altres, de persones vinculades a la gestió del govern municipal quan la senyora Barberá era alcaldessa», compareixença sol·licitada pel Grup Parlamentari Podemos-Podem.

El president de les Corts valencianes ens ha citat este matí als membres de la mesa d'esta comissió i ens ha donat trasllat de l'escrit de la senyora Rita Barberá.

Crec que els portaveus tenen l'escrit però, malgrat tot això, li done l'escrit al senyor secretari perquè el llisca.

El senyor secretari:

Bé, en relació a la compareixença sol·licitada per esta mesa diu:

»Por otro lado, tampoco el escrito expresa la normativa en la que se basa el requerimiento o solicitud de comparecencia ante esta comisión de la cámara valenciana, ni se ciñe a los usos y costumbres parlamentarias de Les Corts.

«Primero. A través de la presidencia de Les Corts, y en la forma que determine el reglamento de la cámara, las comisiones podrán solicitar la comparecencia de las senadoras o senadores designados en representación de la Comunitat Valenciana para que informen sobre temas relacionados con su actividad parlamentaria de interés para la comisión solicitante.

«Segundo. Del mismo modo, los grupos parlamentarios podrán solicitar comparecencias ante las comisiones de la cámara para informar sobre temas relacionados con su actividad parlamentaria de interés para la Comunitat Valenciana, siguiendo el procedimiento que el Reglamento de Les Corts establece para las comparecencias de los miembros del Consell.

«Tercero. Las senadoras o senadores designados en representación de la Comunitat Valenciana podrán, a través de la presidencia de Les Corts, solicitar su comparecencia ante las comisiones de la cámara para informar sobre temas relacionados con su actividad parlamentaria de interés para dichas comisiones, todo ello en la forma en que determine el reglamento de la cámara.

«Cuatro. En todos los supuestos, la comparecencia requerirá del previo acuerdo de la Mesa de les Corts y de la Junta de Síndics. «» (Soroll de papers)

»Por todo lo anteriormente expuesto y con todo el respeto que profeso a les Corts Valencianes, primera institución de nuestra comunitat, a la que he tenido el orgullo de pertenecer desde la primera legislatura, le manifiesto mi derecho a no comparecer ante la misma para fines distintos a los previstos legal y reglamentariamente, a la vez que expreso mi disposición total a hacerlo siempre que la petición se atenga a la norma y no a otras razones.

El senyor president:

La senyora Meco Tébar:

Moltes gràcies, president.

Nos hubiera gustado saber de su boca cómo valora que algunos de sus asesores que sabían del blanqueo se negaran a participar de él y por qué se les amenazó si no había, si no hay blanqueo.

El senyor president:

El senyor Córdoba Cortijo:

Deberá de explicar si las donaciones que a los concejales y asesores del ayuntamiento se les devolvía en dinero negro, entre otras cuestiones.

El senyor president:

El senyor Ferri Fayos:

Moltes gràcies, senyor president.

Des de Compromís lamentem molt el que estem vivint avui ací. Hui hem viscut una nova vulneració de llei en el reglament d'estes Corts.

En el Diari de Sessions de la compareixença del 16 de juliol, en la qual va comparéixer la senyora Rita Barberá per a ser nomenada senadora, va dir el següent: «Comparezco ante la comisión de coordinación y organización en mi condición de candidata a senadora para dar cumplimiento del requisito previo, que no vinculante, previsto en la ley de designación de senadores territoriales. » Ací podem deduir que la senyora Barberá coneix molt bé la llei de designació de senadors territorials en la qual també està el requisit de comparéixer davant d'estes Corts. No perquè siguem un tribunal, i molt menys un tribunal inconstitucional, totalitari i populista, sinó perquè és un dret d'estes Corts i, a més a més, la nostra obligació.

I ella diu que no afecta la seua condició de senadora, però sí que afecta perquè des del coneixement del cas Taula, la senyora Barberá no ha acudit al Senat en cap moment i, per tant, ha d'explicar per què no està fent la seua tasca de senadora en este parlament, per què no està acudint a eixe Senat.

Des de Compromís hem demanat un informe als serveis jurídics de la cambra per saber quines són les conseqüències jurídiques de la no compareixença, però és que, a més, la senyora Rita Barberá deia: «Comparezco con el fin de dar a conocer, y eso me gustaría subrayarlo, cuál es el grado de compromiso de cada candidato con la Comunidad Valenciana. » Amb la no compareixença, hui ja sabem quin ha segut el grau de compromís i respecte cap a esta terra i les seues institucions.

També deia: «Debo empezar diciéndoles, señorías, que entiendo que para implicarse… para implicarse una persona intensa y responsablemente en la defensa de los intereses de la Comunidad Valenciana lo primero que hay que tener es vocación política. Esa vocación política que implica servicio, que implica entrega, sin desmayo, sin desmán. Y, además, esa vocación política implica voluntad para entregarse a este fin. » ¿Formava part de la vocació política el sosteniment d'una suposada trama de comissions il·legals de les adjudicacions a l'Ajuntament de València? ¿Era vocació de servei i vocació de servici a les institucions per pagar-se luxes personals i favors a amics i familiars?

També deia: «Por muy intensos que fueran los debates, nunca jamás en ninguna dirección tuvieron ataques personales. Nunca, jamás tuvieron ataques personales. » A banda de dir-li «alevín de diablesa» a la companya Mireia Mollà en l'anterior compareixença, ¿no és un atac personal a tots els diputats i diputades d'estes Corts i a tot el poble valencià qualificar a estes Corts de tribunal totalitari i inconstitucional?

Miren, jo m'havia preparat moltes preguntes per a la senyora Barberá, entre elles. , i les vaig a dir perquè queden en l'acta. Les preguntes eren les següents: ¿coneixia els contractes que va rebre el seu nebot Enrique Sospedra Barberá? ¿Ha obtingut algun contracte a l'ajuntament o a La Generalitat el seu nebot des de les passades eleccions autonòmiques i municipals? ¿Coneixia vosté Marcos Benavent? ¿Ha parlat amb el seu nebot des del dia de les detencions de l'operació Taula? ¿Ha parlat vosté amb María José Alcón des del moment de les detencions de l'operació Taula? ¿Va intervindre vosté en l'adjudicació de La Rambleta? ¿Què sabia exactament sobre aquesta adjudicació? ¿Per què la seua regidora María José Alcón va estar teledirigint aquesta adjudicació milionària, tal com acrediten els àudios de Benavent? ¿Com és possible que absolutament tant els assessors com els seus regidors estigueren al corrent del presumpte blanqueig de capitals i vosté no sabia res? ¿Ha escoltat els àudios que s'han conegut gravats per Marcos Benavent? ¿Què li semblen? ¿Què li sembla que la justícia considera al Partit Popular una organització criminal? Estes són les preguntes que li haguera realitzat a la senyora Barberá.

Per finalitzar la seua compareixença, la senyora Rita Barberá va usar una frase de Golda Meir: «En política, como en la vida, solo hay una manera de hacer las cosas, que es la correcta. »

Des de Compromís creiem que no és correcte atacar estes Corts; no és correcte no donar la cara davant els representants del poble valencià; no és correcte atacar periodistes, jutges i fiscals; no és correcte carregar luxes personals, viatges en primera, sopars d'aniversari, regals i rom Cacique als comptes de l'ajuntament; no és correcte usar les adjudicacions per a suposadament lucrar al seu entorn; no és correcte usar les adjudicacions per a suposadament finançar les seues campanyes electores; no és correcte blanquejar diners, i no és correcte fer passar vergonya als valencians i valencianes.

Moltes gràcies.

El senyor president:

Pel Grup Parlamentari Socialista, la senyora Tirado.

La senyora Tirado Museros:

Gràcies, senyor president.

Jo voldria fer una primera intervenció per tal de. , que és en el punt en el qual crec que estem, que és mostrar la nostra queixa per la no compareixença de la senyora Barberá. Els arguments pels quals considerem -el nostre grup parlamentari- que deu comparéixer esta senyora en esta comissió els donaré en el següent punt, que és precisament quan s'ha de pronunciar la comissió també per a la valorar la conveniència o la necessitat que la senyora Barberá acudisca a comparéixer a estes Corts.

Em resulta absolutament indignant que la senyora Barberá no estiga hui ací en esta comissió, perquè no només suposa una falta de respecte davant d'esta cambra, davant d'estos diputats, sinó que resulta una falta de respecte davant de tot el poble valencià.

No és suficient que es donen explicacions davant dels mitjans de comunicació. És la seua responsabilitat donar explicacions sobre la seua tasca davant d'aquestes Corts en aquesta comissió, que és per on ella va ser triada senadora territorial, això sí, amb els vots en exclusiva i a proposta del Partit Popular, però es triada senadora territorial per este parlament.

I entenc que la senyora Barberá, a més, ha de vindre a parlar a esta compareixença cada vegada que se li requerisca, que això és el que diu l'article 16 de la llei i, sobretot, per a parlar de temes d'interés per a la Comunitat Valenciana, també de la seua gestió i de la seua activitat com a senadora territorial. Ahí, per descomptat, caldria ja una primera pregunta, i és: ¿què fa la senyora Barberá cobrant més de quatre mil euros al mes havent només acudit al Senat per a la presa de possessió?

Però és evident que hi ha una qüestió que ens hem de plantejar, i és que la gestió dels diners de tots els valencians, ¿no és una qüestió d'interés per a la Comunitat Valenciana? ¿No és una qüestió d'interés per a aquestes Corts? Jo crec que sí, i això és motiu suficient perquè la senyora Barberá hui haguera estat ací compareixent. No perquè es sotmeta a ningun tribunal popular, ni a ningun juí paral·lel d'estos diputats, sinó perquè hi ha una cosa que es diu responsabilitats polítiques i que els membres del Partit Popular encara no han entés.

La senyora Barberá està triada per estes Corts, té un càrrec públic, té un càrrec polític i ha de respondre de la seua gestió davant d'aquestes Corts.

Nosaltres el que volem és que ens explique què és el que ha passat en tots els casos en els quals se la implica, a la senyora Barberá, en els diferents casos de corrupció en els quals se la implica. Per cert, perquè hi han. , jo he fet una valoració del nombre de persones que estan implicades de l'entorn de Rita Barberá, que estan en estos moments imputades i investigades per greus delictes de corrupció, i estem parlant de 112 persones. La senyora Barberá haurà de respondre per estes 112 persones també, persones que van ser designades per ella mateixa per a desenvolupar un càrrec públic, regidors i altres membres del seu staff personal de confiança.

Miren, el Partit Popular, en el seu moment, en la llei de 2010 obligava a comparéixer ací a tots els senadors territorials. Va ser tota una maniobra per a obligar a comparéixer la senyora Pajín, i després poder reprovar-la, com va presentar posteriorment en una iniciativa. Ara veem com eixa proposta del Partit Popular que en el seu moment els pareixia fantàstica, ara se'ls torna en contra.

Miren, haurem de valorar per al futur, i sobretot per al futur immediat, que aquestes qüestions no queden impunes, i haurem de fer les modificacions que calga i previndre les sancions que calga perquè les persones que estan representant estes Corts hagen de vindre ací a comparéixer i tinga una conseqüència la seua no compareixença i la seua absència davant d'aquestes Corts, que resulta una falta de respecte, per descomptat, cap a tot el poble valencià.

Res més i moltes gràcies.

El senyor president:

El senyor Bellver Casaña:

Moltes gràcies, senyor president.

La veritat és que tots els grups parlamentaris que formem part d'estes Corts Valencianes, que formem part de la primera institució de la nostra comunitat deuríem guardar respecte al que és la norma, al que és la llei.

L'article 1 de la Constitució espanyola diu que Espanya es constituïx en un estat social i democràtic de dret -democràtic i de dret- on se prenen decisions d'acord a la majoria, però on els ciutadans tenen dret a fer ús dels seus drets, que és el que està fent en este cas la senyora Rita Barberá en este escrit, a pesar de les intervencions dels grups parlamentaris que han parlat davant de mi, que dóna la sensació que la senyora alcaldessa està hurtant la possibilitat de comparéixer a estes Corts, res més lluny d'açò. El que està fent la senyora Barberá és dirigir-se, en este cas al president de Les Corts, fent ús del que entén que és un dret. Perquè és cert que l'article 16. 2 de la Llei 9/2010 diu que hauran de comparéixer per a donar explicacions de la seua activitat parlamentària, de la seua activitat parlamentària.

Mire, en este escrit, que jo he pogut llegir igual que vostés, la senyora Barberá manifesta la seua total disposició a comparéixer en esta comissió sempre que eixa petició s'atenga a la norma i no a altres raons. Ho va fer, i ho manifesta, no només aixina, sinó que ella ja va donar la cara davant de la societat valenciana a través dels mitjans de comunicació. I en este cas el que està fent és sol·licitar, plantejar al president de Les Corts un dret que a ella li correspon.

Miren, vaja per davant que el meu grup parlamentari ni s'ha oposat, ni se va a oposar absolutament a ninguna compareixença. Però el que cal tindre clar és que els primers que hem de defendre la norma, els primers que hem de defendre la llei som mosatros mateixa. I en este cas el que la senadora Rita Barberá està fent és defenent el que entén un dret propi.

Miren, plantegen vostés el fet que se vinga a comparéixer per a donar explicacions que res tenen a vore amb la seua activitat parlamentària, però. , i, a més, ho fan curiosament agarrant-se i esmentant la llei de designació de senadors, la Llei 9/2010, una llei que curiosament no només varen votar vostés en contra, sinó que varen votar en contra també l'article 16. És un mer apunt perquè quede constància, però este article 16. , no només varen votar la llei en el seu conjunt en contra, sinó que també varen votar en contra l'article 16 que demana la compareixença davant d'esta comissió.

Per tant, jo crec que, a pesar del que ha dit el portaveu de Compromís, que ha sol·licitat un informe a los servicios jurídicos, entenc. , almenys eixa és la informació que a mi m'ha transmés el president d'esta comissió, qui ha demanat l'informe ha segut el president de la comissió, i tan prompte com se tinga eixe informe, des del Grup Parlamentari Popular -tornant a dir, no oposant-mos absolutament a ninguna petició de compareixença- entenem que el que està fent, en este cas la senadora Rita Barberá, és fent ús d'un dret que li correspon.

Res més i moltes gràcies.

El senyor president:

Pronunciament de la comissió sobre la sol·licitud de compareixença de la senadora territorial Rita Barberá per a explicar la seua relació amb els imputats de l'operació Taula, sol·licitada pel Grup Parlamentari Compromís (RE número 12. 907)

El senyor president:

El senyor Ferri Fayos:

Moltes gràcies, senyor president.

Hui hem viscut en estes Corts molt més que la vulneració de la llei o del Reglament de les Corts. Hui hem viscut ací un despreci d'una senadora, d'una exalcaldessa, d'una exdiputada d'estes Corts cap a tots els valencians i valencianes. Hem viscut un episodi més de com ha entés la senyora Rita Barberá la democràcia en la seua trajectòria.

I, després del que hem viscut hui ací, podíem dir que la senyora Rita Barberá li agradava i li agrada més el poder que la democràcia. Quan la democràcia li ha donat el poder, li ha agradat. Quan des de l'exercici de la democràcia volem saber què ha fet amb eixe poder, ja no li agrada tant. Perquè això fem en estes Corts, controlar el poder, limitar-lo perquè no passe el que ha passat fins ara. I en eixe punt és quan Les Corts i la democràcia comencen a ser un problema per a la senyora Rita Barberá, en eixe punt passem a ser un «tribunal populista, anticonstitucional y totalitario».

Per a Compromís ens sembla molt bé que la senyora Rita Barberá comparega davant dels mitjans de comunicació per a donar les explicacions que ha decidit ella donar, però també consideraríem molt important que donara eixes explicacions davant de Les Corts que l'han triada com a senadora territorial, una senadora territorial que no és que haja tingut activitat parlamentària: és que no ha tingut activitat parlamentària. I això és el que volem que ens explique. El perquè d'eixa no activitat parlamentària. El perquè de la seua no-activitat parlamentària és el cas Taula? És la seua implicació en el cas Taula? Són les diferents informacions que estan apareixent en els mitjans de comunicació?

Com ja he dit abans, des de Compromís ja hem registrat una petició al lletrat d'estes Corts perquè elabore un informe de les conseqüències jurídiques de la no-compareixença de la senyora Rita Barberá, basant-nos en l'article 44 del reglament d'estes Corts, que diu el següent, en el seu punt 2 diu: «Si els funcionaris o les autoritats competents no comparegueren ni justificaren la seua incompareixença en el termini i la forma establerta per la comissió, o hom no responguera a la petició de la informació requerida en el període indicat en l'apartat anterior, el president o la presidenta de Les Corts ho comunicarà a l'autoritat o al funcionari superior corresponent per si escau exigir-los alguna responsabilitat. »

En el punt 3 diu: «Així mateix, podran sol·licitar, tant a l'administració de l'estat com a l'administració local, informació i documentació sobre les matèries d'interés per a la Comunitat Valenciana. »

Evidentment, matèries d'interés per a la Comunitat Valenciana és saber què va fer la senyora Rita Barberá amb els diners dels valencians durant el seu període d'alcaldessa de la ciutat de València.

Però ara toca decidir sobre una nova compareixença de la senadora Rita Barberá. Una petició que vàrem cursar des de Compromís per un altre canal parlamentari, l'article 44, el que acabe de llegir, i que ens dóna l'oportunitat de debatre sobre la idoneïtat d'esta compareixença i que cada grup es posicione el seu parer sobre la compareixença.

Seria positiu que, després del que ha passat hui en esta comissió, es posicione tota la cambra de forma unànime perquè Rita Barberá explique en esta comissió la seua implicació en la trama Taula i quines conseqüències pot tindre en el seu treball com a senadora en representació territorial.

Recordem els fets. Les investigacions situen la senyora Rita Barberá, la gestió de Rita Barberá, en l'ajuntament com el centre d'una trama de mordidas que servien per a finançar il·legalment, suposadament, el Partit Popular i per unflar amb comissions il·legals els intermediaris.

Tot l'equip de la senyora Rita Barberá està sent investigat, més de cent persones. Els tribunals preparen la imputació i investigació a la senadora per designació territorial d'estes Corts, en un cas que ha tingut molt de ressò.

Per això, considerem important que la senyora Rita Barberá comparega en estes Corts per a donar les explicacions que haja de donar, per a tranquil·litzar la societat civil.

I és important, senyories, que esta compareixença la decidim entre tots i totes de forma unànime.

Res més i moltes gràcies.

El senyor president:

Pel Grup de Podemos, té la paraula la senyora Meco.

La senyora Meco Tébar:

Moltes gràcies, president.

El senyor president:

El senyor Córdoba Cortijo:

El senyor president:

La senyora Tirado Museros:

Sí. Gràcies, senyor president.

Com que correm el perill que el Partit Popular no valore la necessitat que comparega la senyora Barberá ni compartisca la necessitat que compartim tots que comparega la senyora Barberá, vaig a vore si els intente convéncer d'aquesta qüestió.

Miren, la senyora Barberá està assetjada per set casos de corrupció que afecten el seu entorn més proper.

Cas Nóos. El jutge que ha fet la instrucció a Palma de Mallorca va dir que era Rita Barberá la que hauria d'estar imputada, però per estar aforada -aleshores era diputada autonòmica- el TSJ valencià va declinar aquesta opció. Són cinc els valencians que estan sent jutjats, entre ells la mà dreta de Rita Barberá, el senyor Alfonso Grau.

Cas Gürtel. Rita Barberá va rebre obsequis de la trama Gürtel durant quatre anys. Destaquem una bossa Louis Vuitton de 900 euros a empreses vinculades a la trama de Francisco Correa que van treballar per a l'ajuntament -Trasgos, Ulibarri en la tele local, etcètera.

Visita del papa. Rita Barberá era vicepresidenta de la Fundació V Encuentro de las Familias, que va organitzar la visita de Benet XVI en juliol de 2006. Un jutge investiga els contractes de VAERSA i hi ha dos imputats. També hi ha una peça del cas Gürtel sobre la visita on està imputat l'exregidor de l'Ajuntament de València, Juan Cotino. Per un altre costat, sabem que l'ajuntament va gastar 82. 000 euros en comprar sis Harley Davidson per a escortar el papa.

Cas Feria Valencia. La fiscalia investiga els sobrecostos de les obres de Feria Valencia de més de mil milions d'euros. Rita Barberá era presidenta del patronat de Feria Valencia i va rebre regals injustificats per 7. 600 euros: bossa de Bulgari, guants, targetes de regal, etcètera.

Cas EMARSA. Forat de 25 milions en la gestió de la depuradora de Pinedo, on tots els alts càrrecs eren militants del Partit Popular de València i gent de la confiança de Rita Barberá. El gerent i principal encausat havia sigut alcalde pedani nomenat per Riba Barberá.

Cas Ritaleaks. S'investiguen les despeses injustificades en protocol per l'alcaldia de València, amb més de tres-cents mil euros. Era la germana de Rita Barberá la que signava eixes despeses en viatges, hotels, menjar i begudes.

Cas Imelsa. En la vessant de l'Ajuntament de València s'investiga el presumpte blanqueig de diners de la caixa B del Partit Popular local per part dels regidors i assessors municipals que feien donacions al partit de mil euros i rebien la mateixa quantitat en bitllets de 500 en un sobre.

Cas Grau. S'investiga per suborn l'exvicealcalde Alfonso Grau per adjudicar contractes a canvi de regals de luxe.

En tots estos casos de corrupció hi ha, com deia abans, 112 persones de l'entorn de Rita Barberá imputades i investigades per greus delictes de corrupció. Hi ha 26 regidors i exregidors del Partit Popular a l'Ajuntament de València imputats i investigats en estos i altres casos. Ahí podria sumar-se Miguel Domínguez, que és aforat per ser diputat autonòmic, i la mateixa Rita Barberá.

No solament estan els seus regidors imputats i investigats, sinó tot l'staff, tot el seu personal de confiança. Està implicada la família directa de l'exalcaldessa: la seua germana, Asunción, que apareix en les converses; l'home d'aquesta i cunyat de Barberá, que va ser advocat de la mateixa Rita i ara és defensor d'una de les detingudes al cas Taula, l'exregidora García Fuster, i el seu nebot Enrique Sospedra que apareix a les converses de Marcos Benavent com un dels beneficiats.

Mari Carmen García Fuster, va ser regidora primer i després secretària del grup municipal a l'ajuntament. Eren els ulls, les orelles i les mans de Rita al grup municipal. S'encarregava de la relació del grup municipal amb el partit. I, segons la investigació, era l'encarregada de demanar les donacions als regidors i assessors municipals i després tornar-los-les en B.

María José Alcón, ha sigut persona del cercle de confiança de Barberá amb el seu home, Alfonso Grau. Ella és el nexe de la trama Imelsa amb l'Ajuntament de València. Segons ha informat la cadena SER, quan Alfonso Grau va dimitir pel cas Nóos en març de 2005, va entregar la caixa B del Partit Popular local a Barberá que contenia 50. 000 euros.

I acabe. Rita Barberá va idear amb la seua persona de confiança, Mari Carmen García Fuster, la fórmula per a blanquejar eixos 50. 000 euros.

Per a nosaltres, senyories, estos són motius suficients perquè la senyora Barberá haja de vindre a comparéixer ací, a aquestes Corts i davant d'aquesta comissió.

Res més i moltes gràcies.

El senyor president:

Por el Grupo Popular, el senyor Bellver.

El senyor Bellver Casaña:

Moltes gràcies, senyor president.

Continuen alguns dels portaveus dels grups parlamentaris parlant de «vulneración de la ley». I jo torne a dir que el que ha fet la senyora Rita Barberá, la senadora Rita Barberá, ha sigut presentar un escrit davant del president de Les Corts, com els dia, fent ús d'un dret que entén seu, mostrant el seu respecte absolut a esta institució i també, a la vegada, mostrant la total disposició a comparéixer en estes Corts.

S'ha dit, «no se ha justificado su no comparecencia». No solamente se ha justificado, sino que se ha presentado un escrito, como todos ustedes saben, delante, ante el presidente de Les Corts argumentando lo que, vuelvo a repetir, entiende su derecho.

En este cas, hem de pronunciar-nos respecte a l'article 44 del reglament, a una petició que fa el Grup Parlamentari Compromís. I este article 44 marca clarament quines són les qüestions que ha de plantejar una compareixença, una compareixença sol·licitada, en este cas, a la senyora Rita Barberá. I parla de requerir la presència davant dels membres del Consell o dels càrrecs de l'administració de La Generalitat, i després parla de sol·licitar la presència d'altres persones amb la mateixa finalitat. Fa una distinció clara entre el que és requerir i el que és sol·licitar.

Les normes parlen de «deure», dia la senyora Meco. I dia que el deure que prima en este cas és el de compareixença. Bé, eixa és la seua opinió. En este cas, com ha anunciat el president de la comissió, se va a demanar un informe jurídic als lletrats de Les Corts perquè siguen ells els qui diguen el que han de dir.

Mire, se tracta en este cas, estem parlant d'una compareixença perquè la senyora Barberá comparega davant d'esta comissió, d'acord amb l'article 44, torne a repetir, d'una qüestió que està sub iudice i de la qual, en tot cas, de ser investigada, que no ho està, no sabria ni del que se l'està acusant ni del que, bé, ha de vindre a donar explicacions mentres no s'alce el secret de sumari.

Miren, però a banda d'açò, a banda d'açò. , i jo ja he anunciat en la meua primera intervenció, que el Grup Parlamentari Popular no s'anava a oposar a ninguna compareixença en ninguna comissió. Però també és important recordar que per part d'estes Corts ja n'hi han aprovades, per tant, creades, dos comissions d'investigació que han de vore en esta qüestió: una pel cas Imelsa i una altra pel cas Taula, on ahí sí, clarament el Reglament de les Corts establix l'obligació de comparéixer. Tampoc s'ha d'amagar açò. És a dir, si algun grup parlamentari entén en el seu dia que la senyora Barberá ha de comparéixer en alguna d'estes comissions, ho farà i en este cas reglamentàriament. obligatòriament.

Per tant, dir-los que entenem que en ningun moment s'està vulnerant per part de la senadora Rita Barberá la llei. Entenc que el president ha sol·licitat este informe i, per tant, l'informe dirà quina és l'opinió dels lletrats de Les Corts. I, en qualsevol cas, tornar-los a dir que el Grup Parlamentari Popular no s'oposarà a ninguna compareixença. El que també voldríem és que este cas no s'utilitzara buscant altres finalitats. Perquè la finalitat última, conéixer qualsevol qüestió, qualsevol explicació de la senyora Barberá respecte a estes qüestions que vostés han apuntat, ja està garantit per estes Corts, i en estes Corts, a través del reglament i a través de la creació de les dos comissions d'investigació.

Res més i moltes gràcies.

El senyor president:

El senyor Ferri Fayos:

Bé. Només reiterar el perquè des del Grup Parlamentari Compromís considerem que, almenys, la senyora Rita Barberá deuria explicar el perquè la seua incompareixença en el Senat. Ella, en una roda de premsa, en roda de premsa va dir que «en estas condiciones es más prudente no ir al Senado».

I, per tant, jo crec que és d'interés dels valencians i les valencianes saber quines són les condicions de per què la senyora Rita Barberá no està exercint la seua tasca com a senadora territorial, del nostre territori, elegida per estes Corts i si té a vore amb la seua implicació en el cas Taula o en algun dels casos que ha anomenat la portaveu del Grup Parlamentari Socialista.

Evidentment, des de Compromís vam demanar la creació d'eixa comissió Taula, una comissió que es va aprovar per estes Corts, però una comissió que, malauradament, i perquè tenim moltes altres comissions d'investigacions en marxa ara mateix, no podrà començar fins acabat este període de sessions. I per tant, creguem que és urgent que la senyora Rita Barberà done explicacions el més prompte possible.

Moltes gràcies.

El senyor president:

(S'alça la reunió a les 11 hores i 28 minuts)

