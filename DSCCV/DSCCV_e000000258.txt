Comissió de Radiotelevisió Valenciana i de l'Espai Audiovisual realitzada el dia 19 de novembre de 2018. Comença la reunió a les 10 hores i 35 minuts. Presideix el diputat senyor José Francisco Almería Serrano. Reunió número 26.

El senyor president:

Abans de començar la comissió, donarem la paraula al secretari perquè comprove el quòrum.

Senyor secretari.

(El secretari passa llista per tal de comprovar si hi ha quòrum)

Moltes gràcies, senyor secretari.

Passem directament al punt número 1 de l'ordre del dia: lectura i aprovació, si escau, de l'acta de la reunió anterior.

Senyories, ¿tenen vostés alguna consideració a l'acta? Si no, s'aprova per assentiment. Moltes gràcies.

Compareixença del candidat, senyor Marc Pallarès Piquer, proposat pels grups parlamentaris per a cobrir la vacant d'un membre del Consell Rector de la Corporació Valenciana de Mitjans de Comunicació, d'acord amb el que es disposa en la Llei del servei públic de radiodifusió i televisió d'àmbit autonòmic, de titularitat de la Generalitat

El senyor president:

I directament passem ja al punt 2 de l'ordre del dia: compareixença del candidat Marc Pallarès Piquer, proposat pels grups parlamentaris per a cobrir la vacant d'un membre del Consell Rector de la Corporació Valenciana de Mitjans de Comunicació, d'acord amb el que es disposa en la Llei del servei públic de radiodifusió i televisió d'àmbit autonòmic de titularitat de La Generalitat.

Té la paraula per huit minuts el senyor Marc Pallarès.

El senyor Pallarès Piquer:

Moltes gràcies, president.

Seré molt breu. Una de les coses que vaig aprendre en esta comissió, gràcies al senyor Subiela, va ser la capacitat de concisió, que era un d'eixos aspectes que u sempre necessita millorar en esta vida, però va servir per a molt.

Bé, la meua intervenció serà molt breu; la basaré en tres punts. El primer és parlar un poc de la meua formació.

I en este primer punt el que puc dir és que sóc llicenciat en Comunicació Audiovisual, que sóc doctor en Comunicació Audiovisual i Pedagogia. I precisament en la tesi doctoral, com un ja té una certa edat i és d'un pla relativament antic, pertany a eixos plans d'estudis en els quals les tesis doctorals tenien prou de pes -estem parlant de 600 pàgines-. Ho dic perquè en les reformes i en els plans actuals moltes vegades les tesis doctorals es poden fer ara mateix fent dos articles d'investigació, de tal manera que les temàtiques se centren molt, però estem parlant d'això. , més breus. I en el meu cas, com dic, la tesi doctoral era prou àmplia, però tenia ja tot un capítol de la tesi doctoral en el qual jo investigava la publicitat institucional, que jo crec que és una dimensió sempre rellevant a tindre en compte quan estem parlant d'una radiotelevisió pública.

En eixe capítol, el que fea era estudiar tant la Llei 29/2005, com després les subsegüents lleis autonòmiques que es van anar aprovant en els diferents parlaments autonòmics.

I després, com a tercera qüestió de la meua formació, també els puc dir que des de l'any 2013 forme part del comité científic i avaluador de la Organización de Estados Iberoamericanos. La meua funció allí bàsicament va ser des del 2013 al 2015, perquè, com vostés saben, en juny del 2015 vaig aterrar ací a les Corts Valencianes i, per tant, ja algunes coses, entre elles esta, la vaig deixar de banda.

Allí en l'Organización de Estados Iberoamericanos. , és una organització molt gran que ocupa totes les dimensions epistemològiques i socials, però tot el que és la part mediàtica, d'avaluació de projectes mediàtics, etcètera, etcètera, jo formava part de les persones que sempre ens hem ocupat d'avaluar això en la delegació que hi ha ací a Madrid comandada per Andrés Viseras, ¿d'acord?

Eixa seria la primera part de la intervenció, a grans trets, un poc la meua formació i quins aspectes de la meua formació tenen relació amb tot el que és el camp audiovisual.

La segona part seria una breu reflexió de l'estat, de la situació del que són els mitjans de comunicació en general, els públics, ¿d'acord? I una miqueta el que volia comentar és que ara que estem a punt de celebrar el primer centenari de la BBC, que serà concretament l'any 2022, el concepte de televisió poc a poc està canviant, està reestructurant-se i està quedant-se fins i tot una miqueta, diríem, obsolet.

De fet, comptem amb directives europees que ja a l'any 2010 parlaven de substituir este concepte relativament obsolet pel de comunicació de serveis audiovisuals.

La convergència de pantalles, la diversificació de models es troben més presents que mai en l'actual estructura, organització, finançament, gestió, governança dels ens de comunicació dels serveis audiovisuals.

La diversitat de la convergència audiovisual resulta més que evident si fem una ullada a les deu estructures de televisió que conviuen a la mateixa Europa. Tenim ara deu estructures.

La primera és radiotelevisió pública d'àmbit estatal.

La segona seria una radiotelevisió pública, però de caire ja diguérem regional o local.

La tercera, empreses comercials estatals de televisió generalista finançades amb publicitat.

La que fa cinc serien canals de televisió temàtica de pagament.

La que fa sis serien empreses de canals de televenda.

La que fa set, editors de canals telemàtics per a diferents xarxes de distribució.

La que fa huit, plataformes de televisió per satèl·lit, en obert o de pagament.

La nou serien plataformes convergents de telecomunicacions.

I la deu, canals o televisions online davall demanda o mòbil de diferents (inintel·ligible) . o internet, ¿d'acord?

La creixent europeïtzació de les polítiques reguladores de televisió, sobretot a partir de la directiva de serveis de mitjans audiovisuals, va acabar minoritzant més els operadors públics que els privats -i això sí que cal tindre-ho en compte-, no només per certes restriccions de publicitat i per la lluita de les audiències, sinó també per la complexa quantitat d'interessos que afecten i condicionen la seua existència, sense oblidar la crisi provocada per la situació econòmica a partir del 2008.

Cal recordar, per tant, que este és el context en el qual se va inserir À Punt, que davant de totes les circumstàncies i reptes que qualsevol mitjà ha d'assumir i davant també de les necessitats de fer encaixar eixe desenvolupament en els seus pressupostos que se li assignen cada any, pense que es fa necessari refermar una sèrie d'objectius que siguen capaços d'articular estratègies que ajuden a conformar una radiotelevisió pública en sintonia amb tota la resta de l'ecosistema comunicatiu, tot i que amb el seu segell particular. Esta és en conseqüència una de les tasques nuclears d'un consell rector.

Cal recordar que en la segona mitat del segle XX el poder mediàtic va anar concentrant-se progressivament en unes poques mans, o en uns pocs caps, millor dit.

És suficient recordar una pel·lícula que quasi segur vostés hauran vist, Ciudadano Kane, per constatar la concentració mediàtica que es començava a donar, que amb els transcurs de les dècades inclús va acabar presentant-nos alguns contextos en els quals el 90% dels mitjans van acabar concentrats en aquelles poques mans o pocs caps que he comentat fa un moment.

En contraposició a estes vies de concentració, una radiotelevisió pública plural, diversa i que vullga erigir-se com a model de referència crec que ha de pretendre convertir-se no només en un model generalista i de proximitat -que això també-, sinó en una cruïlla audiovisual que entenga, accepte i propicie la digitalització i que acabe sent també una eina social al servei de la ciutadania.

¿En què es pot resumir tot això? En unes proves d'eficiència i de justificació de valor públic; en una radiotelevisió que ha de regir-se per criteris d'independència, responsabilitat, singularitat i diferenciació. Per tant, el més rellevant és disposar de mecanismes de control -esta comissió n'és un exemple-, però també d'avaluació, d'eficiència, de transparència, de reputació i de credibilitat.

Els marcs legals i reguladors establixen directrius i pautes al respecte. Això no obstant, una radiotelevisió pública ha d'articular indicadors d'avaluació i proves de valor públic sobre els seus continguts. La radiotelevisió pública de Suècia així ho fa.

I tal com crec que vaig comentar en una ocasió en esta mateixa comissió, en algunes de les enquestes que es fa a Suècia -l'equivalent del CIS d'ací- ha arribat a ser l'organisme o l'ens en què ha assolit la major puntuació en aquell país, obtenint en alguna ocasió la sorprenent qualificació de 8,67 per part de la població sueca.

I ja la tercera part, i veig que estic a punt fins i tot d'ajustar-me als huit minuts, la tercera part seria, una vegada arribat ací, preguntar-nos què podria un poc aportar modestament al consell rector, tot i que supose que les coses que les diré puc intuir que segurament no estaré descobrint cap continent nou i, segurament, moltes d'elles o quasi totes s'estaran fent.

En primer lloc, un impuls de les proves de valor públic, que és un doble instrument d'avaluació del servei d'interés social per a la societat i de l'impacte sobre el mercat d'una emissió audiovisual.

Per tant, una prova de valor públic no és ni més ni menys que allò que mesura i avalua, per una part, el valor afegit que un programa o un contingut ha de tindre per a la societat i, per altra part, la repercussió comercial que la eixa difusió pot provocar en relació a la resta de competidors. La tant esmentada BBC ho fa, però també ho fa la televisió pública d'Alemanya, la de Dinamarca, la de Bèlgica, Finlàndia i, recentment, la d'Itàlia també fa tres o quatre anys que ho està fent.

No és ben bé un mecanisme de rendició de comptes, sinó un instrument de mesura de valor públic i d'impacte comercial d'un programa que el que fa és inserir-se dins del mercat audiovisual. Estes proves, per tant, es desenvolupen tant internament com externament.

En segon lloc, defensar i promoure una noció que vaig escoltar en una ocasió a la presidenta d'un ens públic d'un länder alemany, que la traducció venia a ser alguna cosa així com una visió compartida, que supose que en el món empresarial també és relativament general, ¿d'acord? La visió compartida, que no és ni més ni menys que expandir el projecte; ajudar modestament a establir plans de gestió i a posar l'organització interna al servei del conjunt i que al final el que fa és implicar tota una sèrie de reestructuracions necessàries en la regulació interna per a afrontar tots els reptes d'innovació.

I, en tercer lloc, mantindre una posició de defensa de l'eficiència en la gestió tecnològica, cosa que implica la conscienciació en la presa de decisions presents i futures en consonància amb un principi de prudència en les inversions per tal de garantir una optimització en el binomi cost-rendibilitat.

Per totes estes raons que he intentat resumir molt breument per a ajustar-me al temps, demane la confiança d'esta comissió per a poder formar part del consell rector i estic a la seua disposició per a totes aquelles preguntes que vullguen fer-me, consideracions, etcètera, etcètera.

Moltes gràcies.

El senyor president:

Moltes gràcies, senyor Pallarès.

Iniciem les intervencions dels grups parlamentaris.

Pel Grup Parlamentari Ciudadanos, el senyor Subiela. Té vosté tres minuts.

El senyor Subiela Chico:

El senyor president:

Vaja finalitzant.

El senyor Subiela Chico:

El senyor president:

¿Per a què demana vosté la paraula?

La senyora Peris Cervera:

Perquè considere que el Grup Ciudadanos ha equivocat el tràmit en el qual estem. Ací no se tracta que done opinions sobre la realitat actual del consell, sinó per a valorar la idoneïtat i el currículum del senyor Pallarès per a formar part del consell rector. I les opinions que puga tindre si és nomenat membre del consell rector les emetrà on toca, però considere senyor president.

El senyor president:

Està clara la seua observació.

La senyora Peris Cervera:

. que no és correcte perquè equivoca el torn que hui correspon. Hui no venim a avaluar les opinions del senyor Marc Pallarès.

El senyor president:

Queda aclarit senyora Peris.

La senyora Peris Cervera:

. venim a avaluar la idoneïtat per al lloc. (Veus)

El senyor president:

Senyors i senyores diputats facen el favor d'intentar ajustar-se a la qüestió que és la valoració del currículum (veus). Saben que tenim un cert marge de consideracions i de marcar les coses però facen l'esforç de emmarcar la seua intervenció en el tema.

El senyor Subiela Chico:

Sí, senyor president.

El senyor president:

Molt bé. Comencem amb la intervenció del Grup Parlamentari Podemos-Podem, per tres minuts, senyor Montiel.

El senyor Montiel Márquez:

Molt bé. Moltes gràcies president.

Molt bon dia, senyor Pallarès. Un plaer tornar a vore'l per ací.

Bé, nosaltres no tenim res que objectar al seu currículum, es més, crec que té vosté un currículum idoni per a desenvolupar el càrrec. I jo crec que, a més, d'allò que es tracta hui precisament és de parlar de la seua idoneïtat no de si. , quina és la seua religió, ni quina és la seua opinió com a ciutadà del carrer, que no forma part en este moment d'este parlament ni del consell rector del qual aspira a formar part, respecte de qüestions que hui per hui no tenen per a vosté més transcendència que la que té per a un ciutadà del carrer.

Per tant, jo sí que em centraré en la seua intervenció, que és el que vosté ha articulat la seua compareixença i ha hagut un moment en què vosté ha parlat d'aportacions que podria fer.

Quan vosté parla de les proves de valor públic i parla dels exemples en televisions de la República Federal d'Alemanya i d'altres llocs, jo entenc que vosté parla d'un instrument d'avaluació més qualitatiu que quantitatiu i m'agradaria que això ho explicara una miqueta millor. I també si n'hi ha alguna relació entre eixes proves de valor públic de les quals vosté parla i els informes de responsabilitat corporativa d'una corporació.

Després, sí que la idea aquesta de la visió compartida sí que m'agradaria que la desenvolupara un poquet més. I jo crec que amb això -perquè vosté és un coneixedor de la regulació en altres països europeus, ha fet una explicació molt sintètica de la convergència de models regulatoris- sí que m'agradaria que s'estenguera en eixos aspectes, que jo entenc, que vosté importa o pretén importar de l'experiència europea per a millorar la nostra radiotelevisió pública valenciana.

Moltes gràcies.

El senyor president:

Moltes gràcies, senyor Montiel.

Té ara la paraula pel Grup Parlamentari Compromís la senyora Álvaro, per tres minuts.

La senyora Álvaro Cerezo:

Gràcies, senyor president.

I gràcies senyor Marc Pallarès per acudir hui ací.

I dir que a Compromís sí que hem pres bona nota d'allò que vosté. , de la seua intervenció i per descomptat que en ella ens centrarem. Sense dir més que ací, en esta cambra, en esta comissió, sempre que ha vingut algun membre del consell rector mai ens hem negat a que vinguera, mai hem negat un pronunciament per a que compareguera cap membre del consell rector. I espere que vosté puga vindre i respondre a les preguntes que el senyor Subiela li ha fet en un moment tan, al nostre parer, tan desafortunat.

A banda de la seua preparació acadèmica que el fa idoni per a la vacant, a banda vosté és, com el senyor Soriano, un bon coneixedor de la llei que crea este consell rector i al qual esperem que s'incorpore aviat. I també, perquè esperem que vosté siga el primer membre del consell rector de les comarques del nord i això per a Compromís és molt important, simptomàtic d'un consell rector que ha d'arreplegar els interessos de la ciutadania de nord a sud.

L'equilibri territorial per a nosaltres és una variant que interessa i més quan ve sumada a un bon currículum, a un mèrit i a una capacitat garantirà un bon resultat, n'estem segurs. M'interessa molt allò que vosté puga aportar al consell rector, que estem segurs que serà molt i molt productiu.

Però entre tot d'allò que vosté a anomenat jo em centraria tal volta en eixe àmbit del qual vosté n'és un expert, amb sis-centes pàgines crec que ha dit de tesi doctoral i diverses publicacions, i que en estes Corts doncs ha demostrat que s'interessa. M'estic referint òbviament a l'àmbit de la publicitat institucional o, millor dit, com diferenciar la publicitat institucional de la propaganda oficial.

De fet la Llei de publicitat institucional, promoguda en estes Corts a iniciativa de Compromís, pensem que ha de ser una eina fonamental per ajudar a un bon esdevindre d'una tele i ràdio públiques. I crec que ahí vosté amb els seus coneixements és on pot jugar un paper molt important.

I voldria saber si creu que manca o que es pot. , què és el que manca o què és el que es pot aplicar en este àmbit. Nosaltres a Compromís volem, ho hem dit en milers d'ocasions, una tele i una ràdio plurals, no manipulades o, sobre tot, d'utilitat pública. I per a tal finalitat ens cal saber i tenir ben clar on estan els límits entre publicitat institucional -aquella que convindrà amb mi que és útil per a la ciutadania per a informar dels serveis que estan al seu abast- i la propaganda amb finalitat electoralista que ens podrien relatar molts, molts exemples i tots aquells d'uns quants anys a esta part.

En definitiva, a banda d'una excel·lent preparació i de que vosté a més pot equiparar eixa balança territorial cap a unes comarques que també necessitem d'una radiotelevisió valenciana de qualitat, crec que a més la seua persona i els seus coneixements poden aportar molt en un àmbit tan important com els de la pluralitat i l'objectivitat.

Per acabar, li pregunte si creu que la nova normativa, tant la que emana d'estes Corts com la que estan aprovant en altres autonomies, pot ser aplicable i millorable per tal d'aconseguir dur a terme els objectius marcats en la llei que engega la radiotelevisió valenciana publica i que aprovarem també en estes Corts.

Moltes gràcies.

El senyor president:

Moltes gràcies, senyora Álvaro.

Té ara la paraula el representant del Grup Parlamentari Socialista, senyor González Delgado, per tres minuts.

El senyor Delgado González:

Para mí ha sido, además, una verdadera experiencia gratificante tener a un hombre en Les Corts, a un hombre con su rigor, con su talento, con su bonhomía y con la moderación que lo caracteriza. Esto yo creo que es fundamental para un consejo en el que además se ha de unir o se ha de contar con el talento que él tiene en este ámbito y en el ámbito de los estudios universitarios. De manera que, por nuestra parte, nuestro total apoyo y además aquí no hace falta ni siquiera panegírico, cuanto menos exigencias ¿no?

El senyor president:

Moltes gràcies, senyor González Delgado.

Finalitza el torn d'intervencions dels grups parlamentaris el representant del Grup Parlamentari Popular, senyor Bellver.

El senyor Bellver Casaña:

Sí, moltes gràcies, senyor president.

Senyor Pallarès, benvingut de nou a esta sa casa. I la veritat és, doncs, que no sempre els diputats, d'esta comissió i de totes les comissions, quan tenim que atendre una compareixença de gent que es presenta a algun lloc de responsabilitat pública, doncs, no ho tenim sempre tan fàcil.

La veritat és que en esta ocasió tenim un avantatge fonamental tots nosaltres que és que el coneguem, a banda d'haver llegit el seu currículum, que ja coneixíem, doncs tenim la fortuna de conèixer-lo i tenim la fortuna d'haver pogut treballar amb vosté i conèixer quina és la seua forma d'actuar.

Jo sí crec que li podríem, en esta comissió, fer preguntes sobre el que vosté opina en coses relacionades amb la corporació o amb la radiotelevisió valenciana i no passa res. I és important a l'hora de prendre eixa decisió doncs que pugem conèixer eixes postures.

Jo no ho vaig a fer, jo no li vaig a demanar que es pronuncie sobre qüestions, que ja conec que ja sé quina és la seua opinió. Ni tampoc el vaig a ficar en la tessitura de que faça una valoració de si realment pensa que en tot este procés, doncs -això que altres s'omplin la boca de parlar d'una corporació i una societat i, per tant, una radiotelevisió valenciana plural, independent i neutral- doncs no el vaig a ficar en la tessitura de que tinga que explicar si considera que efectivament que totes les decisions que s'estan prenent al llarg d'estos últims anys doncs, efectivament, estan buscant eixa radiotelevisió plural independent i neutral que jo ja li avance que pense que no s'està fent, és més pense que s'està fent molt mal.

Però, com li deia, no vull entrar en estes consideracions, crec que és una decisió encertada per part del Grup Parlamentari Socialista el que el presente a vosté. Crec que és una persona el suficientment capaç de portar endavant una bona tasca dins del que es la Corporació Valenciana de Mitjans de Comunicació.

I simplement, no és un consell, simplement m'agradaria que vosté pensara, per una banda, quan està parlant de l'impuls de proves de valor públic està parlant també de l'impacte comercial. Bé en el pressupost d'enguany -jo no sé si coneix el pressupost que s'ha presentat per a l'any 2019- doncs eixe impacte comercial es mesura en un milió d'euros. És dir, el que preveu la corporació i la societat ingressar, la societat en este cas, per eixe impacte comercial és un milió d'euros, exactament el mateix que este any.

Es dir, la gestió de tot un any doncs pareix ser que no ha millorat la capacitat d'eixe impacte comercial i per una altra banda. , bé no és que no l'ha millorat és que eixe milió d'euros s'ha quedat en 5. 545 euros, es dir, molt curtet.

I per una altra banda -i amb això sí que acabe, senyor president- recomanar-li que es llegeixa l'informe de fiscalització de la Societat Anònima de Mitjans de Comunicació que ha fet en este cas la Sindicatura de Comptes, no té ni una línia de «desperdici».

Moltes gràcies.

El senyor president:

Moltes gràcies, senyor Bellver.

I ara, per tres minuts també, i per a donar resposta i acabar esta compareixença, el senyor Pallarès contestarà les preguntes dels senyors diputats i diputades.

El senyor Pallarès Piquer:

Ara entenc jo les cares dels compareixents, tres minuts és molt poc de temps.

Bé, en primer lloc, donar les gràcies a tots el grups parlamentaris per estes paraules de benvinguda i de caliu que m'han brindat.

Passant ja de manera concisa i més concreta a respondre les diferents qüestions, pel que fa al meu, diguérem, lligam amb el que és el tema de la política, conec perfectament el que diu l'article 15. 4 de la llei i jo no incomplisc de cap manera eixe article.

Jo quan va nàixer el moviment de Podem em vaig inscriure, igual que ho van fer crec que són 408. 000 persones o alguna cosa així, però jo no milite, el que és el concepte de militància, jo no milite en cap partit polític, ni en Podem ni en cap altre. Per tant no tinc militància, no només no forme part dels òrgans de direcció com diu l'article 15. 4 sinó que ni tan sols tinc militància en cap partit polític, d'acord?

Pel que fa a la resta de qüestions que comentava el senyor Subiela, comence pel tema més econòmic perquè és un tema sempre que crida molt l'atenció i que sempre està en boca, però m'agradaria fer ahí com una xicoteta puntualització. Si mirem les televisions públiques -parle d'Europa eh? , a nivell europeu- i analitzem quina és la televisió pública que més costa per habitant, la televisió pública que més costa per habitant es l'alemanya perquè costa una mitjana de 80 euros per habitant. Quan ací, perquè es faça una idea, les autonòmiques venen a costar entre 29, 30, 31 aproximadament.

El que passa que les dades sempre. , segons com les mirem, és la més cara? Sí, però després resulta que quan tu te'n vas a. , tu mires bé eixes dades i mires quina quantitat d'eixos diners provenen dels impostos ja no passa a ser la més cara. També és veritat que allí tenen un cànon però també és veritat que. , o siga, entren molts altres factors que fan que després la televisió alemanya se situe de la taula mitja cap avall. Per tant, al final el tema econòmic doncs depèn de molts factors. Una cosa són els diners que provenen directament dels pressupostos, d'acord? , i això, efectivament, concentrat amb el tema que dia vosté de la plantilla, això ho vam parlar també molt quan la llei, no és mai recomanable que sobrepasse el 33, 35, 37%.

I per no parlar una altra vegada de la BBC, que si no sempre som molt repetitius, li puc parlar que una televisió pública que jo admire bastant -que després també la utilitzaré com a exemple per a contestar al senyor Montiel- com és la d'Àustria, els costos de la plantilla crec que mai han ultrapassat el 32%. Crec, d'acord? Per tant, els paràmetres ideals segurament són eixos, els marges segurament. , perquè la flexibilitat també és important. D'acord?

El senyor Subiela, crec que. Ah, no! M'ha preguntat també sobre la meua opinió pel tema de la connexió amb tot el que és la xarxa de televisions locals. Crec que m'ha preguntat la meua opinió. Sí, sí, jo sóc prou favorable a això i em pareix una bona idea a llarg termini. Sempre sóc partidari de les coses. , si és possible tardar en fer-les per a fer-les bé, això sí. Però si sóc partidari jo personalment, sí. Jo personalment sí. D'acord?

Pel que fa a la intervenció del senyor Montiel, parlava de tres dimensions, però crec que podria tindre una resposta que ho aglutinaria pràcticament tot. Els informes dels que jo parlava no són exactament igual que els informes de responsabilitat corporativa perquè, en realitat, el que jo parlava és una part, vindria a ser com una part, no?

Els informes de responsabilitat corporativa que a mi m'agraden molt, per exemple, són els de la televisió pública la ORF d'Àustria. Es fan en base a una normativa ISO, que crec que és la 26. 000, si no em falla la memòria. I a mi m'agraden molt perquè també entra a formar part d'això el mateix parlament, entra la corporació, entra el que vindria a ser també l'equivalent al Consell de la Ciutadania de la nostra corporació.

Entra, fins i tot, una mena d'associació que n'hi ha allí que vindria a ser com una associació de consumidors, però que també és una associació molt curiosa perquè és de consumidors i consumidores i també de garantia dels drets humans, o alguna cosa així, etcètera, etcètera, d'acord?

Aleshores, si busquen la -supose que a Google eixirà de seguida- ISO 2. 000 ahí s'especifica bé el que és un informe de responsabilitat social corporativa i el que jo parlava diguérem que és només una part, no? La pregunta que em fa vosté, Antonio, senyor Montiel, això és més complet, perquè ahí en els informes de responsabilitat corporativa.

El senyor president:

Vaja finalitzant.

El senyor Pallarès Piquer:

. entra rendició de comptes, transparència, etcètera, etcètera, d'acord? Sent no tindre més temps per a poder explicar-li-ho amb més deteniment.

Pel que fa al que deia la portaveu de Compromís, parlava de normativa. Des que jo vaig llegir la tesi doctoral fins ara, per exemple, va eixir la Llei de publicitat institucional de La Rioja, per exemple, que va ser el 2017. I eixa, per exemple, torna a reincorporar d'una manera prou detallada el concepte de transparència que està en la llei nacional, però que d'una manera un poc curiosa havia desaparegut en algunes lleis autonòmiques.

Per exemple, Navarra i Catalunya fan desaparèixer el concepte de transparència, una cosa un poc inexplicable, d'acord? I em pareix una. Com no tinc més temps, però la de La Rioja em pareix que és prou. , és curteta, té nou pàgines, però és prou explícita.

Recupera un poc l'esperit del que és la llei francesa pel que fa als límits que comentava vosté, on estan els límits entre el que és informació i autobombo, per utilitzar una paraula entenedora. I a mi em pareix una. , el poc que la vaig poder fullejar em pareix una bona llei i en principi sí, en tot el que siga eixa línia la trobe adient.

I donar les gràcies al senyor Fernando Delgado per les seues paraules. I pel que fa a la intervenció del Grup Parlamentari Popular, el senyor Bellver, no conec -reconec- l'informe de fiscalització de la Sindicatura de Comptes. Ara m'ha picat el cuquet, no el conec, però sí que el llegiré. I, efectivament, jo, ja ho he explicat, que té dos parts i una part és l'impacte comercial perquè no em d'oblidar mai que s'utilitzen fons públics. I, per tant, jo crec que això després és un paràmetre més que no té perquè ser l'únic, però un paràmetre més en tot el que és una xarxa de molts factors per a fer funcionar un ens públic.

I bé, gràcies per allò de l'informe perquè, la veritat és que no el conec. Sóc sincer.

Acord de la comissió per a elevar al Ple de les Corts Valencianes el candidat que s'ha d'elegir per aquest per a formar part del Consell Rector de la Corporació Valenciana de Mitjans de Comunicació

El senyor president:

Moltes gràcies, senyor Pallarès. (Veus)

No, no abandonen la sala. Anem a acomiadar al senyor Pallarès i passem directament al següent punt de l'ordre del dia. Un minut només.

. tres de l'ordre del dia que és la votació de l'acord de la comissió per a elevar al Ple de Les Corts al candidat que ha comparegut. Vots a favor? Vots en contra? Abstencions? (Se sent una veu que diu: «13 y 2. 13 a favor, 2 abstenciones. ») S'aprova l'elevació al Ple de Les Corts del candidat proposat pels grups parlamentaris.

Compareixences en la fase de participació ciutadana del procediment d'elaboració de la Proposició de llei de reforma de la Llei 10/2018, de 18 de maig, de la Generalitat, de creació del Consell de l'Audiovisual de la Comunitat Valenciana (RE número 105. 164)

El senyor president:

I ja sense més donem l'entrada al nou compareixent. (Veus) Compareix el senyor Juan José Bas Portero en fase de participació ciutadana del procediment d'elaboració de la Proposició de llei de reforma de la Llei 10/2018, de 18 de maig, de La Generalitat, de creació del Consell de l'Audiovisual de la Comunitat Valenciana.

Començarà la seua intervenció amb huit minuts.

Compareixença del senyor Juan José Bas Portero, del Departament de Comunicació i Informació Periodística de la Universitat CEU-Cardenal Herrera

El senyor Bas Portero:

Sí, bon dia a tots i a totes.

Agrair en primer lloc la invitació de la Comissió parlamentària de Radiotelevisió Valenciana i de l'Espai Audiovisual per a participar com a compareixent. Perquè és un honor per a mi i, en este cas, per al departament on desenvolupe les meues tasques docents i investigadores, que és el departament de Comunicació Periodística de la Universitat Cardenal Herrera CEU.

A banda, també comparec com a membre de la Comissió d'Experts en Comunicació de les Universitats Valencianes, la CECUV, que es va constituir per a preparar un informe base que es va nomenar Bases per a la renovació de l'espai comunicatiu valencià i la destitució del servei públic de Radiotelevisió. On es van presentar a Les Corts i als grups parlamentaris una sèrie de dades, (inintel·ligible) . a mode d'informe per a redactar la futura, bé, la que després seria la Llei de creació de l'ens públic de la Corporació Valenciana de Mitjans de Comunicació.

Per a mi és un plaer i un honor perquè portem molts anys ja de docència i, sobretot, d'investigació dedicat al món de l'audiovisual valencià. I poder estar hui ací per a mi significa un poc tornar al passat, no? , quan la segona part dels anys noranta vaig dedicar la meua tesi al naixement de l'aleshores radiotelevisió autonòmica valenciana, el que va ser tot el debat parlamentari, jurídic i polític.

I vaig poder parlar amb els portaveus d'aquell moment de tots els grups polítics i vam tindre eixe creuament des de l'acadèmia i la política que és un tema molt interessant i molt important, no? Jo, precisament perquè tinc eixa visió -diguem- quasi històrica ja del model audiovisual valencià i de les polítiques audiovisuals a la Comunitat Valenciana, crec que n'hi ha un element que és reiteratiu. (Tus)

Jo vaig començar estudiant el sistema radiofònic, el sistema concessional de ràdios, després -com us deia- en la tesi la radiotelevisió autonòmica valenciana, més tard el consell audiovisual non nato en la legislatura 2003-2007, que va arribar a fer-se una proposició de llei ací a Les Corts i no va passar endavant, no va ser tramesa.

I us dic que açò no és nou. És dir, que al final el problema de la politització i un poc vore com nomenem -per entrar un poc en la matèria concreta- als membres d'un organisme com ara el consell audiovisual valencià, doncs, ha sigut sempre objecte de disputes polítiques. I crec que un poc intentaré jo donar la meua valoració sobre la part -diguem- històrica d'este procés i com podríem arribar a algun acord. A banda de comentar un poquet els aspectes de la modificació que es proposa, no?

Bé, els referents històrics, estaríem parlant de la segona meitat del segle XX, quan es van assentar els sistemes liberals de comunicació. I ahí apareixen els conflictes d'interessos entre els principis de defensa de la llibertat de premsa, que seria la base dels moviments de reivindicació dels models comunicatius democràtics i la defensa de les llibertat econòmiques, de propietat dels mitjans, que són les bases del model comunicatiu, capitalista i comercial que també és complementària a l'anterior.

Això obliga a establir mecanismes de control, mediació, com ara els consells audiovisuals que són els qui deuen vetlar pel respecte i el foment dels valors democràtics. I el problema és que quan totes estes propostes normatives, reflexions que estan també per damunt de la llei del consell audiovisual es baixen al terreny pràctic i hem d'institucionalitzar una forma de nomenament i una forma de funcionament, el debat deriva cap a la composició, el funcionament de dits òrgans, la reproducció, es reproduïxen esquemes típics de repartiment del poder -que és el que jo volia comentar-, d'influències polítiques de control.

Més enllà d'estos estereotips i de les diferents fórmules que es poden utilitzar, hem d'assumir la necessitat social i política que el sistema de mitjans tinga referents estables, que asseguren el respecte i, a ser possible, el compliment de les regles del joc que han de vore amb el conjunt de la societat. Tan legítims són els interessos econòmics dels operadors com els interessos sociopolítics de la ciutadania.

El perill de construir un consell audiovisual que reproduïa a estos mals endèmics de la politització, la dependència orgànica, l'actuació arbitrària, interessada no està tant en el model a seguir com en la interpretació apriorística del que són les intencionalitats polítiques que s'amaguen darrere de la constitució d'estos òrgans.

Això explicaria en part esta falta d'acord i de consens que va passar ací en les Corts Valencianes en la legislatura 2003-2007, donada unes conjuntures i uns interessos polítics de partit que van dur, amb els prejudicis en relació al funcionament d'estos consells audiovisuals, a tindre un debat d'acusacions mútues en relació amb una institució que ni tan sols estava constituïda. I ja es donen tots estos apriorismes, no?

El millor exemple l'encontrem en els punts de desacord que són el caràcter independent del consell i la seua capacitat executiva i sancionadora. La millor fórmula perquè el consell desenrotlle les seues funcions sense pressions polítiques i econòmiques és una cosa que està per definir. Però n'hi ha unes tendències que són les que s'apunten al preàmbul de l'actual llei.

Però n'hi ha un prejudici que és pensar que el consell actuarà bé al dictat del govern o el parlament, o bé en contra dels interessos empresarials. En l'altre punt, la capacitació sancionadora, el prejudici consisteix a pensar que el consell audiovisual actuarà abusivament, bé en contra, bé a favor dels interessos del sector professional audiovisual.

Bé, l'acord on pot estar? En la funció d'un consell audiovisual que ha de vetlar pels principis comunicatius d'una societat democràtica, defensa, foment del pluralisme, veracitat informativa, respecte a les diferents opinions. A més, hi ha altres tasques i responsabilitats que són menys conegudes però igual d'importants per a un consell audiovisual: potenciar l'autoregulació del sector, el respecte a les normes comunes, la investigació, l'anàlisi prospectiva del sector perquè aquestes normes s'adeqüen de veritat a les necessitats econòmiques i socioculturals, a l'arbitratge que ha de tenir un consell audiovisual i a la mediació entre els diferents interessos en joc.

En definitiva, pot ser que un model de consell audiovisual no consensuat siga una mala solució per al sector, però és necessari establir una política audiovisual coherent, que permeta completar el disseny del model audiovisual valencià. En eixe sentit, la creació d'este futur consell ha de servir precisament per poder desenvolupar i supervisar molts dels aspectes que han quedat recollits en la llei general de l'audiovisual valencià.

Sí que volia fer jo, ja que tinc eixe mirada històrica, dir que falta eixa peça del puzle i falta des de fa molt de temps, que és la creació d'este consell audiovisual que junt amb la llei general de l'audiovisual valenciana i la nova normativa de la plataforma de la corporació valenciana són les tres peces que han de definir eixa política audiovisual que el consell audiovisual ha de garantir perquè se complisca.

Jo, tornant un poc a la idea que he dit, que no és tan important la forma, intentaria un poc ficar en valor la idea de política audiovisual enfront dels prejudicis de l'autorització política que es pot fer dels mitjans de comunicació, en este cas, dels audiovisuals. Jo crec que si fiquem el focus en dissenyar o deixar dissenyar al consell audiovisual eixes polítiques, s'entendrà bé el valor del pluralisme en el sentit que s'han d'escollir els millors professionals, les millors persones que avalen eixa tasca. I és important que s'acoblen amb els altres organismes que n'hi han en vigor i en vigència ara i que d'eixa coordinació ixca un funcionament del consell audiovisual i uns resultats que siguen útils per a la societat que és, en definitiva, el que se planteja.

Quant a la qüestió concreta del nomenament de la. La tendència sí que és a un nomenament parlamentari. Digam que la fase de la desgovernamentalització s'ha superat però estem en la fase, digam, i ho dic aixina molt clar, perquè s'entenga, en la fase de la partidització o de les quotes partidistes en la creació d'estos òrgans, i a mi això és el que realment em preocupa. La idea de les majories reforçades, les majores qualificades han de servir perquè realment els grups parlamentaris se fiquen d'acord en escollir aquells perfils que s'adeqüen a la llei i que asseguren que se complisca amb esta tasca tan important. Crec que si en lloc de dividir-se, digam, el número de persones escollides entre els diferents grups parlamentaris, férem una tasca proactiva, és a dir, anem a. , el que vam presentar nosaltres en la CECUV, en el comité d'experts, que almenys el doble dels que hagen de ser escollits els presenten els partits polítics.

El senyor president:

Vaja finalitzant, per favor.

El senyor Bas Portero:

. i en eixa actitud proactiva dels grups parlamentaris se podria fer després eixe cribratge i eixe nomenament parlamentari o del ple del Consell, que és el que se planteja en la nova fórmula.

I disculpeu que me n'he passat del temps però.

El senyor president:

Moltes gràcies.

Iniciem el torn dels grups parlamentaris. Senyor Subiela, per part de Ciudadanos, té vosté quatre minuts.

El senyor Subiela Chico:

El senyor president:

Pel Grup Parlamentari Podemos-Podem, senyor Montiel, quatre minuts.

El senyor Montiel Márquez:

Bon dia. Moltes gràcies, senyor Bas. Moltes gràcies per la seua mirada històrica.

Efectivament, vosté és un analista privilegiat de tot el procés, des de la constitució de Canal 9 fins ara i, per tant, a més, ha segut objecte de la seua reflexió acadèmica la qüestió de la independència dels mitjans.

M'ha interessat un parell de qüestions que vosté ha dit i m'agradaria que les desenvolupara una miqueta més. Quan parla vosté de necessitat social i política d'una composició estable, jo crec que hem intentat que aixina fóra en la llei de recent aprovació del consell audiovisual, però al mateix temps compaginant-la amb el que díem, en la tendència, digam, pràcticament mundial, que el nomenament siga de caire parlamentari, que la fase de governamentalització en el nomenament està superada, i també que al mateix temps se vacunem per a evitar que eixe nomenament parlamentari porte a un repartiment per quotes, no? , que és un autèntic perill que ha segut, a més, habitual en la història de moltes institucions, i part del desprestigi de la política i d'algunes institucions de l'estat ha de vore amb eixe criteri de repartiment per quotes de la colonització dels partits polítics d'alguns òrgans, que jo crec que és molt bo que. , el nomenament parlamentari però, efectivament, hem de tindre…, tots per un esforç perquè no es tracte de reclutament sinó de selecció de les persones que tinguen la millor trajectòria.

Després, també vosté ha parlat d'una política audiovisual coherent que d'alguna manera faça front als prejuís, no? Els prejuís també perquè n'hi ha com una mena de prejuí davant de la política, o siga, davant de… Jo crec que en eixe sentit deuríem fer un esforç per a no intentar plantejar. , fins i tot, els mecanismes d'idoneïtat de les persones que hagen de ser triades, no plantejar-los en termes de «vosté què opina de», «vosté què opina de», sinó en termes d'idoneïtat per trajectòria professional, coneixement tècnic, coneiximent de la disciplina o de la matèria i, també, d'una determinada rectitud o probitat a l'hora de fer la seua…, de desenvolupar la seua tasca, no?

En eixe sentit, m'agradaria simplement que vosté s'estenguera una miqueta més en eixa tendència del nomenament parlamentari, de la necessitat dels mecanismes que es deuen tindre en compte en la selecció, i eixa idea que vosté parla d'una política audiovisual coherent. Jo crec que en l'actual estat de desenvolupament econòmic el sector audiovisual és un sector estratègic, clau, i que quan vosté parla de la necessitat de respondre, de tindre en compte les necessitats socials. , sociopolítiques de la comunitat, m'agradaria que mos explicara una miqueta més a què vol referir-se.

Gràcies.

El senyor president:

Ara, pel Grup Parlamentari Compromís, senyor Ferri, quatre minuts.

El senyor Ferri Fayos:

Moltes gràcies, senyor president.

Senyor Bas, gràcies per la seua exposició, per haver acudit com a participant de la participació ciutadana a explicar-nos la seua opinió sobre esta llei o esta modificació de la llei del consell audiovisual que no hem d'oblidar que és una llei que està aprovada però proposem una modificació precisament en allò que vosté acabava parlant, no? , que era en la metodologia de tria de membres d'eixe consell de l'audiovisual.

La veritat és que vosté ha dit una cosa que va passar en el debat del 2003 al 2007, els apriorismes, no? , de com els grups ja donaven per fet que ja s'havia triat el consell audiovisual i que estava d'una determinada manera posicionat ideològicament. I la veritat és que eixos apriorismes ja els estem veient també en el que ha segut el debat d'esta llei i de quan vam aprovar la llei que ja està en vigor i també imagine que apareixeran en el debat de l'aprovació d'esta llei que hui ací estem discutint.

Són apriorismes basats en models que s'han vist en altres territoris de l'estat però que si llegim, rellegim la llei que nosaltres hem treballat i hem presentat són apriorismes que no tenen ningun sentit, perquè és una llei que busca tot el contrari, no? , tot el contrari del que diuen estos apriorismes.

També em resulta pervers i perillós que se parle de despolitització perquè per a una persona com jo, que vinc del moviment LGTBI, una de les frases que sempre hem utilitzat i una de les grans consignes que nosaltres diem és que allò personal és polític. Per tant, és molt difícil deslligar una persona de la política, siga quina siga. No tens per què pertànyer a un partit polític per a tindre una ideologia, per a tindre un determinat posicionament sobre qualsevol cosa. Per tant, tots som polítics en la nostra vida professional, en la nostra vida personal.

Per tant, hauríem d'utilitzar termes diferents, no? «Desgovernamentalització», com ha utilitzat el senyor Montiel; «despartidització» dels òrgans… Però, clar, dir «despolitització» també és un poc menysvalorar el que és la política i el que significa la política en la vida de les persones. I a mi sí que m'agradaria posar damunt de la taula que al final, si el que busquem és la despartidització, desgovernamentalització, crec que ahí també el que hem de fer els grups polítics que, a més, se'ns demana una gran majoria perquè se puga triar els membres del consell de l'audiovisual, el que hem de fer és treballar perquè això siga així, i no anar buscant les quotes; «a mí me tocan dos, a ti te tocan tres», etcètera, no? Hauríem d'anar a buscar noms que ens agraden a tots, noms que puguen ocupar eixos espais i, per tant, que no siga un repartiment de quotes com dia el senyor Montiel.

I, sobretot, que quan ací vinga algú, que es mire la seua trajectòria professional, la seua trajectòria professional, i no es mire la seua ideologia, que és moltes vegades el que passa en esta comissió.

Moltes gràcies.

El senyor president:

Pel Grup Parlamentari Socialista, senyora Mustafá, per quatre minuts.

La senyora Mustafá Ávila:

Gràcies, senyor president.

Gràcies per la seua intervenció, per vindre, evidentment.

Ha dit vosté que tot això de la politització no és nou. Potser el que és nou és la forma de fer política, evidentment, perquè des de fa tres anys hi ha un govern que busca el consens i que vol convertir aquest consell en un òrgan independent i garantir la independència d'eixe consell governe qui governe.

A mi això de les persones despolititzades -era? - també em deixa un poquet estranyada, perquè no cal que torne a repetir el que ha dit el senyor Ferri però estic completament d'acord amb ell.

Potser el problema no és tampoc qui designa, sinó l'adequació dels perfils de les persones designades. Per a això m'agradaria que parlara un poquet més de quins perfils li pareix a vosté que serien els adequats per a formar part d'aquest consell.

Gràcies.

El senyor president:

Gràcies.

Ara tornem a donar la paraula al compareixent, per quatre minuts, per a contestar als representants de. (Remors) Perdó, perdó, perdó.

Senyor Bellver, per part del Grup Parlamentari Popular, per quatre minuts també.

El senyor Bellver Casaña:

Gràcies, president.

Senyor Bas, benvingut, una vegada més a esta comissió a la qual vosté ha decidit comparéixer lliurement. Vosté ha vingut ací perquè tenia coses a dir-mos. (Remors)

Ja, ja. Bé, els processos de participació en l'elaboració de lleis que vàrem instaurar ja en la legislatura passada, en la reforma del reglament d'estes Corts, doncs té coses molt bones, i és que podem sentir en seu parlamentària molts experts que parlen sobre qüestions que tenen a vore amb la normativa que anem a traure endavant.

En els processos de participació ciutadana de totes les lleis que han tingut alguna cosa a vore amb el que és el sector audiovisual valencià, si hi ha hagut una cosa en què els experts s'han ficat d'acord sempre i que tots han dit el mateix, i en concret a preguntes meues, a preguntes d'este parlamentari, és que el tema de la pluralitat, la independència i la neutralitat bé en els mitjans de comunicació o bé en el consell audiovisual no és tant una cosa de llei com una qüestió de voluntat. Tots els experts, no sé si vosté coincidirà, al final venien a dir, «vostés podran fer el que vullguen, vostés podran escriure el que vullguen, podran aprovar la llei que vullguen, buscant eixa pluralitat, eixa independència i eixa neutralitat, però si qui ha d'al final aplicar criteris tan complicats com estos no té la voluntat de fer-ho doncs eixe mitjà o eixe consell no serà ni plural, ni independent, ni neutral.

I l'experiència recent ens diu que això és així, que desgraciadament per molt que nosaltres s'encabotem en fer lleis que pensen en eixa pluralitat, en eixa independència, en eixa neutralitat, doncs els fets a l'hora de plasmar-la ens demonstra que ací els nomenaments en els mitjans de comunicació es fan amb un caire clarament polític. Però, bé, eixa seria una altra qüestió.

El que li volia comentar i en concret, respecte al que és la llei i esta modificació de la llei de l'audiovisual, és a dir, encara que ací es fa, el senyor Ferri feia un. , ficava un matís, és a dir, anem a vore, despolititzar. , doncs jo sóc polític i, a més, jo crec que tots els que estem ací estem orgullosos de ser-ho i de representar els ciutadans, però quan es parla de despolitització tots sabem de quina cosa s'està parlant.

Però jo el que li volia dir és: ¿vosté pensa que pel fet que el president d'eixe consell de l'audiovisual siga nomenat, que no triat, nomenat, pel Consell, pel president del Consell en este cas, en lloc de per ser-ho per Les Corts directament, o viceversa? ¿Canvia molt la realitat? ¿Canvia molt eixa despolitització de la que estàvem parlant o de la desgovernamentalització de la que estàvem parlant? Perquè, clar, dir, «no, es que si elige las Cortes ese sesgo profesional está desgubernamentalizado», ¡hombre! , está desgubernamentalizado relativamente; si al final quien elige al gobierno son Las Cortes y quien elige al presidente de ese órgano pues también son Las Cortes, yo ya no sé, desde luego despolititzat… ¡res! , però ni tan sols desgovernamentalitzat.

Però, bé, simplement volia que, si podia, aprofundira un poquet més en el fet de si és tanta la diferència respecte que el nomenament vinga d'una banda o d'altra, respecte al que és el que molts entenem per politització, però, bé, per a no polemitzar amb el tema, el que seria també desgovernamentalització.

Res més i gràcies.

El senyor president:

Ara sí, finalitzem esta compareixença amb la contestació del senyor Bas per quatre minuts als representants dels grups parlamentaris.

El senyor Bas Portero:

Val, faig una consideració respecte al tema de la politització, contestar un poc a les intervencions en eixe sentit, i després intentaré particularitzar.

Clar, pel temps, explicar estes coses, jo, a banda de la intervenció de hui, vos invite a la universitat a un café a cadascú i parlem dos hores, si fa falta, d'açò, perquè hui serà impossible.

Però, la idea que jo volia expressar no és la despolitització en el sentit ni ideològic, ni tan sols partidista, és a dir, em ficaria inclús en l'extrem que nomenaseu cada grup parlamentari a un militant vostre, i jo el que diria és que eixa gent ve al consell audiovisual, es lleva el vestit de militant i és una persona independent. Si aconseguirem això, imagina't quin exemple fique més extrem, ¿no? , ja seria l'ideal.

És a dir, no estem parlant ací de persones angelicals que no tenim ideologia, doncs tots tenim ideologia, evidentment, i tenim unes preferències. Ací del que es tracta és d'entendre que el consell audiovisual no és un òrgan polític, és un òrgan per a fer política, i per a fer política que oriente el que ve emanat d'Europa, de l'estat espanyol, i de les nostres normatives. No estem ahí per a defensar el que diu el PSPV, o Compromís, o l'altre partit respecte d'esta qüestió o l'altra, sí que no anem ser persones professionals que anem a dir què pensem respecte de l'aplicació d'eixes polítiques. És a dir, no som polítics a l'ús, vullc dir això.

Evidentment, ¡faltaria més que l'òrgan legítim de les Corts Valencians, que és l'òrgan de la sobirania popular, no tinguera res a dir amb el nomenament! I l'executiu, per cert, i m'avance un poc al que m'ha preguntat el senyor Bellver, l'executiu igual. ¿Té sentit que l'executiu nomene, el Consell nomene? Si fos un nomenament de caràcter tècnic administratiu per a buscar perfils de gent que puga representar eixa necessitat, d'un organisme com el consell audiovisual que té una part d'expert i tècnica però té una part administrativa, té una part de delegació de competències, podria ser inclús, tot depén de la voluntat, si jo insistic.

¿Què passa? Que, clar, com s'ha vist el perill que el nomenament directe a dit del Consell significa que el que jo fique és del meu partit, i damunt amic meu, i damunt farà el que jo diga, ¡clar! , s'ha dit doncs acabem amb el nomenaments dels consells o dels governs, i anem al parlament però, clar, el parlament té la trampa de les quotes, i eixa trampa és la que jo pensava que es podria intentar superar. ¿Com? Mitjançant pactes i processos que siguen un poc més complicats però que siguen realment participatius i transparents, en els que els diferents grups aporten, contrasten currículums, després ja es farà la fase de defensa pública en la comissió però que siga no una persona i el primer que em diu que sí eixe va, sinó que es faça una selecció. (Veus)

A vore, la tendència ara, per exemple, en el comité d'experts de Televisió Espanyola, que vaig estar parlant esta setmana amb dos persones, és imitar el nomenament de la direcció general de… (Veus)

El senyor president:

Guarden silenci, per favor.

El senyor Bas Portero:

…que és el concurs públic, eixa és la tendència actual.

En la llei esta del Consell no està previst, s'ha mantingut l'estructura de 2 i 5, però ara els 7 membres passaran -digam- el control de la comissió en el sentit del currículum, donaran a conéixer els seus mèrits, i d'ells m'imagine que es triarà al que serà el president. Per cert, la llei diu en el cas del president 20 anys d'experiència; en el cas dels consellers diu 15. Ahí cal tindre eixes matisacions en compte que es queden ahí.

I, després, per exemple, una altra idea que heu comentat, perdoneu que siga un poquet així més caòtic en la resposta però així em donarà temps un poquet…, la paritat, per exemple. El consell audiovisual ha de ser paritari, i perquè és complisca amb eixa paritat és millor que n'hi haja més persones o que n'hi haja un volum de gent on cal ajustar després el nombre d'homes i de dones -entenc jo-, que, si no, ¿què fem? , ¿com decidim qui escollix un home o una dona? , ¿quin criteri? Vullc dir, són coses que al final són un poquet contraproduents.

I, després, la qüestió professional, m'heu preguntat pels perfils, la llei jo crec que està molt bé, fica tots els perfils possibles, professionals, gent de la docència, investigació, gent que tinga experiència en gestió. També és important que (inintel·ligible) … audiovisual siga complementari, que n'hi ha gent de tot tipus, clar, a la millor si tots escolliu una persona d'un tarannà o d'un perfil concret el consell estarà desequilibrat, necessiteu gent que siga un perfil més de gestor, més investigador, i això fa falta que la gent se sega i diga, «anem a fer un consell com cal», ¿no? , que tinga una certa composició, no només de partits, és una qüestió purament de… I, sobretot, que els 2/3 i les majories reforçades siguen de deveres, però un 3/5 que heu ficat en lloc de 2/3 que van proposar els experts, però un 3/5 està bé, un 3/5 significa que, si és possible, n'hi haja acord de tots els grups polítics, i si n'hi ha algun grup que no arriba doncs es dóna eixe marge.

Però, en realitat -insistisc-, açò és una política que Les Corts deriva en un grup d'experts per a dissenyar una part d'eixes polítiques que són les audiovisuals, que són molt importants, i per eixa importància es dóna a gent que tinga eixos perfils d'experiència.

I la composició estable quant a la part, la part de composició estable i de polítiques coherents, jo em referia a eixa coordinació del que n'hi ha en marxa actualment i la legislació que n'hi ha en marxa actualment, més l'entrada del consell audiovisual, que el consell audiovisual no provoque interferències, el consell audiovisual ha d'entrar com un element -digam- de completar el puzle i a partir d'ahí d'establir unes competències respecte del consell, la direcció general, el consell rector i tal, que està establit en la llei i que simplement es tracta de greixar això i que funcione bé.

El que no podem és tornar a legislatures…

El senyor president:

Vaja finalitzant.

El senyor Bas Portero:

…-sí-, on la gent -digam- de les diferents institucions acabaven criticant-se uns a altres, ¿no? Tot això seria una cosa a evitar.

Perdoneu que m'haja estés i moltes gràcies per l'atenció.

El senyor president:

Moltes gràcies, senyor Bas.

Tanquem esta compareixença.

No se'n vagen per favor, en tres minuts acomiadem i continuem.

(Se suspén la reunió durant uns minuts)

Compareixença del president del Consell Rector de la Corporació Valenciana de Mitjans de Comunicació, senyor Enrique Soriano Hernández, per a explicar l'aprovació de l'avantprojecte de pressupost per al pròxim exercici 2019 per part del Consell Rector, com també per a informar sobre els motius que han dut la Corporació a sol·licitar un increment substancial del pressupost respecte a aquest exercici, sol·licitada pel Grup Parlamentari Ciudadanos (RE número 112. 162) i per a explicar el projecte de pressupostos 2019 destinats a la corporació, sol·licitada pel Grup Parlamentari Popular (RE número 113. 170)

El senyor president:

Continuem en el punt cinqué de l'ordre del dia: compareixença del president del Consell Rector de la Corporació Valenciana de Mitjans de Comunicació, Enrique Soriano, per a explicar l'aprovació de l'avantprojecte de pressupost per al pròxim exercici 2019 per part del consell rector, i també per a informar sobre els motius que han dut a la corporació a sol·licitar un increment substancial del pressupost respecte a aquest exercici, sol·licitada pel Grup Parlamentari Ciudadanos i pel Grup Parlamentari Popular que s'acumula.

Comença la compareixença per 20 minuts el senyor Soriano.

El senyor president del Consell Rector de la Corporació Valenciana de Mitjans de Comunicació:

La financiación de los medios públicos de comunicación es, les recuerdo, un tema de constante debate, pero que hay que ser consciente que un servicio público de estas características requiere estabilidad.

En el reciente estudio sobre el panorama actual y tendencias de la radiotelevisión pública en Europa, que les remitiremos en breve una copia, el coste medio por habitante bajó en Europa de 60 a 44 euros, de 2010 a 2016. En la mitad de ese período, les recuerdo que nosotros no existíamos, habíamos desaparecido del mapa audiovisual.

No se trata de afirmar si es una cantidad excesiva o insuficiente, esa es decisión que le corresponde adoptar al parlamento. Son Les Corts las que aprueban el presupuesto de La Generalitat, que, como tradicionalmente se ha afirmado, es el programa político transformado en cifras.

El presupuesto hay que compararlo con los de medios semejantes de nuestro entorno, el español y el europeo, y como les he indicado, es necesario que sea un modelo estable. En nuestro caso, el coste por habitante es de 11,14 euros, es decir, muy alejado de las cifras que les he indicado.

Los canales públicos deben seguir siendo una garantía de pluralidad, diversidad cultural, lingüística, social y democrática que configura los valores de las sociedades europeas frente a operadoras globales que son ajenas a esos valores y a los intereses sociales y estratégicos de comunidades como la nuestra o de países como los que forman parte de la Unión Europea.

En el año 2020, como les he indicado, se producirá el segundo dividendo digital que abre paso a la llamada internet de la cosas, la interconexión digital de objetos cotidianos con internet. Este segundo dividendo supone reducir el espacio para la TDT, aunque se garantiza su existencia durante la próxima década.

En este apartado, cuyo detalle se les explicará posteriormente por la directora general de la sociedad como responsable de su ejecución y de su propuesta, se incluye la adquisición y el desarrollo de contenidos, de programas, así como los gastos necesarios para la realización de los informativos, núcleo de la actividad audiovisual de proximidad.

El senyor president:

Intervindrà, com a primer grup sol·licitant, el senyor diputat Toni Subiela, per huit minuts.

El senyor Subiela Chico:

Cuando eligieron este proyecto, el proyecto actual, ¿tenían claro que sería necesaria una subida exponencial del presupuesto, legal, pero subida exponencial del presupuesto a los cuatro meses de empezar a emitir? ¿Estaba previsto en ese proyecto? ¿O es que el proyecto está fracasando y necesita una inyección millonaria y el consejo rector que usted preside quiere ser cooperador necesario de ese fracaso, señor Soriano?

Y me gustaría preguntarles qué piensan hacer ustedes para intentar evitarlo, porque hacer hacer, según la Sindicatura de Comptes, pues mucho mucho no están haciendo, señor Soriano. Porque las indicaciones que les hacen en las recomendaciones que les hacen, desde luego son para hacérselas mirar.

El senyor president:

Intervé ara el Grup Popular, segon grup sol·licitant, per huit minuts.

Senyor Ibáñez.

El senyor Ibáñez Bordonau:

El senyor president:

Continuem amb la intervenció del representant del Grup Parlamentari Podemos-Podem per quatre minuts, senyor Montiel.

El senyor Montiel Márquez:

Moltes gràcies, president.

El senyor president:

Vaja finalitzant.

El senyor Montiel Márquez:

El senyor president:

És el torn ara del Grup Parlamentari Compromís. El seu diputat i síndic, senyor Ferri.

El senyor Ferri Fayos:

Gràcies, senyor president.

La veritat és que es curiós escoltar segons quines coses d'aquells que van deixar un forat de més de 1. 400 milions d'euros en l'antiga Radiotelevisió Valenciana, però bé. en la vida es veu de tot.

Senyor Soriano, abans que res, agrair-li la seua compareixença.

He de confessar-li que quan vaig vore la petició de compareixença que li feien em va sorprendre molt, i no perquè no vullga que vosté vinga ací a donar comptes, que per descomptat que em sembla molt bé, sinó per la formulació de petició de les compareixences.

El senyor Subiela, del Grup Ciudadanos, li demanava la compareixença perquè vosté -i cite textualment- «informara sobre los motivos que le han llevado a la corporación a solicitar un incremento sustancial del presupuesto respecto al presente ejercicio».

Vosté es podia posar poètic i respondre-li al senyor Subiela: «¿Y tú me lo preguntas? El motivo eres tu, señor Subiela». És el senyor Subiela i els 99 diputats restants de les Corts Valencianes, perquè, senyor Soriano, jo entenc el que van fer vostés. Vostés van fer una cosa tan senzilla com agafar la llei, llegir l'article 38 i guiar-se pel que diu, que és que l'aportació de La Generalitat serà com a mínim del 0,3% del pressupost i com a màxim del 0,6%. Aleshores, la resposta és molt senzilla, ¿per què la corporació demana un 0,3%? Perquè ho diu la llei.

De la mateixa manera, alguns estan intentant enfocar este tema com que ja estan els de Compromís demanant més diners per a la tele. No, el que demana Compromís és que simplement complim la llei. No és per un tema legal, perquè els pressupostos, que és una altra llei, poden contradir una altra llei -que està al mateix nivell, ¿no? -, sinó per una qüestió de responsabilitat i de lleialtat amb tota la indústria audiovisual que genera milers de llocs de treball.

I em sorprenen sobretot algunes postures, perquè este no va ser un article que passà desapercebut. Va ser un article negociat, renegociat, una esmena de Ciudadanos que es va transaccionar i que, després de fer càlculs, vàrem arribar a un consens: 0,3% de mínim, 0,6% de màxim.

I tan roín no seria eixe article quan en la votació final de la llei, i segons consta en l'acta d'eixa sessió, es va aprovar per unanimitat, unanimitat de tots els grups: 94 vots a favor. Unanimitat de Compromís, sí, però també de Ciudadanos, del Partit Popular, de Podemos i del Grup Socialista.

Per tant, la pregunta no ha de ser, si em permeten, ¿per què el senyor Soriano i la corporació demanen el 0,3%? La pregunta ha de ser: ¿per què ens sorprén que demanen el 0,3% si és el que la llei va establir?

Per això des de Compromís estem intentant millorar els pressupostos, per a intentar acostar-nos, encara que siga un poc, a l'objectiu que marcava la llei, perquè creiem que és just complir amb el que vàrem decidir en estes Corts.

I també perquè té trellat. Miren, jo he estat analitzant els números -els tinc ací-, els d'altres comunitats autònomes. I mirem com mirem els indicadors, els valencians estem a la cua.

Si agafem l'indicador de percentatge del pressupost, som els últims: 0,27%.

Contrastem, per exemple, amb el que han aprovat tots els partits que estan ací representats en altres territoris. A Galícia, on el Partit Popular té majoria absoluta, per exemple, destinen el 0,91%, el triple. A Aragó, amb el pressupost aprovat amb els vots del PSOE i Podemos, ¿quin percentatge és? ¿Menor del 0,3%? No, és el 0,76%. A Balears, 0,62%; a Astúries, 0,47%, i així, un llarg etcètera.

I, ¿què passa amb els pressupostos aprovats per Ciudadanos? A Andalusia, el 0,40%, 140 milions d'euros ni més ni menys. I, ¿a Madrid, el gran paradigma del govern de la dreta? 0,32% i 70 milions d'euros.

Podríem canviar d'indicador. Si agafem l'indicador de pressupost per habitant, som els penúltims: 11 euros per habitant que contrasten amb els 58 euros que han aprovat PNV, PSE i PP en Euskadi o amb els 36 euros de Galícia o amb els 17 euros d'Andalusia.

Per tant, senyor Soriano, des de Compromís entenem per què vostés demanen més pressupost: perquè així ho vàrem posar escrit negre sobre blanc 99 diputats i diputades d'esta cambra. I, en tot cas, haurien de ser altres els que expliquen per què han canviat d'opinió i per què aproven en Galícia, en Andalusia i en Madrid, per què el que aproven a estos territoris no serveix també per als valencians.

Moltes gràcies.

El senyor president:

Finalitza el torn d'intervenció dels grups parlamentaris el Grup Socialista. Senyora Peris per quatre minuts.

La senyora Peris Cervera:

Gràcies, senyor president.

Senyor Soriano, bienvenido, como no, a esta comisión para dar explicaciones del anteproyecto de presupuestos que presentó la corporación.

El senyor president:

Vaja finalitzant, per favor.

La senyora Peris Cervera:

El senyor president:

Ara, per contestar als portaveus dels grups parlamentaris, té la paraula novament el compareixent senyor Soriano, per deu minuts.

El senyor president del Consell Rector de la Corporació Valenciana de Mitjans de Comunicació:

Desde luego nosotros lo que hacemos es presentar un proyecto de presupuestos y a ustedes les corresponde aprobar ese proyecto de presupuestos. Nosotros hacemos un planteamiento, ese planteamiento obedece a los objetivos y a los parámetros que les he indicado y, consecuentemente, con esos parámetros desarrollamos un proyecto de presupuesto que se presenta al gobierno valenciano. El gobierno valenciano es el que determina el contenido de ese proyecto de presupuestos y a ustedes les corresponde finalmente decidir cuál va a ser la cantidad exacta y a qué partidas se va a destinar esa cantidad.

El senyor president:

Moltes gràcies.

I al segon torn d'intervencions, per part del Grup Parlamentari Ciudadanos, senyor Subiela, quatre minuts.

El senyor Subiela Chico:

El senyor president:

Vaja finalitzant.

El senyor Subiela Chico:

El senyor president:

Ara, per part del Grup Parlamentari Popular, senyor Ibáñez, per quatre minuts.

El senyor Ibáñez Bordonau:

El senyor president:

Vaja finalitzant.

El senyor Ibáñez Bordonau:

El senyor president:

Per part del Grup Parlamentari Podemos-Podem, per quatre minuts, senyor Montiel.

El senyor Montiel Márquez:

Sí, moltes gràcies.

Mire, como le he dicho antes, yo que he visto muchos informes de este tipo me sorprende que algunos sean, pues, típicos de administraciones y entes viejos y no de un ente (inintel·ligible) … Por ejemplo, lo típico de las adjudicaciones de servicios por 5. 995 euros, oiga, pues esto ya nos lo sabíamos los que llevamos mucho tiempo en la administración. No se debe hacer. No se debe hacer. Es decir, es que además, oiga, es que canta. Pero le vuelvo a decir, hay aspectos que son incluso de forma y hay aspectos que son de gobernanza. De gobernanza.

El senyor president:

És el torn ara del representant del Grup Compromís. Tampoc?

Doncs, per contestar i finalitzar esta compareixença, el senyor Soriano, per cinc minuts.

El senyor president del Consell Rector de la Corporació Valenciana de Mitjans de Comunicació:

El tema de la gobernanza a que ha hecho usted referencia antes. Yo, cada vez que he venido aquí -y hoy no lo he hecho-, les insisto en que la ley necesita volverla a…, no la ley, si no la ley, por lo menos el modelo de gobernanza, porque es el que es. (Veus) Quiero decirles, que es el que tiene y, entonces, pues, bueno, merece una reflexión. A lo mejor, no es necesario en la ley, pero sí que merece una reflexión y yo creo que eso es importante.

La otra cuestión que me plantea, lo de las seiscientas mil, tendrá que preguntarle dónde está esa línea… Esa línea está en turismo, no está en la corporación, no está en la sociedad. ¿Por qué me pregunta a mí que una línea de turismo…? (El senyor Ibáñez, amb el micròfon desconnectat, diu: «Cuál es el destinatario, le he dicho. ») Sí, bueno, pues, el destinatario lo tiene usted ahí. Pero no me diga que eso tiene que estar en el presupuesto de la sociedad, no son ingresos…

El senyor president:

No està vosté en l'ús de la paraula, senyor Ibáñez.

El senyor president del Consell Rector de la Corporació Valenciana de Mitjans de Comunicació:

El senyor president:

Moltes gràcies.

Donar les gràcies al senyor Enrique Soriano. Anem a acomiadar-lo i anem a fer un recés de cinc minuts, mentre preparem la següent.

(Se suspén la reunió durant uns minuts)

Compareixença de la directora general de la Societat Valenciana de Mitjans de Comunicació, senyora Empar Marco Estellés, per a explicar el projecte de pressupostos 2019 destinats a la Societat, sol·licitada pel Grup Parlamentari Popular (RE número 113. 169)

El senyor president:

Continuem l'ordre del dia amb el punt sisé: compareixença de la directora general de la Societat Valenciana de Mitjans de Comunicació, d'Amparo Marco Estellés, per a explicar el projecte de pressupostos 2019 designats a la societat, sol·licitada pel Grup Parlamentari Popular.

Té la paraula la senyora Marco per 20 minuts.

La senyora directora general de la Societat Valenciana de Mitjans de Comunicació:

Senyories, comparec davant esta comissió per a explicar el projecte, l'avantprojecte, de fet, de pressupostos de 2019, a petició del Grup Parlamentari del Partit Popular.

Senyories, com ha dit el president de la Corporació Valenciana de Mitjans de Comunicació, Enrique Soriano, el context en el qual es formula l'avantprojecte de pressupostos de 2019, de la corporació valenciana de mitjans, que engloba la subvenció concedida a la Societat Anònima de Mitjans de Comunicació per a la prestació de serveis de televisió i radiodifusió, és el d'una entitat que es troba en procés de consolidació després d'haver obert totes les finestres d'emissió entre 2017 i el present exercici.

Vostés aprovaren en la Llei 6/2016, de servei públic de radiodifusió i televisió d'àmbit autonòmic, que el pressupost de la Corporació Valenciana de Mitjans de Comunicació no suposaria un import inferior al 0,3% del pressupost de La Generalitat, ni superior al 0,6%.

Els 68. 998. 360 euros que vam proposar en l'avantprojecte de pressupostos, i que així es va aprovar en sessió del consell rector, representa pràcticament el 0,3% del pressupost consolidat de La Generalitat per al 2019, és a dir, amb eixe pressupost estaríem en la forqueta més baixa que marca la llei 6/2016. D'estos quasi 69 milions de la corporació valenciana de mitjans passarien a la societat en el capítol de subvencions 52. 733. 572. Eixe seria el pressupost d'À Punt Mèdia; seria el pressupost d'À Punt Mèdia si esta cambra, si la cambra de les Corts Valencianes aprova el pressupost demanat i -com he dit- aprovat pel consell rector.

Senyories, hem demanat més pressupost per a augmentar i per a mantindre la qualitat del servei públic, i per a donar més servei públic. Una de les de funcions que se li ha encomanat a la societat anònima és que dinamitze el sector audiovisual en totes les vessants: en la producció, emissió i doblatge de continguts. I és el que estem fent.

S'han signat centenars de contractes d'adquisició de continguts de tot tipus, de ficció, d'entreteniment, infantils, esportius, culturals, etcètera, etcètera. I esta injecció de diners a l'audiovisual valencià s'ha traduït, en esta primera fase, en la creació de més de 2. 000 llocs de treball en un sector que tenia una desocupació de vora el 90%, i que havia vist desaparéixer més de la mitat de les empreses. Ara està renaixent i no volem decebre'l, estic segura que vostés tampoc.

Volem invertir en produccions audiovisuals per continuar fent continguts de qualitat, potencialment exportables a altres mercats bé nacionals o de l'exterior. Vostés ja han vist els nostres continguts, estem fent uns mitjans de qualitat i no volem baixar el nivell i espere que vostés tampoc. Alguns dels nostres programes interessen ja a altres autonòmiques, és una mostra que funcionem.

Senyories, hem de tindre suficient pressupost per mantindre la dinamització del sector audiovisual en el seu concepte més ample. Vostés saben que la difusió de la llengua té un cost; doblem al valencià, això té una despesa que s'ha de fer amb molt de gust. Volem dedicar en 2019 almenys 2,5 milions al doblatge, quasi 5 milions a programes d'entreteniment tant de ràdio com de televisió i per a la web, programes com Family duo, magazins, Bambant per casa, Comediants, Assumptes interns, Focus, Territori sonor, La Vall, i altres que anirem contractant.

Farem una inversió de més de 6 milions en programes culturals i divulgatius, programes com Plaerdemavida, Una habitació pròpia, Homenatges, Valentes, Emergents, Ciutats desparegudes.

Dedicarem quasi 4 milions a la ficció, i més que voldríem. Volem tindre més ficció pròpia. Tenim talent, tenim actors, guionistes, directors, i han de treballar ací, a la Comunitat Valenciana. Hem de recuperar els que han hagut de buscar-se la vida fora de la Comunitat Valenciana, volem que revertisquen ací el que han aprés.

Volem invertir quasi un milió d'euros en programació infantil i juvenil, tenim grans empreses d'animació i les hem d'aprofitar. Saben que apostem per «La colla», com li diem a l'espai infantil, han de rebre una alfabetització mediàtica perquè entenguen el valor del servei públic audiovisual, han d'escoltar el valencià, l'estudien, el parlen, i l'han de veure reflectit en els seus mitjans. À Punt està allotjant al seu web les produccions audiovisuals de centres educatius valencians (algú tus), han participat ja de moment 32 centres. Pretenem que el web siga una plataforma multimèdia participativa.

Senyories, hem de tindre una bona oferta informativa i esportiva; hem de fomentar els espais de ficció que ajuden a redreçar el sector cultural i audiovisual; hem de tindre una oferta divulgativa de la nostra cultura, tradicions, costums; s'han d'elaborar continguts de formació i que arriben als joves; hem de donar a conéixer a la ciutadania el nostre medi ambient, el paisatge, la geografia. En definitiva, hem de contribuir al creixement econòmic a través del foment de les indústries creatives del sector.

Per tot això, volem invertir 22. 860. 000 euros en continguts. El nostre contracte programa ens obliga a invertir almenys quasi 21 milions perquè, senyories, recorden que -com ha dit el president de la corporació- tenim un contracte programa, que és el garant del nostre pressupost i de les nostres inversions ja siga en continguts, com en tecnologia, o personal.

I així, el contracte programa diu que, seguint les indicacions de la comissió d'experts universitaris i la llei 6/2016, els mitjans públics audiovisuals han de ser un instrument essencial per al foment de la creativitat i la producció de béns culturals de la nostra comunitat, i per al desenvolupament de la societat de la informació i la comunicació per tal d'aconseguir el foment de la nostra cultura mediàtica que ha de dinamitzar i normalitzar la nostra llengua, la nostra identitat i la nostra diversitat cultural en el marc d'una societat del coneixement. Ho volem complir al peu de la lletra, i per això també destinem 4,5 milions a inversions, que estan en el pressupost de la corporació -ja ho saben- i no en els de la societat.

Ho ha apuntat el president de la corporació, necessitem l'adequació del control de l'estudi 2. Ara mateix està en SD i amb tots els sistemes obsolets. L'ampliació de Dalet, el sistema d'edició, per a millorar el rendiment de les contribucions en les delegacions i la velocitat de transcodificació de la plataforma multimèdia. Necessitem millorar la mobilitat de les motxilles 4G, dels descodificadors de les unitats mòbils, dels enllaços en general.

Senyories, hem fet una gran inversió en dotació tecnològica i ara necessitem mantindre eixa dotació, com ara millorar el sistema d'edició i producció d'informatius. Si no fem estes inversions de millora correm el risc d'haver de fer grans inversions cada ics temps per a actualitzar els sistemes. A això que volem fer de manteniment dels equips se li diu «sostenibilitat i eficàcia. » I encara ens queda l'estudi 1 que ajornarem la seua inversió a l'any 2020.

Senyories, volem uns serveis informatius competitius, que asseguren una bona cobertura de l'actualitat, amb formats atractius i millorant la capacitat de resposta als esdeveniments.

El 2019 serà un any triplement electoral -com ha dit el president de la corporació-: municipals, autonòmiques, europees, i que no en siguen més. Esta triple cita agafa a À Punt en ple procés de consolidació; de fet, al mes de maig encara no farà ni un any que haurem començat les emissions de la televisió i els estudis nous de la ràdio portaran mesos encara en marxa.

En condicions normals, la cobertura d'una cita electoral és una de les grans fites de la televisió. En el nostre cas tenim tres finestres, a més de les xarxes socials. Tot el que ha envoltat la posada en marxa de la corporació ha fet -està fent encara- que À Punt Mèdia estiga en el punt de mira de tot el món. Això fa que tinguem l'obligació de no decebre ningú i de no donar arguments a aquells que ens voldrien vore fracassar.

Totes les cadenes de ràdio o televisió, o diaris digitals del nostre entorn, tenen molta experiència en cobertures de cites electorals. Esta experiència fa que de convocatòria en convocatòria s'afegisquen continguts, funcionalitats, tecnologia i tot tipus de recursos que milloren tant el tractament de dades com el tractament informatiu.

En el nostre cas, si obviem que som una empresa nova i prenem com a exemple el que es feia a Canal 9, ens hem de remuntar a les eleccions municipals de l'any 2011. Esta referència ens queda molt lluny, molt allunyada perquè només parlaríem de televisió, i en tot cas de ràdio, però no de web.

Tots estos condicionants fan que enfrontar-nos a la cita electoral de maig de 2019 siga una empresa gegantina. Tenim encara dificultats tècniques i una plantilla justa per fer una programació; per fer una programació -digam- extensa, i hem d'afegir cobrir les eleccions de manera molt solvent.

S'ha de tindre en compte que per a la televisió es necessitarà tot un sistema de realitat virtual, 3D, robots de tractament de dades, i en este cas el preu no baixa de 200. 000 euros.

Per al web es necessitarà un espai dedicat a les eleccions amb la possibilitat de crear moviments interactius. A banda, durant la campanya electoral s'haurà fer seguiment dels líders, entrevistes, debats, etcètera, etcètera.

Tot això implica, a més de la inversió en tecnologia, equips de personal dedicats només a la informació electoral des de setmanes abans de la data marcada; els dies posteriors també es genera molta informació. És a dir, que estem parlant de generar molta informació i molts dispositius especials.

Saben que quan hi ha cites i notícies especials, com els incendis d'este estiu, o la gota freda en octubre o les pluges d'ara mateix, hem de fer un esforç de dispositius especials i disponibilitat de la plantilla. És l'essència del servei públic.

Miren, del 18 al 22 d'octubre, quatre dies de gota freda, es van fer més d'una trentena de directes, quasi seixanta vídeos de cobertura, un centenars de mencions territorials de localitats on els efectes del temporal eren notícia.

La població va poder estar informada de com evolucionava el temporal, de quines actuacions es feien i de quines mesures de protecció s'havien de prendre. Es va ampliar la durada dels informatius i també es van fer edicions especials. I això es fa sempre que cal muntar dispositius especials. Són també despeses extres. I es fa necessària una dotació pressupostària suficient per a tot açò. À Punt Mèdia ha d'afrontar despeses de contractació de serveis i dispositius.

El contracte programa no només marca les línies estratègiques que s'han de perseguir per a aconseguir una veritable prestació de servei públic, també concreta els percentatges i les obligacions que ha de complir la programació i el detall de les inversions anuals i plurianuals en infraestructures i tecnologia. Eixos mínims pensem que s'haurien de complir.

Però, a més, s'ha de tindre en compte que hem heretat, com ha dit el president de la corporació, un edifici que requerix reparacions a fons i manteniment. No pot ser que en la nova redacció continuem tenint goteres, ni en la façana de la nova ràdio, ni en l'arxiu, ni en l'arxiu, un arxiu tan estimat. No pot ser que tinguem un sistema elèctric tan deteriorat.

El pressupost d'esta partida extra, diguem, l'hem valorada més o menys en 4. 464. 000 euros, cinc milions si comptem la gerència que se suposaria per a la revisió de tots estos manteniment d'una enginyeria industrial.

Senyories, no demanem per demanar, volem ser eficients i sostenibles. No estem malbaratant, estem invertint. Lluitarem per tindre el major nombre d'ingressos en publicitat. En mig any hem aconseguit 600. 000 euros en publicitat de televisió, ràdio i web. I això des del mes de juny que descobriren la televisió, incloent els mesos d'estiu.

Els valencians i les valencianes han estat quasi cinc mesos, cinc anys, perdó, sense mitjans públics. À Punt està donant-se a conéixer en este moment. Necessitem trajectòria, campanyes de sintonització, de visibilització dels nostres mitjans. I estem segurs que augmentarem els ingressos de publicitat.

Senyories, som molt conscients, som molt conscients, molt, que hi han moltes necessitats i que la Comunitat Valenciana està infrafinançada. I també -i tant que ho sabem! - ho contem per totes les nostres finestres. Són vostés els que han de decidir les necessitats dels valencians i les valencianes.

Però, mire, segons l'Institut Valencià d'Investigacions Econòmiques, l'IVIE, per cada milió d'euros de despesa en els mitjans públics de comunicació, la renda de la Comunitat Valenciana pot augmentar en 0,9 milions d'euros i generar o mantindre vint-i-cinc llocs de treball a l'any. Un sector sòlid vol dir que els llocs de treball es consoliden i els seus productes es projecten més enllà de la Comunitat Valenciana. Eixa dada no cal oblidar-la.

No els repetiré l'argument del president de la corporació, que som els mitjans públics més barats en relació als altres habitants, no els ho repetiré. I això tenint en compte que tenim llengua pròpia. Només els recordaré que nosaltres paguem 11 euros per habitant i any, mentre que la mitjana de les comunitats autònomes en llengua pròpia és de 41 euros per habitat i any.

I els faré una comparativa, que crec que mereix la pena. Vostés van tindre la possibilitat d'escoltar en esta comissió al director general de radiotelevisió pública gallega, al senyor Alfonso Sánchez. Ho va fer en febrer de 2016, quan va comparéixer en la ronda de compareixences d'experts per a l'elaboració de la llei sobre el servei públic de ràdio i televisió públiques. Crec que ho recordaran.

En aquell moment va apuntar idees que jo també subscric, va defensar l'existència d'una televisió pública ben dotada per a poder adquirir produccions fetes al mateix territori, fonamentalment, produccions de ficció, que són les que tenen un major impacte en el sector audiovisual. Va dir que el sistema públic audiovisual té una importància estratègica per a acompanyar la indústria audiovisual gallega, sempre i quan no hi ha una situació de dependència. Va defensar les emissions en llengua autòctona, com a un valor inherent al servei públic de les ràdios i televisions públiques en comunitats amb llengua pròpia.

La política d'inversió continuada en el sector audiovisual ha donat a Galícia els seus fruits en un doble sentit. En primer lloc, la televisió gallega és la segona més vista d'entre les autonòmiques, amb una quota de pantalla que se situa entre el 9 i el 10%. En segon lloc, s'ha creat un sector audiovisual gallec potent. Hi ha 412 empreses, tenen 624 milions de facturació i 4. 000 llocs de treball directes.

El bon moment del sector audiovisual gallec no es pot atribuir exclusivament a la presència de la televisió autonòmica, però el sector reconeix que la seua força residix en bona part en una política audiovisual global on els recursos com els que nosaltres plantegem ací s'orienten a l'adquisició de productes audiovisuals del mateix territori.

Recorden que la població de Galícia és de 2,7 milions d'habitats i la nostra de 5 milions d'habitants. Els seus pressupostos autonòmics són de 9. 850 milions i els nostres, si se consoliden en 2019, de 23. 341. 000; que la seua aportació pública a la seua radiotelevisió autonòmica és de 101 milions i la nostra de 55, si es consolida el que vostés demanen.

Per a acabar, senyories, no voldríem entrar en un infrafinançament estructural que hipotecara el projecte dels nous mitjans públics d'À Punt Mèdia. No és el mateix invertir en produccions audiovisuals low cost que fer-ho en continguts de qualitat, potencialment exportables a altres mercats, bé nacionals o de l'exterior.

És important la difusió i la protecció de la llengua pròpia, tant per a l'emissió de programes com per a la capacitat de crear continguts transmèdia amb aplicacions didàctiques. I cal fer bons informatius, com he dit, amb el desplegament necessari, competitius, que donen servei públic, que donen presència a tota la Comunitat Valenciana, que asseguren cobertures que siguen dignes, i atractius amb capacitat de resposta. Uns informatius que es mereixen els mitjans autonòmics.

Senyories, supose que vostés són conscients -i crec que sí, perquè ja també ho ha dit el president de la corporació- que aplicant el percentatge mínim de la forqueta que marca la llei i el contracte programa, és a dir, el 0,3% dels pressupostos de La Generalitat, la xifra que s'hauria de transferir en 2018 és de 59. 870. 000 euros i no la de 55 milions, com tenim assignada.

No obstant això, hi ha arguments que ens fan ser comprensius amb eixe dèficit de dotació pressupostària per a enguany. L'activitat de servei públic obrirà només set mesos de l'exercici anual en el cas de la televisió, perquè començàrem el 10 de juny, i en ràdio, en graella completa, des de l'octubre passat. Això vol dir que els costos han sigut inferiors a un exercici complet.

També ha existit una borsa de produccions seleccionades per l'alt consell consultiu, que ha rebaixat d'igual manera la inversió en continguts i s'ha produït una entrada escalonada de personal, de forma que el capítol I s'ha cobert en la seua totalitat. No s'ha gastat la massa salarial pressupostària en el primer moment per a tot l'any.

El dèficit estava justificat en 2018, però això no passarà ja en 2019. En 2019 estan totes les finestres obertes, tenim el personal i necessitem més continguts. Hem de renovar graelles i apostar per produccions noves. I els serveis informatius han estat oberts en tres finestres, com els he dit, web, ràdio, televisió, a més de les xarxes socials. I això ja ho és tot l'any i les vint-i-quatre hores al dia.

Acabe com he començat: demanem el pressupost necessari per a consolidar el projecte, per a fer qualitat, per a dinamitzar i per a invertir en la indústria de continguts i de continguts digitals.

Gràcies.

El senyor president:

Moltes gràcies, senyora Marco.

Té el torn d'intervenció ara el grup parlamentari que ha sol·licitat la compareixença, el Grup Parlamentari Popular, el senyor Bellver. Deu minuts.

El senyor Bellver Casaña:

Moltes gràcies, senyor president.

Senyora Marco, benvinguda.

Tinc de reconéixer que tinc un problema per a fer la meua intervenció, i és que no estic molt segur si el pressupost que ha plantejat la directora és el pressupost que consta en els pressupostos o és el pressupost que vosté ha sol·licitat. Jo he entés que és el pressupost que vosté ha sol·licitat el que està defensant hui ací. El que consta en els pressupostos, és a dir, en l'avantprojecte, en els 42 milions per a la societat i els 55 per a la corporació. Això és el que vosté ha estat… És que m'ha paregut en determinada part de la seua intervenció que el que vosté estava defensant era el pressupost que vosté va presentar en el seu dia a la corporació i que va ser aprovat per la corporació.

Aleshores, clar, tinc molt difícil poder continuar la meua intervenció si no sé exactament a quin d'estos dos pressupostos s'ha referit. (Veus) Pel Consell. Perfecte. Moltíssimes gràcies.

I, mire, abans de començar, gràcies i enhorabona per la seua valentia. Volguí dir en el seu dia, o crec que li ho vaig dir, quan va ja vosté anunciar, encara que el president de la corporació se negà a dir-ho, que vosté anava a demanar més pressupost. I enhorabona per vindre ací i defendre el seu pressupost. Perquè este no és el pressupost que mosatros estem analitzant, el pressupost que mosatros estem analitzant és un pressupost distint a què vosté està defensant ací.

I m'agradaria saber, i és ja una de les preguntes que li faig, ¿el Consell s'ha ficat en contacte en vosté com a directora general de la societat per a dir-li: «Oiga, el presupuesto que le vamos a aprobar no es el que usted ha solicitado y, por tanto, siga adelante. »?

Mire, jo el problema de legislar, com se legisla en esta legislatura, té les seues conseqüències i les estem vivint i vosté les està patint directament. Ací en la llei del consell audiovisual vàrem incorporar una esmena que modificava la llei de creació, on li varen dir a vosté, quan ja tenia la radiotelevisió en marxa, li varen dir: «No, a partir de ahora, usted solamente se puede gastar un tercio del presupuesto en personal. »

Però com no se quedaven tranquils en açò, hui la responsable del Grup Socialista ha anunciat una esmena. Jo no sé quina esmena és, però, vaja, pel que he pogut llegir en els mitjans de comunicació, deu ser eixa esmena que lleva l'obligació de gastar… o de límit d'un terç per al gasto de personal. Si és aixina, continuem en el trilerisme legislatiu, continuem en el trilerisme parlamentari i continuem en el trilerisme pressupostari.

Mire, hui ací algú ha dit: «Se ha dicho que con los 55 millones no se pueden conseguir los objetivos. » No a soles s'ha dit això, s'ha dit: «Con los 55 millones no se pueden conseguir los objetivos», vosté ho reitera, però a més diu alguna cosa més: acusen el Consell de no estar complint la llei, cosa que també estaria bé. La veritat és que jo açò no ho havia vist mai, i ja tinc certa experiència en l'administració pública i certa experiència parlamentària. I jo mai havia vist ací a ningun responsable de ningun ens, ni de ninguna institució, ni de ninguna empresa o societat que vinga ací a dir-li al Consell que està aprovant-li els pressupostos: «vostés no estan complint la llei. » Però, bé, alguna vegada tenia de ser la primera, i esta ho és.

També li vull fer una altra pregunta. Si s'han dirigit a vostés per a explicar-los que no van a aprovar el pressupost que vosté està hui defensant hui ací, però que no és el pressupost que mosatros estem analitzant. ¿En algun moment s'ha produït una conversació en què li han dit: «Pero no te preocupes cuando pasen las elecciones te daremos el dinero. »?

Mire, parlant d'incomplir…, la pregunta que li estic fent no és una pregunta causal o que… la pregunta de si cuando pasen las elecciones te daremos el dinero, és molt important. I, vaja, és important també el que vosté conteste.

Però li dia si estem parlant d'incomplir les normes, què és el que estem fent ací? Al final, ací el que estem fent, vostés i mosatros, és incomplir les normes. Aprobamos una norma que dice: limitamos el presupuesto de personal de la corporación y de la sociedad a un tercio, pero como no lo vamos a cumplir, modificamos la ley a través de una enmienda de acompañamiento.

Però és que, desgraciadament, allò d'incomplir la norma no és exclusivament una qüestió del tripartit a l'hora de legislar. Vosté m'imagine -clar que sí- que coneix l'informe de fiscalització de la Societat Anònima de Mitjans de Comunicació de la Comunitat Valenciana. I en este informe, doncs diuen coses que, la veritat, si vostés són els que vénen ací a fer les coses distintes, mare meua, i Déu mos pille confessats.

Mire, diu, «durant el 2017 la SAMC ha contractat sense la prèvia realització de processos selectius que garantixquen el compliment dels principis d'igualtat, publicitat, mèrit i capacitat». «En ninguno de los expedientes revisados consta que la SAMC, antes de formalizar los contratos, haya requerido a los contratistas que acrediten los requisitos de capacidad, solvencia y no vinculación con la Corporación Valenciana de Medios de Comunicación y con la SAMC. » Es decir, no han cumplido la obligación de comprobar la no vinculación de los contratos con la Corporación Valenciana de Medios de Comunicación.

Vosté sap si algun conseller de la Corporació Valenciana de Mitjans de Comunicació ha preguntat sobre la situació en què es troba el senyor César Martí? Clar, és que és curiós que es donen estes coses però que, a la vegada, la corporació, quan firma. , en este cas la corporació i la societat, quan firma contractes no mira quin és el grau de relació d'eixos contractants amb la corporació i amb la societat.

Però, continua el tema i parla d'altres coses també curioses, este informe. I diu: «Además de lo anterior, la SAMC no verifica la obligación de que las productoras estén al corriente de las obligaciones tributarias autonómicas. No consta evidencia de la recepción de los proyectos por parte de la SAMC requerida por los propios contratos. » Però si tot açò és greu, n'hi ha una altra cosa que des del meu punt de vista encara és més greu. Ací algú dia, «hombre, yo estoy seguro que eso no se hace desde la mala fe». Això només es pot fer des de la mala fe, el que li vaig a dir. Si no fóra tan greu seria per a fer xistes de com vostés tracten els contractes menors, com si foren vostés El Corte Inglés.

El senyor president:

Vaja finalitzant, per favor.

El senyor Bellver Casaña:

. -sí, acabe de seguida, senyor president- y la sociedad, firmando su directora, oye, contesta a esas cosas. Y presenta hasta trece alegaciones.

Por tanto, señora Marco, esta es la forma de hacer del tripartito. Esta es la forma de hacer de la gente que ha elegido el tripartito para ponerse enfrente tanto de la corporación como de la sociedad. Y, desgraciadamente, así les va.

El senyor president:

És el torn del Grup Parlamentari Ciudadanos. Senyor Subiela, per quatre minuts.

El senyor Subiela Chico:

El senyor president:

És el torn del Grup Parlamentari Podemos-Podem. Té vosté quatre minuts, senyor Montiel.

El senyor Montiel Márquez:

Gràcies.

Bon dia, senyora Marco.

A mi m'agradaria separar la meua intervenció en relació al que vosté ha dit en dos blocs. Un és. , si volem comencem pel -entre cometes- el que és fàcil, l'informe de la Sindicatura de Comptes. Li hem dit abans al president de la corporació i vull dir-li a vosté també. , n'hi ha un problema, açò no és un mitjà de comunicació a l'ús, és un mitjà de comunicació de nova planta, és un mitjà de comunicació de servei públic, és un mitjà de comunicació controlat per la ciutadania i per les Corts Valencianes que la representem.

Clar, n'hi han coses en l'informe de la Sindicatura de Comptes que jo, torne a dir, jo crec que són problemes de falta de rodatge, de falta de personal especialitzat, de coses que en la ment del, digam, els professionals de la comunicació no estan, però que en la ment d'un gestor públic han d'estar. Per exemple, un registre d'entrada de factures. Això és elemental i això es resol en quaranta-huit hores. O la firma de l'òrgan que aprova les normes de contractació. Açò se soluciona en setanta-dos, etcètera, etcètera, perquè són qüestions de procediment intern, de funcionament, d'organització mínima, no?

Però, clar, n'hi han altres coses que sí que necessiten un pla a mitjà termini, no? Per exemple, la confusió que es produïx des del mateix moment de la pàgina web i del perfil del contractant entre la corporació i la societat, i açò és fàcil, és relativament fàcil de solucionar i cal tindre un pla de treball per a solucionar-ho.

Però n'hi han altres problemes que poden derivar en situacions com li explicava abans al president del consell rector, poden cronificar-se i derivar en problemes molt més greus. Per exemple, els mètodes de control; per exemple, que el responsable dels contractes, de cada un dels contractes no exercixca realment les funcions que li corresponen. Això pot ser molt greu, perquè és un espai, és un espai buit, és un espai en què se poden produir o emparar situacions d'irregularitat o no exigir el compliment dels terminis o no demanar al contractista que no avale o garantitze les quantitats que percep a compte, els anticipos, les bestretes.

Tot açò són defectes d'aplicació de la Llei de contractes del sector públic que en una part sí que afecta la gestió de la societat i, per tant, jo crec que li dic ara a vosté, com li hem dit abans al senyor Soriano, exigim un pla de treball, un pla concret perquè açò no torne a aparéixer en l'informe de fiscalització de la sindicatura de l'any 2019, o siga, el que se referirà a enguany.

I després n'hi ha una segona part que jo crec que és molt més complicada i que hem d'abordar des d'una altra manera. Jo entenc que per unanimitat aprovàrem en la llei d'acompanyament del consell audiovisual una esmena que modificava la Llei 6/2016, per la qual se ficaven uns límits a les despeses de personal. I quan açò se va aprovar, en maig del 2018, el disseny previ de l'estructura, de l'organització del projecte de radiotelevisió valenciana, la dinàmica de creació de la radiotelevisió valenciana anava a una velocitat ja diferent, i que n'hi ha un desacoblament.

Jo ho puc entendre però també hem d'entendre que la llei és la que definix el marc de joc d'un mitjà de comunicació públic com aquest. I, per tant, jo crec que vosté, valenta, em costa que ho és, però, clar, en este moment és el consell el que no ha presentat a estes Corts un projecte de llei que incloga el que vosté necessita. És que el consell.

El senyor president:

Vaja finalitzant.

El senyor Montiel Márquez:

. ha presentat un projecte de llei que no parla d'allò que parlava el seu avantprojecte. I ahí n'hi ha una disfunció. I nosaltres estem examinant un projecte de llei que parla d'una altra cosa i d'unes altres xifres. I ahí jo crec que haurien de pensar que alguna cosa no està funcionant.

Gràcies.

El senyor president:

Per quatre minuts, té ara la paraula el portaveu del Grup Compromís, senyor Ferri.

El senyor Ferri Fayos:

Moltes gràcies, senyor president.

Senyora Marco, benvinguda. Gràcies per la seua compareixença.

Quan parlem de mitjans públics estem parlant d'una doble vessant. Els mitjans públics tenen dos funcions primordials i, a més, al nostre territori. La primera és la de servei públic en si, no? , un servei públic que ha d'enfortir la democràcia, que ha d'acostar la informació a la terra a la qual està prestant eixe servei, que ha de servir en dies com aquests de pluja perquè la gent estiga informada i assabentada de quins són els riscos, quines són les conseqüències que poden tindre i, també, en eixe enfortiment de la democràcia també ha de prestar especial servei en èpoques d'eleccions. I sabem que l'any que ve serà un any que a priori té tres eleccions, locals, autonòmiques i europees, i que pogueren ser unes altres, no?

També té una vessant econòmica, i vosté ho ha ressaltat abans. Ho ha ressaltat també el president. Una vessant econòmica que afecta un sector com és l'audiovisual, que és un sector que quan es va tancar Canal 9, nosaltres ho déiem, no? , era com si. , quan es va tancar Canal 9 és com si hagueren tancat la Ford de l'audiovisual, no només pels llocs de treball directe que generava, que en aquella època n'eren molts per coses que s'han comentat abans: quan una plantilla no agradava a un determinat president, la doblava i ja està, no passava res.

Eixa vessant econòmica és molt important. I per això també, quan redactàvem la llei, quan estàvem en eixa ponència de redacció de la llei, una de les esmenes que més vam parlar i més es va tractar va ser la de les limitacions d'eixe pressupost, una limitació per dalt, però també una limitació per baix.

I a mi em sorprén que els grups que m'han precedit sempre parlen d'una limitació que va vindre a posteriori que vosté presentara el seu projecte, una limitació que va vindre a posteriori que la televisió ja estiguera engegada, que és la limitació del terç de la plantilla, però mai parlen d'exigir allò que és… que fica la llei de l'audiovisual, la llei de la Corporació Valenciana de Mitjans de Comunicació, que és eixe límit per baix, que és el 0,3 del pressupost.

I a mi em preocupa, perquè, a més, en eixa funció de servei públic que té la televisió, una televisió en un territori que té dos llengües, una televisió en què li exigim que no només tinga eixes dos llengües, estiguen doblades les pel·lícules, estiga doblat tot el que es presta, sinó que a més, si pot ser, que tinga també una tercera llengua, que és l'anglés.

Per tant, si la comparem amb altres territoris, amb la inversió que es fa en altres territoris que tenen una llengua, ja estem per davall, estem per davall en inversió en altres territoris que només tenen una llengua. Per cert, alguns d'ells, com hem nomenat abans, amb pressupostos aprovats per PSOE i Ciutadans, amb pressupostos aprovats per PP, PSE. , bé, pel Partit Popular, com és en Canàries, etcètera, etcètera.

Per tant, ja d'ahí partim d'una situació precària, i una situació precària que jo estic segur que tots els grups ací presents estem d'acord que cal potenciar el nostre sector audiovisual per a generar llocs de treball, per a tindre un sector audiovisual potent que ens permeta projectar-nos al món.

I, per tant, no entenc com ningú ací, a banda de vosté, i sembla que Compromís, estem reclamant que es complisca la llei que vam aprovar tots els grups ací, que és que l'article. en el seu article 38, el pressupost arribe al 0,3% de tot el pressupost de la Generalitat valenciana.

I això té una conseqüència greu, i eixa conseqüència greu pot ser que és que el nostre sector audiovisual acabe quedant-se en. , si podia ser un sector audiovisual dels més potents de l'estat espanyol, acabe quedant-se en ser un sector audiovisual mitjanet i que altres productores d'altres territoris acaben copant les produccions de la nostra televisió, perquè el nostre sector no ha acabat d'arrancar.

Per tant, gràcies per la seua valentia i a continuar treballant.

Moltes gràcies.

El senyor president:

És el torn del Grup Parlamentari Socialista, la senyora Peris, per quatre minuts.

La senyora Peris Cervera:

Gràcies, president.

Senyora directora, senyora Marco, benvinguda a esta comissió.

Hi ha una part de la seua intervenció, de la seua explicació del projecte de pressupost que s'havia elaborat des de la corporació que han sigut ja debatuts en la primera intervenció. Per tant, algunes coses ja s'han dit. Vosté les ha ratificat. Són les raons que expliquen per què vostés demanen. per què plantegen la necessitat que eixe pressupost s'incremente. I són raons vàlides i raons raonables.

Nosaltres hem dit en l'anterior compareixença que, efectivament, el PSPV i Compromís hem presentat a la llei d'acompanyament una esmena que ve a intentar resoldre en part la incoherència que suposa una modificació de la Llei 6/2016, feta a posteriori que vostés estigueren funcionant, que és la que limitava el terç del capítol I. I, per tant, creem que amb eixa mesura podem estar dins del compliment de la llei.

En segon cas, senyora Marco, quan parlem de la llei, en el 0,3 del pressupost consolidat, fixe's que inclús podem estar en un debat tècnic, que no és la meua. interés ficar-lo ací. Però si se comptabilitza en el 0,3 tot el pressupost de La Generalitat, tenim d'explicar que el que és la tercera conselleria de La Generalitat, que és la conselleria de deute, els cinc mil y pico milions que paguem de deute, se comptabilitza també per a plantejar l'increment del pressupost de la radiotelevisió valenciana. En fi, no és com massa, com massa correcte.

Però, en qualsevol cas, eixe és un debat tècnic, i nosaltres anem a intentar fer tot el possible per a poder acoblar el compliment de la llei per part de la corporació.

En segon lloc, nosaltres compartim -ho hem dit des del principi-. I a més, estic convençuda que a més vostés ho estan fent, i estan preocupats, i a més avançant en la dinamització del sector audiovisual, que algú parlava abans de la quantitat de llocs de treball que crea, més allà dels directes que se creen en la corporació.

Vaig tindre l'oportunitat, crec que el dissabte, de vore la gala del sector audiovisual en À Punt. I fixe's, en les intervencions estaven ficant en valor el gran talent de la indústria del sector audiovisual i -una cosa que me pareixia molt important- la posada en valor de l'oportunitat que torna a tindre el sector audiovisual en la Comunitat Valenciana.

Per tant, el que hem fet, ho hem fet bé i el sector ho està reconeixent.

A nosaltres ens agradaria. , si vostés estigueren en condicions de poder aterrar-nos eixos compromisos extraordinaris quan vosté fa referència a les fites electorals, que també els meus companys li han preguntat per eixos temes.

I en relació a les necessitats de reformes dels edificis, li podria dir, senyora Marco, que les infraestructures públiques a la Generalitat valenciana no estan tampoc en les millors condicions. I, per tant, que sent raonables les peticions que vostés estan plantejant, tan raonables com les que presenten altres consellers i conselleres, que cal acoblar en els recursos escassos que té esta comunitat, que a més patix l'infrafinançament.

I fea referència a les paraules del director general de la televisió galega. És de veres, ells han aconseguit tindre una bona situació, un impuls de la indústria audiovisual. Tenen 10 milions d'ingressos de publicitat, que és una dada important.

I després diré una altra cosa. La comunitat galega té un 18%.

El senyor president:

Vaja finalitzant, per favor.

La senyora Peris Cervera:

. -i acabe- de dèficit. La Comunitat Valenciana en té un 42%. I acabaré dient-li que el mateix director digué que no cometem l'error de col·locar el 50% del pressupost d'una ràdio i una televisió en capítol I. Per tant, per a tots n'hi ha.

Gràcies.

El senyor president:

Per a contestar a les preguntes dels portaveus dels grups parlamentaris, tornem a donar-li la veu a la compareixent, senyora Marco, per deu minuts.

La senyora directora general de la Societat Valenciana de Mitjans de Comunicació:

A veure. Jo he parlat de l'avantprojecte que nosaltres hem presentat, l'avantprojecte que va aprovar la corporació, lògicament. I no. , vull dir, nosaltres hem presentat el pressupost i no. jo no he tingut ningun contacte absolutament amb ningú, ni ningú m'ha dit res del que vosté ha dit.

Respecte a l'informe de la Sindicatura de Comptes, que tots vostés han fet referència, a vore, esta direcció general respecta molt este òrgan estatutari, però -no sé- valorem les seus conclusions i estem adoptant totes les recomanacions per a poder millorar la nostra gestió. Estic d'acord amb el senyor Montiel que cal millorar-la. En alguns casos, eixes millores ja estan implementant-se, vull dir, ja s'estan fent i fins i tot abans de l'informe de la fiscalització de comptes. Vull dir, que nosaltres també hem trobat. , és una empresa que està naixent i anem acoblant-mos i anem millorant les coses.

Vull dir, és que ho trobe molt lògic que el primer any d'existència d'una societat, en unes condicions de creació precàries de mitjans de personal, hagen passat estes coses. Però considere que això s'està esmenant i que l'estructura consolidada de l'empresa permetrà que tot això no passe en el segon informe de la Sindicatura de Comptes.

De totes maneres, vull ressaltar que en cap cas en l'informe de la sindicatura diu que no s'han. vull dir, que no s'han detectat errades en el tancament de l'exercici que obliguen a reformular els comptes. Vull dir, que no. , tampoc són errades que no se puguen solucionar.

I desconec la resposta a les al·legacions de què vostés estan parlant. Supose que vostés les tenen i jo no les tinc encara.

Respecte a les subvencions que parlava el senyor Subiela en produccions, en llargmetratges i en documentals són les que hi ha en el mercat, són coproduccions i estarà a preus de mercat. Vull dir, no vegem que hi haja cap problema que n'hi hagen aportacions de coproduccions de 30. 000 euros i altres més altes. Vull dir, són. , l'Institut Valencià de Cultura també fa les seus aportacions i, bé, són preus de mercat. No sé on està l'error en això que vosté diu.

I, evidentment, no estem fent una programació low cost, estem fent una programació de qualitat, evidentment. Jo crec que això se veu. I és el que continuarem fent, continuarem fent una programació el millor que puguem, amb la dotació pressupostària que tinguem, que espere que siga la suficient com per a poder mantindre la qualitat. És això el que estem dient, mantindre la qualitat.

Nosaltres, en 2018, no teníem encara totes les finestres obertes i, com els he dit, en 2019 sí. Per tant, el que demanem és raonable. Demanen mantindre eixa qualitat en uns mitjans que ja estan tots en funcionament i que van a estar en funcionament ja tot un any. Vull dir, no crec que siga res rar.

Bé. I el que els deia, nosaltres el pressupost el demanem per a consolidar les inversions. Si les inversions no es poden fer, aniran més lentes i, per tant, tot se ralentitzarà. I fer créixer la indústria audiovisual. Hem creat ocupació i hem posat en marxa el sector. I el que el sector mos reclama -i perdonen que els ho diga, però els ho reclamarà a vostés també- és poder invertir. Vull dir, que quan vinguen les empreses de doblatge i mos diguen: «No, és que hem de fer més doblatge. », bé, és que haurem de tindre els diners per a poder invertir en això, i en ficció, i en animació. Si no, proporcionalment, s'haurà de reduir eixa inversió que estava prevista en el contracte programa. A nosaltres no ens agradaria. I si ha de ser així, vostés ho han de decidir.

I ja està. Vull dir, que crec que més o menys he contestat a tot el que vostés m'han preguntat. Vull dir, que m'ha sobrat temps.

El senyor president:

El segon torn d'intervencions. El grup sol·licitant, senyor Bellver, per quatre minuts.

El senyor Bellver Casaña:

Moltes gràcies, senyor president.

Senyora Marco, quant val per a vosté la paraula del president, el senyor Ximo Puig? Ho dic, perquè, clar, ací he sentit acusacions «de los partidos, de quienes están intentando bloquear, de quienes. » Ximo Puig, en els mitjans de comunicació: «No habrá aumento de presupuesto en À Punt en 2019. La partida prevista para el pago de nóminas no será superior a 18,3 millones de euros. » Quina part no entén d'açò?

Mire, arribava preocupat a esta compareixença. Me'n vaig a anar, pel que es veu, me'n vaig a anar molt més preocupat. No és que per a vosté no tinga ningun valor la paraula del president de La Generalitat, que ja és greu. Jo dia al principi de la meua primera intervenció que alabava la seua postura valenta -i ho torne a dir-, està sent vosté molt valenta, però a la vegada està sent vosté molt irresponsable.

Per això li tinc de preguntar, senyora Marco, on va vosté a aplicar els retalls, les retallades? Se'n recorda? Si no va a retallar en personal, tindrà de retallar en continguts. On? Al final, va a resultar que tot això que diuen vostés tantes vegades, «que lo importante para nosotros es el sector audiovisual valenciano», és mentida, perquè no va a tindre més remei, vist el que s'està anunciant ací, que no va a haver limitació des del punt de vista de personal, no va a tindre més remei que retallar en eixe sector audiovisual de què tant parlen, no va a tindre més remei.

Mire, jo ja vaig dir -no sé si ho recordaran els membres d'esta comissió-, però quan s'aprovà la llei de l'audiovisual valencià, jo vaig dir que era una irresponsabilitat intentar modificar la llei de creació de la radiotelevisió valenciana a través d'una addicional en la llei audiovisual. Tots varen dir: «No, no, esto hay que hacerlo y hay que hacerlo ya». Ara pel que es veu, pel que es veu no, pareix ser que tot el món està d'acord en què això n'hi ha que tirar-ho cap enrere. Bé, doncs, esta és la forma de legislar del tripartit.

Bé però mire, jo li volia. , clar és que vostés vénen ací, diuen les coses i després resulta que es que los demás estamos intentando bloquear y boicotear i el que jo estic fent és utilitzar informes que li puc garantir que no els ha fet Jorge Bellver. És més, li puc fins i tot garantir que no els ha fet el Partit Popular.

Mire vosté ve ací i diu: «No, pero yo no he tenido que reformular las cuentas», doncs és mentida. Vosté ha tingut que reformular els comptes, en este cas, en l'exercici del 2017: «Fueron formuladas las cuentas por la directora general de la sociedad administradora única de la sociedad el 29 de marzo de 2018. Dichas cuentas fueron reformuladas posteriormente el 21 de junio». Clar, això ho diu l'informe de la sindicatura, és que no ho estic dient jo ni una carta que m'he trobat per ahí. És l'informe de la sindicatura.

Vosté ve ací i diu: «Però no he tingut que reformular els comptes». I la gent m'imagine que es quedarà satisfeta doncs amb això ens quedem. Però el que no pot vindre vosté ací és a enganyar.

Mire, diu vosté -i per això li deia és que me'n vaig més preocupat de com arribava- diu vosté. , jo ha fet menció a les al·legacions que vosté ha presentat, que ninguna de les tretze al·legacions que vostés han presentat ha sigut acceptada per la Sindicatura de Comptes, però el que més em preocupa es que diu vosté: «Es que yo desconozco la contestación a esas alegaciones que ustedes tienen». Oiga es que la contestación a esas alegaciones que ustedes tienen, que yo tengo, están en el informe de fiscalización de la Sociedad Anónima Mitjans de Comunicació de la Comunitat Valenciana.

Que no son unas alegaciones o unas contestaciones a alegaciones que el señor Síndic de Greuges ha tenido a bien mandarle a Jorge Bellver. És que estan en l'informe que està fiscalitzant la seua societat, la societat que vosté dirigix, i vosté no té ni idea, ni idea.

I per últim, clar, jo torne a dir es que la falta d'experiència.

El senyor president:

Finalitze, per favor.

El senyor Bellver Casaña:

Sí, acabe de seguida, senyor president.

La falta d'experiència, no tenim. , no mire, si la llei li diu que vosté per a adjudicar un contracte menor té que demanar tres propostes si es de 6. 000 euros i vosté ve ací amb una tarifa plana i adjudica els contractes per 5. 995 euros para evitarse tener que pedir tres propuestas, això no és una falta de coneixement, això està molt premeditat i fet amb tota consciència, mala consciència espere.

El senyor president:

Té el torn de paraula el portaveu del Grup Parlamentari Ciudadanos, senyor Subiela.

El senyor Subiela Chico:

Yo ya le pregunté, porque he buscado ahora la documentación porque me extrañaban los importes por capítulo de alguna de las series. Claro es que se ha contratado en la forastera que es La Vall ¿no? Si no me equivoco ¿no? ¿No es La Vall? (Veus) Bueno pues, no me acuerdo cuál era la que había cambiado de nombre, pero la forastera que está contratada son 104. 000 euros por capítulo (inintel·ligible) . en 450. 000 euros, oiga. (Veus) Bueno, pues páseme usted los datos correctos porque son los que están publicados. (Veus)

El senyor president:

Senyor Montiel? No?

Senyor Ferri?

Senyora Peris?

Doncs per tancar la compareixença, i per cinc minuts, té la paraula la senyora Marco.

La senyora directora general de la Societat Valenciana de Mitjans de Comunicació:

Miren, la paraula del president de La Generalitat no la posaré mai en dubte, la tinc en molt alta estima i, en absolut, criticaré al president de La Generalitat, en absolut.

Vull dir, ací no estem parlant d'això. Estem parlant de que nosaltres tenim unes necessitats i les defensem. I jo com a directora d'una entitat pública doncs la defense. Vull dir, estem demanant el pressupost que la llei que vostés van aprovar ens correspon i ho estem demanant per necessitat i per a dinamitzar el sector, com he dit, no?

No volem estar de cop al capdavant de l'audiovisual del mundo mundial, no és això, senyor Subiela. Ho farem poc a poc, evidentment, ho farem poc a poc. I ho farem en la mesura en què vostés consideren que ho hem de fer, vull dir, si ens donen menys pressupost ho farem més poc a poc. Això és una evidència.

D'on traurem? Doncs quan tinguem el pressupost sabrem. , nosaltres no hem fet pressupostos amunt i avall a vore. , depenia del que anàvem a tindre, no? Quan tinguem un pressupost sabrem com el repartim. Evidentment, ens agradaria complir el contracte programa on allí estan les inversions que s'han de fer en continguts i, fins i tot, quin tant per cent de cada contingut: Quin tant per cent per a entreteniments, quin tant per cent per a cultura. , vull dir, ens agradaria complir-ho.

Si no podem complir-ho, de manera proporcional haurem de reduir-ho. Però l'incompliment del contracte programa també vindrà per el pressupost que tinguem. Això és una evidència, no?

I bé, ja li passaré les dades que vosté demana perquè no són eixes. Vull dir, la inversió en ficció, nosaltres tenim en el perfil del contractant uns preus i no corresponen als que vosté està dient, però bé, ja li ho passe, no hi ha cap problema.

El senyor president:

Bé, moltes gràcies, senyora Marco.

Acomiadem a la compareixent i ens queda encara un punt de l'ordre del dia. (Soroll i veus)

Pronunciament de la comissió sobre la sol·licitud de compareixença de la directora del centre territorial de TVE a la Comunitat Valenciana, senyora Arantxa Torres Álvarez, per a explicar el nou criteri informatiu del centre territorial i la manca de compliment dels principis de neutralitat, pluralitat i independència, sol·licitada pel Grup Parlamentari Popular (RE número 112. 228)

El senyor president:

Senyories, passem al punt setè de l'ordre del dia: Pronunciament de la comissió sobre la sol·licitud de compareixença de la directora del centre territorial de Televisió Espanyola a la Comunitat Valenciana.

Algun grup té la intenció d'intervindre? (Veus) Vol intervindre? No? (Veus i rialles)

Veig que el consens col·lectiu és important, eh! (Veus)

Passem directament a la votació. Vots a favor? (Veus) Per unanimitat.

(S'alça la reunió a les 14 hores i 35 minuts)

