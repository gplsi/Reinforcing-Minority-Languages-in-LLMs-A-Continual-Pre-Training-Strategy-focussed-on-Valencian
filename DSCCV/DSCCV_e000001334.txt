Comissió de Seguretat Nuclear realitzada el dia 25 de novembre de 2009. Comença la reunió a les 13 hores i 49 minuts. Presideix la diputada senyora M. ª Sagrario Sánchez Cortés. Reunió número 4.

Pronunciament de la comissió per a decidir la compareixença del director de la Central Nuclear de Cofrents perquè informe sobre la darrera prealerta declarada el dia 25 d'octubre de 2009, que se suma al seguit d'incidents dels últims mesos i que posen en entredit la seguretat de la instal·lació, sol·licitada pel Grup Parlamentari Esquerra Unida-Bloc-Verds-IR: Compromís (RE número 45. 614)

La senyora presidenta:

(La secretària passa llista per tal de comprovar si hi ha quòrum)

La senyora presidenta:

Tiene la palabra la portavoz de Compromís, Mireia Mollà.

La senyora Mollà Herrera:

Gràcies, senyora presidenta.

La petició que fem des del Grup Parlamentari Compromís perquè. demanem la compareixença del director de la Central Nuclear de Cofrents, és per unes raons que jo volia exposar en aquesta cambra.

En la nuclear de Cofrents està en marxa la revisió

de l'associació nuclear WANO, un informe efectuat per tècnics nuclears de diferents centrals nuclears europees.

El que volem és demanar-li al director de la central nuclear que les conclusions de l'actual revisió se facen públiques, que s'informe a la població i que no passe com l'anterior informe, que es va ocultar.

Recordem que l'anterior informe efectuat per tècnics nuclears de diferents centrals nuclears europees mai es va fer públic per l'empresa propietària, Iberdrola, ni pel Consell de Seguretat Nuclear. Una filtració anònima va fer arribar aquest document al portaveu de Els Verds, Carles Arnal, en l'anterior legislatura, i en aquell moment va ser, junt a Greeenpeace, a Ecologistes en Acció i Acció Ecologista Agró, qui va fer públics els resultats.

Esperem que ara siga la mateixa empresa nuclear la que oferisca el document de conclusions sense censures ni omissions, en compte d'ocultar-lo i negar-lo, com van fer en l'anterior ocasió, els continguts que s'arreplegaven en les fitxes de la revisió. I això és el que volem fer com a petició a aquest director.

En les fitxes del passat informe -i és bo recordar-ho- es podia comprovar que els tècnics -que hem de recordar i situar-nos, que són tècnics pronuclears, empleats de les indústries nuclears europees, i de cap manera científics independents o ecologistes- detectaren greus problemes de seguretat en la nuclear.

Entre les frases més significatives que es podien llegir en el document filtrat i que els responsables de Cofrents mai han desmentit ni negat, figuraven, com, per exemple, «el equipo de gestión no ha establecido o definido claramente altos estándares de funcionamiento en muchas áreas, con el fin de soportar la operación segura y fiable de la planta; las herramientas de prevención de errores humanos son raramente aplicadas en la planta; prácticas inadecuadas y condiciones de trabajo peligrosas fueron observadas en varias ocasiones; los operadores de la sala de control no responden a las alarmas de forma cuidadosa y deliberada; el acceso a la sala de control no está limitado y el acceso a los paneles de control no está restringido al personal autorizado; prácticas inadecuadas para la exclusión del material y control de configuración en la contención primaria; en varias ocasiones las prácticas de trabajo resultaron en dosis individuales radiológicas superiores a lo necesario; el proceso de formación no contribuye eficientemente al funcionamiento de la planta; el control de las fuentes de ignición no minimiza la probabilidad de incendios; la fiabilidad del sistema de detección de incendios está deteriorándose y la obsolescencia de los equipos está empezando a causar problemas a operaciones y mantenimiento», etcétera, etcétera. Vaig a resumir-les.

Aquestes són només unes poques frases extretes de les fitxes de conclusions de l'anterior informe

elaborat per WANO. Hem copiat literalment, literalment les frases, sense cap tipus de modificació. I potser açò explica molt bé la gran reiteració de problemes en la Central Nuclear de Cofrents: els nombrosos errors humans, els incendis, l'envelliment dels materials, les dosis elevades d'irradiació dels treballadors, les prealertes, les parades d'emergències i altres problemes que pateix Cofrents.

Darrere de tot açò poden estar també els errors durant la construcció, l'obsolet dels equips de la planta i la política d'estalviar despeses en formació i seguretat.

Totes aquestes coses van ser ocultades per la centra nuclear en aquell moment, i durant anys es va callar i amagar l'informe. El director es referia a l'informe -molt vegades l'hem sentit ací- dient que tot havia eixit perfecte. Després vàrem saber que s'havien detectat errors molt importants.

Novament, el director afirmava que tot estava reparat. Ara sabem que no és tal cosa, perquè s'està fent una altra revisió WANO després de la primera, perquè la reiteració d'incidents ha obligat la nuclear a revisar la seguretat.

És a dir, aquest informe ve perquè hi ha una sèrie d'incidències, no se demana perquè si. O siga, és una conseqüència d'ell i és una obligació fer estes revisions quan se produïxen està sèrie d'incidències. No ho marca Compromís, ho marca la seguretat nuclear.

Vull recordar el rosari d'incidents que ve patint la nuclear. Resulta ser la nuclear de tot l'estat espanyol que més incidents acumula en els darrers anys, que té mèrit, perquè ha de competir tant amb Ascó com amb Vandellós i altres obres mestres de la seguretat nuclear.

També és la nuclear que més irradia els seus treballadors, és la nuclear que més fluents radioactius gasosos emet, és la nuclear que més parades d'emergència patix, és la nuclear que més residus d'alta i molt alta activitat emmagatzema. I això són dades a què tothom té accés, no els extraem del no res el Grup Parlamentari Compromís.

Açò respecte als incidents notificables. Alguns incidents ni tan sols es consideren notificables, però sí que tenen un tarannà molt important.

Hi ha una sèrie de temes preocupants, com és l'acumulació de radiació al circuit primari, que està reconegut al mateix moment pels responsables de la nuclear. No sabem quina és la causa. El fet és que s'acumulen materials radioactius a les canonades, i això incrementa la irradiació dels treballadors durant les recàrregues de combustible. No trobem remei, perquè tampoc el director quan ha vingut ens ha donat explicacions, i volem demanar-les. Implica que de tant en tant se tinguen de fer operacions per a netejar aquestes acumulacions.

Però a més, tenim els CRD, que es tracta dels mecanismes d'accionament hidràulic de les barres de control del reactor. La tercera reparació en quatre anys dels mateixos components.

En l'any 2005, durant la recàrrega número 15 es va detectar la corrosió en huit tubs. I, finalment, es van canviar seixanta. «Tot resolt», van dir els responsables, però resulta que en 2007, durant la setzena recàrrega, s'afronta una reparació de gran envergadura, com tots sabem, amb els costs econòmics enormes, llarga durada i elevada complexitat tècnica: havien d'actuar robots, hi havien diferents problemes, calia fer vàries prorrogues en l'aturada.

Es diu que és una reparació inèdita al món. Això ho ha dit el director ací en seu parlamentària, que no sabia fet mai una semblant. No crec que hi haja de tindre ningun honor sobre açò. Estem parlant d'una central nuclear. Conscients que s'havien de substituir tots els tubs del sistema.

Però ara resulta que, dos anys després de la substitució de tots els tubs i quatre anys després de detectar el problema, resulta que cal tornar a invertir moltíssims diners en reparar un altres nous vint-i-huit CRD, nous. En dos anys, vint-i-huit. Són completament nous. És a dir, estem parlant que els problemes ja no són els tubs, sinó que la central en si acumula greus deficiències, que fa que constantment tinguen problemàtiques com aquestes.

En l'any 2008, la nuclear va estar parada quasi tres mesos, 90 dies sense funcionar. Però és que en el 2009, entre l'accidentada recàrrega de 46 dies, les aturades no programades i problemes de diversa entitat, acumula quasi el mateix nombre de dies d'aturada. I açò és una cosa important, no és una dada que tinga de passar desapercebuda. Això implica la qualitat d'una central nuclear, segons els informes que fan els experts.

Per això seguim exigint informació, claredat i transparència, i per això és pel que demanem la compareixença del director de la Central Nuclear de Cofrents. Creguem que la seguretat d'una central nuclear és d'important rellevància per a tots els valencians i valencianes, i que el futur d'aquesta i el futur de la seva seguretat està en joc. I és per això que necessitem que el director siga el qui de viva veu mos conte aquestes incògnites.

Gràcies.

La senyora presidenta:

El senyor Vicente Navarro:

La senyora presidenta:

El senyor Mundo Alberto:

Bé. Gràcies, senyora presidenta.

Bé, senyora Mollà, nosaltres, el grup. , anem a votar a favor de la proposta. Anem a votar a favor perquè realment esta comissió un dels principals motius que té és que puga comparèixer el director per a explicar-nos quines són les circumstàncies per les quals puga aclarir-nos molts dels assumptes que en este moment vosté ha matisat en la seua proposta.

Però realment si ens anem al pronunciament que demana la comissió, a soles és per a informar de la prealerta. I crec que el que hem de fer és que s'amplie eixa informació, perquè de les seues paraules també. , vosté no ha parlat de la prealerta última, sinó que ha parlat de les circumstàncies que motiven que la central nuclear puga tindre alguna pregunta, i ha fet moltes preguntes al respecte d'ella.

Per tant, jo voldria, senyora presidenta, que se li trasllade tota l'acta. tot el contingut del que hi ha hagut en esta comissió, perquè no se limite el director a poder vindre aquí a informar-nos de l'última prealerta, que crec que en aquell moment no tindríem la complida informació del que aquí d'alguna forma s'ha ficat en coneixement.

I, en definitiva, el que voldríem és que vinguera a informar-nos des de l'última comissió que hi ha hagut i la visita que vam tindre nosaltres posteriorment, en la qual vam ser atesos en la central per a donar-mos explicacions

de quina era la problemàtica i quin era el funcionament i com funciona.

Jo crec que en aquell moment vam poder fer moltes de les preguntes que en este moment s'han fet, però d'una forma un poc informal en la mateixa central, allí quan vam estar presents, però que, indubtablement, poden estar molt més explicades aquí a la comissió. I que per avançant conega quins són una mica els plantejaments que des del Grup de Compromís se li han fet des d'esta comissió perquè aixina puga vindre a respondre de tot el que ha pogut ocorre des de l'última reunió que vam tindre aquí fins ara.

Per tant, la nostra proposta serà també de recolzament, com no pot ser d'altra manera, a la compareixença, que sempre hem acceptat, com és aixina, el director de la central nuclear, per a poder vindre aquí a comparèixer. Serà una compareixença que, pel període que estem, m'imagino que podrem ja ultimar per al mes de febrer o per a primers de l'any que ve, perquè ja estem acabant el que és el període parlamentari.

I que, per tant, una vegada s'inicie el pròxim període parlamentari, el més prompte possible, jo li pregue a la senyora presidenta que es fique en contacte amb el director per a poder fixar una data per a poder fer eixa compareixença i poder informar-mos de la situació.

Res més.

La senyora presidenta:

(S'alça la reunió a les 14 hores i 4 minuts)

