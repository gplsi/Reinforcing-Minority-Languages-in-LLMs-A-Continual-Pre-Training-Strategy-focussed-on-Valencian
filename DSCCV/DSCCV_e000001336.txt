Comissió de Noves Tecnologies i Societat del Coneixement realitzada el dia 1 de desembre de 2009. Comença la reunió a les 13 hores i 7 minuts. Presideix el vicepresident primer de Les Corts, senyor Rafael Maluenda Verdú. Reunió número 5.

Elecció de la presidència de la comissió

El senyor vicepresident primer de Les Corts:

S'obri la sessió.

El motiu d'esta comissió, amb independència que el senyor secretari accidental comprovarà el quòrum, és que s'ha presentat a la Mesa de Les Corts. , a la presidenta de Les Corts un escrit del senyor Antonio Peral Villar per mitjà del qual renuncia o dimitix de la presidència de la comissió. Per tant, pertoca elegir un nou president.

En absència del senyor vicepresident, me correspon a mi, com a vicepresident primer de Les Corts, presidir esta comissió.

Feta esta prèvia, pregue al senyor secretari que comprove el quòrum.

(El secretari passa llista per tal de comprovar si hi ha quòrum)

El senyor vicepresident primer de Les Corts:

Moltes gràcies, senyor secretari.

El senyor vicepresident primer de Les Corts:

Bé, aleshores sí, passem al punt únic, que és elecció de la presidència de la comissió.

La presidència vol recordar primer a les seues senyories que el procediment que s'aplica és aquell que està establit en l'article 41. 2 i 41. 4 del Reglament de Les Corts. En primera votació requerix necessàriament que el candidat més votat obtinga almenys la majoria absoluta de la comissió.

Per tant, advertit el procediment, anem a procedir al.

Això és un secretari eficient, eh? ,

(rialles)

sí senyor; l'altre són contes.

Bé, reparada la falta de paperetes molt diligentment per part del senyor secretari, procedim a la crida de les seues senyories perquè voten.

Quan vosté vullga, senyor secretari.

El senyor secretari:

Qui substituïx. ? Bé, cride els titulars i el suplent que vinga perquè.

(El secretari crida per ordre alfabètic les senyores i senyors diputats perquè depositen la papereta en l'urna)

El senyor vicepresident primer de Les Corts:

Si totes les seues senyories han votat, anem a.

(Per raons tècniques no ha quedat enregistrada la intervenció)

(El vicepresident primer de Les Corts fa l'escrutini)

El senyor vicepresident primer de Les Corts:

Senyories, el resultat de la votació i de l'escrutini és 7 vots en blanc i 8 vots a nom del senyor Vicente Parra. Aixina que es reunix la majoria absoluta que exigix el reglament en primera votació. Queda proclamat president de la comissió el senyor Vicente Parra al que pregue vinga ací a la mesa i prenga possessió.

(Aplaudiments)

(Ocupa la presidència el senyor Vicente Parra Sisternes)

El senyor president:

Bon dia a tots.

Gràcies.

Benvinguts i, sobretot, gràcies pel suport que m'heu donat el meu grup i, la resta, també. Jo crec que, encara que siga una votació en blanc, és. , agrair-vos també el vosté suport per estar ací, amb la vostra presència és suficient. I crec que d'ara endavant voran com aniran coneguent-me, i segur que en algunes coses mos recolzareu, inclús amb vots a favor.

Espere que esta comissió. Bé, jo ja era titular fins ara en esta comissió i. , bé, mos hem reunit poquetes vegades perquè a la millor no n'hi havien tantes iniciatives com en altres comissions, però sí que és deveres que ha hagut sempre bon enteniment en la comissió, i espere que d'ara endavant continue igual el bon funcionament que hi hagut fins ara.

Una comissió, a més, que és prou il·lusionant. Ahir va estar en el meu poble. , no sé si sabeu, sóc de Xàtiva, va estar la consellera Paula Sánchez de León, que va estar allí amb mosatros clausurant el que era el bus interactiu i altres assumptes que duia de noves tecnologies i presentant també campanyes noves que la conselleria vol dur a terme endavant per a este 2010.

Igual que vaig vore a la consellera il·lusionada també en l'aspecte. , perquè sabeu que du administracions públiques, du justícia, du diferents departaments, però un dels que du amb molta il·lusió és este de noves tecnologies. La vaig vore il·lusionada. I vam estar també fent una roda de premsa. I crec que és motiu suficient per a il·lusionar-se perquè crec que és el futur de l'administració, no? , el futur de la comunicació d'acostar l'administració, entre altres coses, acostar l'administració al ciutadà, a més d'altres projectes que va presentar també quant a la pròpia matèria que du la pròpia conselleria.

Per tant, sols reiterar les gràcies altra vegada, i espere convocar prompte per a poder continuar treballant en esta comissió.

Moltes gràcies.

S'alça la sessió.

(S'alça la reunió a les 13 hores i 16 minuts)

