Comissió de Sanitat i Consum realitzada el dia 18 de juny de 2018. Comença la reunió a les 10 hores i 39 minuts. Presideix la diputada senyora María José Catalá Verdet. Reunió número 34.

La senyora presidenta:

Molt bon dia, senyories.

Anem a començar la comissió prevista per a hui.

En primer lloc, la secretària passarà llista.

(La secretària passa llista per tal de comprovar si hi ha quòrum)

Gràcies.

Anem a començar amb l'ordre del dia previst per a hui. Els he de comunicar dos incidències.

En primer lloc, perdoneu, anem a fer l'aprovació de l'acta de la reunió anterior. La tenen vostés a la seua disposició. No sé si n'hi ha alguna incidència que vullguen comunicar. ¿S'aprovaria per unanimitat? Molt bé. Por asentimiento.

Anem a passar a l'orde del dia. He de dir-los que tenim dos documents. En primer lloc, un escrit del conseller de Transparència, Responsabilitat Social, Participació i Cooperació informant-mos a la comissió que la consellera, per motius obvis perquè evidentment acaba de ser nomenada, sol·licitava l'ajornament de la seua compareixença prevista per a hui. Per tant, la compareixença hui no se substanciaria -el punt 4.

Respecte del punt 2, el punt 3 i el punt. , ja està, el punt 2 i el punt 3, dir-los que hui mateix -este matí- ens ha arribat -bé, ara quan hem arribat- l'escrit del secretari autonòmic, que era la persona que havia de substanciar el punt 2 i el punt 3, diguent que per motius de salut no podia assistir a la comissió. Per tant, evidentment tampoc podrem substanciar el punt 2, ni tampoc el punt 3.

Per tant, passaríem al punt 5 i 6, que són els únics que podríem substanciar en el dia a hui.

Pronunciament de la comissió sobre la sol·licitud de compareixença del director general d'Activitat Assistencial per a explicar el Pla de dignificació d'infraestructures 2016-2020, sol·licitada pel Grup Parlamentari Socialista (RE número 89. 204)

La senyora presidenta:

En primer lloc, tenim el pronunciament de la comissió sobre la sol·licitud de compareixença del director general d'Activitat Assistencial per a explicar el pla de dignificació d'infraestructures 2016-2020, sol·licitada pel Grup Parlamentari Socialista.

Si els pareix bé, com sempre fem en els pronunciaments, fem la votació i després si algun grup vol intervindre, se pot intervindre i, si no, no és necessari. ¿Vots a favor del pronunciament? S'aprova per unanimitat.

¿N'hi ha alguna intervenció sol·licitada? Molt bé.

Pronunciament de la comissió sobre la compareixença de la subdirectora general del Servei d'Atenció Sanitària a les Urgències i Emergències per a informar sobre l'efectivitat de les guies d'actuació dels serveis d'emergència sanitària, amb motiu de les actuacions realitzades en l'assistència al xiquet mort a Oriola Costa el dia 5 d'abril a causa d'un traumatisme, sol·licitada pel Grup Parlamentari Podemos-Podem (RE número 98. 814)

La senyora presidenta:

Passaríem al punt 6. És el pronunciament de la comissió sobre la compareixença de la subdirectora general de Servei d'Atenció Sanitària a les Urgències i Emergències, per a informar sobre l'efectivitat de les guies d'actuació dels serveis d'emergència sanitària amb motiu de les actuacions realitzades en l'assistència al xiquet mort a Oriola Costa -zona de la Zenia-, el dia 5 d'abril, degut a un traumatisme, sol·licitada pel Grup Parlamentari Podemos-Podem.

¿Vots a favor? Molt bé, s'aprova per unanimitat.

¿N'hi ha alguna intervenció?

Substanciats els punts que hui podríem vore en esta comissió, s'alça la sessió.

Dir-los que hem acordat fer una comissió. Donat que hui no ha pogut ser. , una comissió ordinària, hem decidit amb la mesa i també amb els portaveus fer una comissió de sanitat el dia 27, a les quatre i mitja -27 de juny.

No podrem fer-la abans perquè fins al dia 26 no n'hi ha Junta de Síndics i, per tant, no podria aprovar-se l'ordre del dia. Per tant, hem acordat fer-la el 27 per la vesprada, a les quatre i mitja. En esta comissió substanciaríem PNL. Els he donat els assumptes pendents perquè ens puguen indicar les PNL que desitgen. (algú diu: «El 27, per la vesprada. ») -sí- que siguen substanciades.

L'ideal seria fer tres, màxim quatre PNL. Perquè si ne fem cinc, la comissió seria massa llarga. Les PNL solen ser aproximadament una horeta de debat. Per tant, els portaveus, per favor, si ens fan arribar les seues sol·licituds. I el Grup Socialista ja ha avançat -el seu portaveu- que, per tal que no siga massa llarga, ells en principi renunciarien a fer una PNL. No sé si algun altre grup està en condicions també de poder renunciar a una PNL per tal que puguen ser tres o quatre. Diguen vostés el que consideren. Marquen el que tinguen interés i farem la convocatòria.

I n'hi hauria una, que ja estava prevista en el calendari que vam aprovar inicialment, per al dia 9 de juliol.

I en la comissió del 9 de juliol, que esta sí seria pel matí, a les deu i mitja, substanciaríem l'ordre del dia previst per a hui. És a dir, el que teníem previst per a hui, ho faríem el 9 de juliol, a les deu i mitja, i el dia 27 de juny de vesprada, a les quatre i mitja, faríem una extra per tal de poder fer PNL. (Algú diu: «¿Quan? ¿Quan? Perdó. ») 27, a les quatre i mitja, PNL i el 9 de juliol, a les deu i mitja, l'ordre del dia de hui: la compareixença de la consellera, la pregunta 378 i la compareixença de la consellera per a informar del protocol de manipulació de medicaments perillosos fora de les unitats de farmàcia, que estava acumulada amb la compareixença del secretari autonòmic.

S'alça la sessió.

Moltes gràcies a tots.

(S'alça la reunió a les 10 hores i 45 minuts)

