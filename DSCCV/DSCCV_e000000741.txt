Comissió de Noves Tecnologies i Societat del Coneixement realitzada el dia 13 de febrer de 2012. Comença la reunió a les 11 hores i 8 minuts. Presideix el diputat senyor Vicente Rambla Momplet. Reunió número 2.

(La primera intervenció del president no s'ha gravat)

(El secretari passa llista per tal de comprovar si hi ha quòrum)

El senyor Pañella Alcàcer:

(Intervé sense connectar el micròfon) Sí, volia manifestar simplement que en l'acta en valencià hi ha una incorrecció (inintel·ligible) . , darrere de la data diu «acta nombre 1», i la paraula nombre és equivalent a quantitat i la que correspondria seria (inintel·ligible) . «número 1». (Inintel·ligible) .

El senyor president:

Bé, rebuda l'observació i, per tant, ja es corregirà si correspon.

El senyor Serra Cervera:

(Intervé sense connectar el micròfon) Per part del Grup Parlamentari Popular mos sumem també i fem la mateixa observació que ha fet el membre del Grup Compromís, perquè pensem que serà una errata del servei de traducció de la cambra sense cap intencionalitat.

El senyor president:

Bé, agraïm la bona disposició, com sempre, del Grup Parlamentari Popular.

El senyor president:

Bé, passem al següent punt, que és l'elecció del vicepresident o vicepresidenta de la comissió.

Pense que cada diputat té ja la carpeta on té la papereta que ha d'omplir–se, i cal escriure un sol nom en esta papereta, i resultarà elegit per a ocupar la vicepresidència aquell diputat que tinga el nombre més alt de vots.

La secretaria nomenarà els diputats i les diputades que vindran a fer la votació, i després ja farem l'escrutini i, per tant, ja s'anunciarà el nom del vicepresident o vicepresidenta.

Moltes gràcies.

(El secretari crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

Finalitzat l'escrutini, hi ha hagut 7 vots en blanc i 8 vots per a María Teresa Parra. Per tant, ha sigut elegida per a ocupar la vicepresidència d'esta comissió Maite Parra, a qui li donem l'enhorabona. (Aplaudiments)

Finalitzat, per tant, este punt de l'ordre del dia, donem per conclosa la comissió.

Moltes gràcies.

(S'alça la reunió a les 11 hores i 14 minuts)

