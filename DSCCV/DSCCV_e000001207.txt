Comissió d'Educació i Cultura realitzada el dia 1 de març de 2022. Comença la reunió a les 10 hores i 45 minuts. Presideix la diputada senyora Belén Bachero Traver. Reunió número 18.

La senyora presidenta en funcions:

Senyories, bon dia.

Anem a iniciar aquesta Comissió d'Educació i Cultura.

Prèviament comprovarem que tenim quòrum. Així que li passaré la paraula…

(El secretari passa llista per tal de comprovar si hi ha quòrum)

Compareixences en la fase de participació ciutadana del procediment d'elaboració del Projecte de llei, de la Generalitat, d'ordenació de l'exercici de les professions de l'esport a la Comunitat Valenciana (RE número 36. 896)

La senyora presidenta en funcions:

Iniciem aquesta segona sessió de la Comissió d'Educació i Cultura en la fase de compareixences previstes al procediment de participació ciutadana per al Projecte de llei de la Generalitat d'ordenació de l'exercici de les professions de l'esport a la Comunitat Valenciana.

Li done la paraula al senyor Salvador Fabregat Tatay, president de Confedecom i Federació de Bàsquet de la Comunitat Valenciana. Compta vosté ara amb huit minuts per a fer la seua exposició.

Moltes gràcies.

Compareixença del president de Confedecom i de la Federació de Bàsquet de la Comunitat Valenciana, senyor Salvador Fabregat Tatay

El senyor president de Confedecom i Federació de Bàsquet de la Comunitat Valenciana:

Bon dia a tots i a totes.

Com ha dit la presidenta, soc el president de la federació de bàsquet i, per tant, president també de l'associació de federacions, que és precepte ser president de la federació de bàsquet per a poder ser president de l'associació.

I, al mateix temps, soc membre també de Gepacv, que es l'associació de de gestors esportius que va vindre a la primera compareixença que vaig estar seguint per la televisió.

Jo abans…, me menge un poc de temps, una prèvia, que és dir que jo vaig estar també en la comissió per a la reconstrucció de la pandèmia. Vaig participar i vaig fer… I nosaltres vam presentar 23 propostes. No ha pogut ser ninguna. M'agradaria que em veren la cara, perquè m'expresse millor amb la cara, però bé, he d'estar amb la mascareta. Ninguna va poder ser. Per tant, estem tristos.

Hui vaig a presentar-ne una. A vore si poguera ser. A vore si entre tots podem fer alguna cosa i poguérem aconseguir-la, però l'altra…, hi havien situacions que eren difícils, perquè jo sé que són tot diners i és complicat, però intentarem traure-la endavant.

Recolzem totalment el que és la llei en tot l'articulat. Absolutament tot, perquè era necessària. La llei era necessària, encara que creiem que era millor haver tingut una llei estatal que marcara un marc global, i que després les comunitats desenvoluparen cadascuna el que fora, però no està i no sabem quan eixirà, perquè ahí també hi ha un projecte de llei que ja sabem quan eixirà.

Respecte a la llei, el més important per a nosaltres és que no està desenrotllada la inspecció esportiva. La ratlla contínua de les carreteres i les autopistes no la passem perquè hi ha Guàrdia Civil. Si no tenim Guàrdia Civil, podem fer la llei que vullguem, però no hi ha manera de controlar-la. Per tant, això crec que és una cosa important.

Nosaltres, com a federació de bàsquet, hem denunciat algunes situacions d'intrusisme i no hem arribat a ningun lloc perquè ha sigut impossible. No existix eixa inspecció i és difícil.

Nosaltres el que volem manifestar fonamentalment és: no s'ha previst en la llei, i nosaltres hem lluitat però no ho hem aconseguit, la coexistència de les titulacions federatives amb les titulacions acadèmiques. Hui en dia estem parlant d'una llei que es va fer per part de… Nosaltres, després, a través dels grups parlamentaris -de tots els que vullguen, tant de bo foren tots-, volem presentar una modificació en el moment que corresponga per a poder aconseguir-ho, perquè les federacions espanyoles, en el consell superior, van traçar una titulació que només és per a 100 persones en tota Espanya. O siga, professionals del bàsquet, per exemple, en tota Espanya hi han 100 persones només. No podem creure que la gent viu d'açò.

Me canvie al castellà, perquè vaig llegint i ho tinc escrit en castellà i me costa menys fer-ho aixina.

La senyora presidenta en funcions:

Senyor Fabregat, vaja finalitzant.

El senyor president de Confedecom i de la Federació de Bàsquet de la Comunitat Valenciana:

La senyora presidenta en funcions:

Gràcies, senyor Fabregat.

El senyor president de Confedecom i Federació de Bàsquet de la Comunitat Valenciana:

La senyora presidenta en funcions:

Després, tindrà huit minuts més.

Passem, ara, al torn dels grups parlamentaris. Iniciem amb els no adscrits.

La il·lustre diputada Asunción Sanchis, per un temps de tres minuts.

La senyora Sanchis Morera:

Gràcies, presidenta.

La senyora presidenta en funcions:

Moltes gràcies, senyora Sanchis.

Passem, ara, al torn del Grup Parlamentari Unides Podem.

Té un temps de tres minuts la il·lustre diputada Naiara Davó.

La senyora Davó Bernabeu:

Gràcies, presidenta.

Bon dia, senyor Fabregat.

Gràcies per l'exposició que ens ha fet perquè, a més, s'ha centrat en una cosa molt, molt concreta. Crec que tenim la sort que en este projecte de llei, la gran majoria dels grups parlamentaris estem d'acord que era una llei necessària i que tots els ponents que anaven a vindre, bé, doncs, anàvem a prendre nota dels punts concrets que necessitaven la millora.

Vosté ha parlat de la necessitat de desenvolupar millor la inspecció esportiva per tot el que respecta a l'intrusisme, crec que és una cosa de la que prenem nota. I just la meua pregunta anava en el sentit del període de transició i l'adaptació de les titulacions, que vosté ha exposat molt bé, perquè és cert que el projecte de llei no contempla la coexistència entre les dos sinó l'adaptació, però, també és cert que vostés, bé, ens acaba de fer una explicació prou clara respecte al fet que volen, doncs, eixa equivalència més que un període transitori. Perquè, en principi, li anava a preguntar si veia que eixe període que donava de cinc anys era suficient per poder-ho fer, però crec que ha anat vosté més enllà perquè ha considerat que és suficient i el que després passarà és que, bé, amb un abast tan ampli com té en aquest cas el sector federatiu del bàsquet, doncs, seria molt complicat fer-ho sols amb una transició.

Per tant, bé, prenem nota des del nostre grup parlamentari de la petició que fan respecte a l'equivalència.

Moltes gràcies.

La senyora presidenta en funcions:

Moltes gràcies, senyora Davó.

Passem, ara, al torn d'intervenció del grup Ciutadans.

Per un temps de tres minuts, té ara la paraula la il·lustre diputada… Ai! , Vox. Disculpe.

Val, passem, ara, al torn d'intervenció del Grup Parlamentari Vox.

Té la paraula la il·lustre diputada Miriam Turiel.

La senyora Turiel Mollá:

La senyora presidenta en funcions:

Gràcies, senyora Turiel.

Passem, ara, al torn d'intervenció del Grup Parlamentari Ciutadans.

Té la paraula la il·lustre diputada Rosa Menor per un temps de tres minuts.

La senyora Menor Lucas:

Buenos días, senyor Fabregat.

La senyora presidenta en funcions:

Gràcies, senyora Menor.

Passem, ara, al torn d'intervenció del Grup Parlamentari Compromís.

Té la paraula l'il·lustre diputat Jesús Pla.

El senyor Pla Herrero:

Moltes gràcies, presidenta.

I moltes gràcies, senyor Fabregat, per la seua intervenció, que esperem que en el seu entorn ens puga aclarir.

Jo voldria centrar-me directament en la problemàtica que vosté ha apuntat, i, concretament, imagine que s'estarà referint o s'ha estat referint a la disposició transitòria cinquena de la llei que és on es regula el tema de l'equivalència. A mi m'agradaria que aprofundira i que ens explicara, perquè nosaltres no som especialistes en el món de l'esport, i que ens il·lustrara sobre quina seria la proposta de l'organització a la que vosté representa, concretament quines deficiències veu en esta disposició addicional cinquena i quina seria la seua proposta.

Simplement, si ens ho poguera explicar amb un poquet de calma perquè tots poguérem entendre en què es vorien vostés perjudicats, quina seria la seua proposta de millora perquè tots poguérem conéixer bé la proposta de la seua organització.

Moltes gràcies.

La senyora presidenta en funcions:

Passem, ara, al torn d'intervenció del Grupo Parlamentario Popular.

Té la paraula l'il·lustre diputat, Luis Martínez.

El senyor Martínez Fuentes:

Gràcies, presidenta.

Quiero centrarme en una cuestión. Ha hablado también de la formación, que a ustedes se les considera como un centro educativo para dar esa formación, es decir, tienen que cumplir como un centro educativo, como un centro de primaria, entiendo yo, que les exige la conselleria. Por lo tanto, ¿podrían dar esa formación utilizando centros educativos ya existentes? Esa sería una de las preguntas, para facilitarles esa formación.

La senyora presidenta en funcions:

Moltes gràcies, senyor Martínez.

Passem, ara, al torn d'intervenció del Grup Parlamentari Socialista.

Té la paraula l'il·lustre diputat José Chulvi.

El senyor Chulvi Español:

Moltes gràcies, presidenta.

Molt bon dia, senyor Fabregat.

Bé, jo el considere el meu president també perquè jo vinc també del món del bàsquet i, en primer lloc, m'agradaria reconéixer i posar en valor el treball que s'ha fet en estos anys per, d'alguna manera, i en un entrecomillat, professionalitzar el món de l'esport federat, i en este cas la part del bàsquet perquè sé que s'han fet esforços importants per part de la federació per a donar la formació necessària i també per a, d'alguna manera, regular qui podia o qui no podia estar segut en una banqueta de determinat equip en funció de la seua categoria o de… Jo trobe que és una qüestió interessant, important, i que cal posar en valor, i que d'alguna forma és el que després recull este projecte de llei.

Jo em quede en algunes qüestions de les que vosté ha comentat, la primera d'elles és el seu recolzament total al projecte de llei, a l'articulat, a la llei en si, és a dir, és important tindre el recolzament de les federacions que vosté representa i també tindre en compte, a partir de la seua intervenció de hui, que pense que ha sigut molt interessant, doncs, aquelles qüestions que pugam arreplegar o que puguen significar la millora d'este projecte de llei. És cert que s'ha de fer un esforç en la qüestió de la inspecció esportiva i de poder executar determinades mesures, les que siguen necessàries, perquè es puga portar endavant amb racionalitat la implantació o la implementació d'esta llei.

Efectivament, la realitat dels clubs amateur es la que és, la realitat que es viu és la de quasi, quasi, en alguns casos poder sobreviure i sobretot poder oferir la millor prestació d'eixe servei possible, no? , i d'alguna manera poder desenvolupar la seva activitat en les majors garanties, i especialment per als usuaris, que en molts casos són menors, i jo diria que quasi majoritàriament són menors i hem de tindre una especial cura en el que estem fent en cada lloc.

Per tant, jo trobe que és interessant l'aportació que ha fet respecte a l'equivalència d'eixes titulacions i vore com es poden compaginar, com podem fer que puguen anar, com he dit, fins acabar en un escenari el millor possible.

I bé, és difícil, perquè quan u és l'últim, ja les preguntes quasi estan totes fetes, no? Però sí que és cert que hi ha una qüestió que és important. Vosté com pensa que, en eixe període transitori que hi haja, eixos cinc anys que s'han marcat dins la llei, si té alguna qüestió o pot aportar-nos alguna solució a l'hora de poder fer eixe trànsit, eixe camí, perquè puguem acabar-lo de la manera millor manera possible, és a dir, tenint a la gent dins del marc que regula la pròpia llei?

Gràcies.

La senyora presidenta en funcions:

Gràcies, senyor Chulvi.

Bé, passem ara al torn d'intervenció del compareixent per a contestar a totes les qüestions que li han preguntat els grups parlamentaris. Compta vosté, senyor Fabregat, amb vuit minuts de nou per a contestar a tot el que se li ha anat preguntant.

El senyor president de Confedecom i de la Federació de Bàsquet de la Comunitat Valenciana:

Y luego, además, no tiene sentido porque me obligan a que tenga un aula presencial para tutorías, un aula para jefe de estudios, una secretaria, un tal, cuando yo eso lo puedo hacer en la federación y haciéndolo en la federación después voy al Pilar a dar la clase y la doy donde los niños, por la mañana, han tenido su clase de infantil, que me la ceden, se la alquilo, les pago el alquiler, lógicamente, baratito siempre, pero, por ejemplo, en Jávea, donde lo nosotros lo hicimos, lo hicimos en el pabellón, tiene unas salas perfectas que el ayuntamiento nos cedió, teníamos el pabellón y teníamos las salas para poder hacerlo. Eso hoy en día es muy complicado.

Ese es el problema que tenemos, sino yo podía hacer la titulación oficial, si creemos en ella. La educativa, ojalá pudiéramos hacerla, me falta el sello. Pero no se ha liberado, no se ha liberado esa posibilidad. La Generalitat ha hecho esfuerzos para conseguir ciertos avances, pero no hemos avanzado nada, no es viable. Alguna federación lo ha conseguido. Les puedo decir que las federaciones que lo han conseguido no he conseguido que me digan cómo. Me he sentado con ellas y les he dicho: a ver, dime cómo. No me han dicho. Yo no sé si es porque conocerán a alguien, harán algo, no en la administración, sino el propio centro, que el centro lo haya cedido.

La senyora presidenta en funcions:

Disculpe per el temps tan limitat que tenim

El senyor president de Confedecom i de la Federació de Bàsquet de la Comunitat Valenciana:

La senyora presidenta en funcions:

Moltes gràcies. Gràcies, senyor Fabregat.

La invitació és agafada pels grups, entenc.

Fem ara un recés d'un minut per a donar pas, acomiadem aquest compareixent, i donem pas al següent…

(Se suspén la reunió durant uns minuts)

La senyora presidenta en funcions:

Continuem ara amb la intervenció de Cristina Blasco Lafarga, professora de la Facultat de Ciències de l'Activitat Física i l'Esport de la Universitat de València.

Senyora Blasco, té vosté ara huit minuts per a intervenir. I, després, faran el torn els grups parlamentaris. I, després d'ells, huit minuts més per a contestar-los. D'acord?

Compareixença de la senyora Cristina Blasco Lafarga, professora de la Facultat de Ciències de l'Activitat Física i l'Esport de la Universitat de València

La senyora Blasco Lafarga:

Doncs, bon dia i parlaré en castellà perquè m'és un poquet més familiar, però qualsevol pregunta en valencià, per suposat, la conteste.

La senyora presidenta en funcions:

Moltes gràcies, senyora Blasco.

Bé, passem ara al torn d'intervenció dels grups parlamentaris.

Té la paraula la il·lustre diputada Asunción Sanchis, per un temps de tres minuts.

La senyora Sanchis Morera:

Gràcies, presidenta.

La senyora presidenta en funcions:

Moltes gràcies, senyora Sanchis.

Passem ara al torn d'intervenció de el Grup Parlamentari Unides Podem. Té la paraula la il·lustre diputada Naiara Davó.

La senyora Davó Bernabeu:

Gràcies, presidenta.

Agrair-li, en primer lloc, senyora Blasco, la ponència que ens ha fet. M'ha agradat molt una cosa que ha dit ara al final, quan ha dit que la competència motriu dels infants és també una responsabilitat de les administracions públiques. Rarament, hem sentit una apel·lació d'aquest tipus en les compareixences i, per tant, li ho agraïsc.

Crec que vosté ha desglossat molt bé els punts positius de la llei. Em quede amb tres: que animarà a millorar la formació dels professionals i que això suposa, per una banda, més beneficis per als usuaris, però també millors expectatives per als empresaris; després, que es minimitzaran els riscos sobre la salut; i un tercer punt que també crec que important i del qual parlem menys, que és la part de la publicitat, que serà veraç i, per tant, que és molt important en un dia en què estem sobreexposats a qüestions publicitàries.

Sí que m'agradaria preguntar-li, dins d'eixos punts positius, si vosté creu que ha quedat alguna qüestió a introduir, que pense que ha quedat fora i que no està regulada o no està mencionada; o si hi ha algun punt a complementar -com ha fet, per exemple, parlant de l'article 9-, si veuria, tant en l'articulat com en les disposicions, alguna cosa a afegir o a complementar.

Moltes gràcies.

La senyora presidenta en funcions:

Gràcies, senyora Davó.

Passem ara al torn d'intervenció del Grup Parlamentari Vox. Té la paraula la il·lustre diputada Miriam Turiel.

La senyora Turiel Mollá:

La senyora presidenta en funcions:

Gràcies, senyora Turiel.

Passem ara al torn d'intervenció del Grup Parlamentari Ciutadans. Té la paraula la il·lustre diputada Rosa Menor.

La senyora Menor Lucas:

La senyora presidenta en funcions:

Gràcies, senyora Menor.

Passem ara al torn d'intervenció del Grup Parlamentari Compromís. Té la paraula l'il·lustre diputat Jesús Pla.

El senyor Pla Herrero:

Moltes gràcies, presidenta.

I moltes gràcies, senyora Blasco, per la seua intervenció, que crec que ha sigut molt il·lustrativa venint des del món de la docència.

Jo em quede també, com els meus companys, en l'asseveració que ha fet vosté quant a la descripció de les categories professionals, que marca uns perfils concrets, que, per altra banda, ajudaran les institucions educadores a oferir eixa formació concreta i pràctica perquè puguen accedir a les categories que marca.

Ve a coincidir vosté amb pràcticament la totalitat dels compareixents en les bondats de l'articulat de la llei i la necessitat d'esta llei. I ha emmarcat vosté algunes coses que també han anat dient-se en les compareixences. Una cosa que és fonamental, que és el tema de la publicitat veraç, que ha dit vosté, publicitat veraç enfrontada la publicitat enganyosa i fonamentada en bases científiques, que ho diu expressament la llei i que nosaltres considerem que això és importantíssim i, sobretot, que evita l'intrusisme en altres camps, eh? , en altres camps que van més cap al camp mèdic i que entenem que això és un mal que ens afecta i que s'hauria d'extirpar.

Com la resta dels meus companys, a banda de la seua valoració positiva -que ja ho hem vist, que li he fet un repàs fonamentalment als temes docents de la llei-, jo també m'afegiria a si en els huit minuts que li queden ens podria il·lustrar en alguna millora, en alguna aportació, en alguna cosa que vosté veja que hauria de tindre la llei i que nosaltres podríem arreplegar i traslladar-la a la mateixa.

Res més i moltes gràcies.

La senyora presidenta en funcions:

Gràcies, senyor Pla.

Passem ara al torn d'intervenció del Grup Parlamentari Popular. Té la paraula l'il·lustre diputat Luis Martínez.

El senyor Martínez Fuentes:

Moltes gràcies, presidenta.

La senyora presidenta en funcions:

Gràcies, senyor Martínez.

Passem ara al torn d'intervenció del Grup Parlamentari Socialista. Té la paraula l'il·lustre diputat José Chulvi.

El senyor Chulvi Español:

Moltes gràcies, presidenta.

La senyora presidenta en funcions:

Gràcies, senyor Chulvi.

Passem ara al torn d'intervenció de la compareixent, la senyora Blasco, per a contestar a totes les preguntes que li han fet les grups parlamentaris.

La senyora Blasco Lafarga:

En algunes coses poden coincidir les preguntes; en altres, hi han diferències. Anem a vore si soc capaç d'anar contestant.

Respecte a l'obesitat, jo crec que podríem lligar-la amb algunes preguntes que m'han fet sobre si la formació que tenim és suficient, els beneficis que hi ha. No és per parlar ni de mi ni de no, però he tingut la sort d'haver passat per totes les etapes. Vaig ser cap d'estudis d'un centre en Sant Vicent del Raspeig, que era un centre d'FP. Vaig estar en l'època en la qual començaven les qualificacions en l'FP. I després vaig passar a la universitat.

Una cosa que farà la llei és donar-li continguts al coneixement que impartim en cada nivell.

Unint la pregunta sobre l'escoliosi i el coneixement metge i, per exemple, l'obesitat, és que a voltes estem oblidant una cosa, que em permetran que explique, que és que la pròpia motricitat té coneixement. Aleshores, el problema no és conéixer de nom que cal tractar l'obesitat. El problema és tindre recursos suficients per a tractar l'obesitat en un període de la vida o en altre, de forma que la persona no s'avorrisca.

A mi em criden per a fer programes de salut, i la transició ha sigut molt xula, de l'FP a la universitat i del món de l'entrenament del rendiment a la salut, perquè al final el que nosaltres som, cada u en el seu nivell, és experts en com se treballa la motricitat. Ahí som diferents al metge. No es tracta de saber el que és l'escoliosi. Es tracta de saber què fer per a treballar amb una escoliosi. Evidentment, si és un CAFAT tindrà un nivells, identificar, i no podrà tractar-la. I resulta que a la millor li costa més relacionar-se amb un metge en alguns aspectes, un fisioterapeuta, perquè el nivell de coneixement que ell té li fa difícil eixa relació.

Això no significa que no puga tindre un pla en un gimnàs en un moment donat estar supervisant uns exercicis. Però al final en cada etapa de la formació quan hi ha realment un cost de coneixement, en cada de etapa de la formació estàs adquirint una forma nova de treballar sobre algo. Aleshores, jo crec que hi ha una gran conscienciació sobre els beneficis de la salut per als majors, però al final és de veres que l'experiència i el coneixement ben donat te fa saber tractar-lo.

A mi no m'agrada la paraula tractament en el món de l'entrenament, perquè jo dic que molt abans que existira esta visió de salut nosaltres féiem salut, perquè el professor d'Educació Física és llicenciat. El CAFAT, el TCAF… al final, som salut. És el que hem triat.

Però gràcies a esta llei podrem saber en què està cada u i què ha de saber. Perquè clar que el professor d'Educació Física ha de reconéixer i (inintel·ligible) … dels mitjans. Si el professor d'Educació Física té mitjans, podrà tractar a eixa persona i donar-li algunes idees, posar-la en contacte amb el medi, posar-la en contacte amb el terapeuta de l'institut. O siga, hi ha moltes coses que es poden fer. I la llei és molt important perquè cada u sàpia el que ha de fer, i després estan els recursos que puguen o no pugues dedicar-li un temps a una persona, que tens deu o vint en classe amb problemes. Això, per costat.

Per tant, m'agradaria transmetre'ls la idea que existix un cos de coneixement relacionat amb com s'ensenya a menejar, amb com se fa que una persona que s'ho passe bé, com és possible que una persona estiga sis anys de la seua vida amb tu i no s'avorrisca.

I estem parlant d'això. La llei fa professionals de l'activitat física. No som els que parlem d'ella. Som els que la fem.

M'agrada molt dir que nosaltres no som la recepta, encara que se pose la paraula recepta. Nosaltres som la pastilla. Nosaltres no som el que posa en un paper. Nosaltres som el que tu te prens.

I d'açò estem parlant. Estem parlant de fer una llei que faça pastilles adequades per a cada cosa. I ahí és on el món de la salut diguem que m'atrapa, perquè em permet que coses que he aprés de la meua faena resulta que són superútils en salut i estic súper a gust.

Algunes coses m'han agradat molt. Parle ara de la dicotomia de la llei. Per exemple, se realça la figura del preparador físic en salut, que me semblava superimportant. Crec que tenim l'oportunitat de millorar el text de la de Madrid i això és un poquet el que jo volia transmetre. Eixa idea de…, per exemple, donem-li a la preparació física esta visió…, és molt mèdica, però tampoc és tan mèdica. Aleshores, no mos quedem soles en la dosificació. És dosificació, és felicitat, és diversió. O siga, són moltes coses. Això ho fa el preparador físic. No soles nosaltres… Per això és allò de… no sols rehabilitem. És una cosa més global.

I ahí és on crec que…, per això demanava la paraula entrenament. Per això demanava la paraula «respuestas integrales». Per això demanava que no mos quedàrem soles en la dosificació, que no sembla que som…, l'exercici físic no és repetició 1, repetició 2, repetició 3, en això no estàs deu anys amb una persona, a la segona volta que has fet el mateix eixa persona et deixa perquè s'avorrix. Aleshores, és una cosa que ahí crec que podríem aprofundir un poquet més, en eixa visió.

No és una dicotomia, la salut i el rendiment no discutixen; de fet, jo, en un moment donat, posaria que no son excluyentes, perquè en classe em passe tota la vida dient: no son excluyentes. El preparador físic d'elit és el que més es preocupa per la salut dels seus esportistes perquè, si no, no arriben. O siga, la salut no és altra cosa, però sí són dos figures professionals: et dediques al món de la salut pròpiament o et dediques al món del rendiment. Això sí que està clar que ho fa molt bé la llei, i enhorabona a qui haja redactat tot açò perquè em sembla una llei espectacular. Val, no me'n vaig.

Respecte a la publicitat, també pense que podríem millorar alguna cosa. Una cosa molt bona de la llei és el tema del registre de professionals, ha d'haver-hi un cens, i crec que ha de quedar explícitament que la persona usuària té dret a preguntar-li a la persona que li atén què és i eixe registre, o siga, crec que ha de deixar molt clar que tu pugues demanar, inclús en internet. Eixa és altra cosa que crec que es podria millorar, o siga, que tu pugues, que tinga l'obligació la persona que està fent un curs online de posar baix i de forma contínua la seua formació, perquè la salut online és un poquet perillosa, pot ser una bona solució, molt bona solució per a persones que no tenen recursos, però… Val, intente anar ràpid per a no deixar-me alguna cosa que puga ser important.

Respecte als majors, m'atrapen, com aquell que diu, perquè la pèrdua de competència em sembla més dura, més dura, que no tindre la competència. El sagal no sap el que té encara, té problemes, no es relacionarà amb la resta, el bullying està molt relacionat amb la falta de competència motriu, els motrius normalment no patixen este bullying perquè tenen una altra forma de relacionar-se amb el món, per això soc tan pesada en este tema; però el major, el major és molt trist, perquè jo sempre dic la frase «podia i ja no pot». I això és incompetència, u se sent molt malament, i quan se sent molt malament va tancant-se. Aleshores, és tan important que el major estiga motriument competent perquè no deixarà de tindre relacions socials, perquè no li semblarà un problema eixir de casa. És que la pastilla de quan ja està malament cal evitar-la, i la forma d'evitar-la és que realment estiga…

A partir d'ahí, la llei és fonamental, perquè igual el TAFAD, el tècnic en condicionament físic, o siga, sabran, però per la seua formació tindran un coneixement. I la pregunta més important que m'han fet en general, i per això he sigut pesada, és la formació, que el formador sàpiga a qui es dirigix… Hui en dia, jo a voltes d'açò plore, duc trenta anys en este món…, com és possible que jo vaja a fer un curs, que el títol siga espectacular, i al meu costat estiga seguda una persona que, en perdó, em conta que està volen estudiar el ioga, jo vaig ahí a seure perquè el ioga, el sistema nerviós, o el vago, la relaxació, la disminució de las citoquinas inflamatorias, jo vaig allí pensant que vaig a parlar d'això, i la senyora del costat, o el senyor del costat, em conta que no li va bé la perruqueria i ha pensat que si l'espai que n'hi ha al costat posa «ioga»… Clar, la classe és dona per a la mateixa persona. Quin coneixement pot adquirir el que va buscant aprofundir si estem tots seguts en la mateixa taula?

Eixa és la realitat en què vostés, i perdonen que siga tan…, tenen l'oportunitat de canviar això. No, perquè tu tens un nivell d'accés, i, per tant, a partir d'eixe moment el que et parla, et parla partint del teu nivell d'accés; si no hi ha accés, als alumnes, quin missatge donem als alumnes quan jo entre en classe i els dic: estudieu! , no sé què, allí, que soc la que més suspén de tots, ahí, a la guerra…, i ells em contesten: «¿Para qué? Si me voy a Decathlon». «¿Para qué? » Eixa és la frase. Els dos millors expedients de la Facultat de Ciències de l'Activitat Física i l'Esport, vaig tindre la sort de dirigir-los fa dos anys, un està fent Fisioteràpia, no perquè realment vullga dedicar-se a algunes coses, no entre mai; mai entre en eixes coses, són perfils complementaris, este no és el problema; el problema és que ell pensa que no se li reconeixerà el que ell vol fer, és a dir, el món de treball que ell vol fer, que si és obesitat, que si és…, pensa que no tindrà eixida perquè la llei fins ara no deixa competències clares.

Per tant, jo crec que és un moment, i eixa és altra qüestió que crec que en la llei pot millorar, esta és una llei que deu d'obrir a l'activitat física i l'esport a la gent d'altres titulacions i ha de permetre'ns relacionar-nos també -diguem- en un nivell de què som cada u, el que sabem i podem fer, això em sembla molt important.

Els metges són fonamentals, la salut passa per la medicina. Trobe a faltar que a la millor la llei haguera deixat oberta la porta, perquè n'hi ha un moment que parla de la relació amb el metge, en l'article 9, la primera vegada que apareix parla de la relació amb el metge, que, evidentment, tota la salut passa per la prescripció de metges, i, després, n'hi ha un punt que ja diu: «Médico y fisioterapeuta»; cap problema, però hauria de posar: «Infermer, psicòleg, podòleg…».

Per tant, o deixem oberta la frase de «medicina i qualsevol altre professional del món de la salut», val? , o precisem, perquè moltes vegades, per exemple, jo ara en el món dels majors treballe molt amb gent de serveis socials, són assistents socials; aleshores, clar, si jo resulta que he d'esperar, si l'assistent social valora que a eixa persona li ve bé el meu programa, doncs, és un servei de salut, vull dir, no pensem en la salut sols com una cosa… O siga, el metge està clar que és fonamental, i això és un debat, i tota la resta també, val? , però és una oportunitat que tenim de fer un text que siga inclusiu, és a dir, hi ha moltes professions que col·laboren, per això m'agrada molt per exemple…, la Comunitat Valenciana té una oportunitat de fer turisme esportiu i de salut, tant esportiu perquè tenim calor i ací vindria la gent de fora a entrenar perquè a Europa i en molts llocs no es pot entrenar. En el centre de tecnificació es va fer un festival internacional de dansa, era un espectacle vore ballar a la gent, van vindre a Alacant ni se sap les persones. Estem parlant de fer que l'activitat física estiga en el carrer, que estiga ben regulada, que siga potent…

Són moltes coses, però aclariria un poquet el tema de la publicitat, com acotant. Entrem en internet, crec que és una potència i cal que veure ben bé el tema del registre de professionals, que existisca, i tant de bo n'hi haja mitjans perquè eixe cens o eixe control legal, per dir, sancionador, d'allò no ben fet.

Si em deixen,…

La senyora presidenta en funcions:

Vaja finalitzant.

La senyora Blasco Lafarga:

…-sí-, els cinc anys seran suficients si es gasta temps en informar a l'altra part del que li ve, és a dir, no és sols fer la llei i que la llei es quede ací; ara cal parlar amb les federacions, cal parlar amb les acadèmies, cal explicar a la gent què és la llei perquè tota la gent que vol fer la transició la faça. Clar, si nosaltres fem una llei, la llei es queda ací, i les federacions no saben que va a canviar la cosa…, per això sempre dic que posem les coses en marxa i, segurament, canviarem allò altre, però almenys que n'hi haja una referència que tu pugues anar a parlar amb l'altra part i dir-li: mira, la llei fa açò, el registre de professionals és este… I partir d'ahí tota la resta -crec- hauria d'anar poquet a poquet.

La senyora presidenta en funcions:

Moltes gràcies, senyora Blasco.

Fem un recés d'un minut per a despedir la compareixent i donar la benvinguda al segon.

Moltes gràcies.

(Se suspén la reunió durant uns minuts)

La senyora presidenta en funcions:

Reprenem la comissió.

Compareix el senyor Francisco Orts Delgado, coordinador del Fòrum de l'Esport.

Senyor Orts, té vosté ara huit minuts per a explicar tot el que considere sobre la llei. Després els grups faran les seues intervencions. I, posteriorment, tindrà huit minuts més per a contestar-los.

Compareixença del coordinador del Fòrum de l'Esport, senyor Francisco Orts Delgado

El senyor coordinador del Fòrum de l'Esport:

Que deia que moltes gràcies a la comissió per donar-me l'oportunitat d'estar ací defensant un text legal que des de fa més de dotze anys venim reivindicant els professionals de l'esport en esta comunitat.

Jo me presente com a Fòrum de l'Esport, que, com saben vostés, és una organització participativa, oberta a tot el món, en la que durant estos darrers dotze anys hem estat polsant l'opinió de les persones que fan esport en la nostra comunitat. I en totes les opinions ressalta que mos feia falta un instrument com el que ací ara estem debatent.

M'agradaria fer-los una xicoteta, que no sé si s'ha fet a la comissió, una xicoteta perspectiva històrica del que ha sigut la nostra demanda, no?

En 2008 es va aprovar a l'estat la primera llei de regulació, va ser a Catalunya. Ja havien hagut abans alguns intents per part de l'estat de fer aquesta regulació, perquè ja estàvem començant el segle XXI i hi havia una necessitat en la societat palpable.

Bé, en 2010 nosaltres arrepleguem ací, en la Comunitat Valenciana, eixe impuls de les comunitats i se presenta una primera PNL ací, a les Corts, d'un partit polític que presenta una PNL demanant que se regule, que se faça esta regulació. I això té èxit finalment en la Llei de l'esport, que se va aprovar d'una forma majoritària per tots els grups parlamentaris, i en la disposició addicional segona de la llei ja arreplega eixe mandat de les Corts, veritat? , a promulgar la llei que, finalment, hui estem ací per a vore si se fa realitat.

En 2011 és la llei. I en 2015 hi ha un acte que, per motivar que eixe mandat se poguera realitzar, que organitza el Colef, el col·legi de llicenciats, l'associació de gestors i la Universitat de València. I ahí estan presents tots els grups parlamentaris per a presentar els seus programes electorals. Era una jornada prèvia a les eleccions i tots els partits polítics manifesten el seu acord per a impulsar esta llei.

Ja en 2018, la Direcció General d'Esports, finalment, davant d'una altra PNL també que es presenta a les Corts, comença a elaborar l'esborrany de l'avantprojecte de llei, no? I ja doncs tenim ací el projecte.

Hui en dia tenim nou lleis a l'estat que ja regulen les professions, és a dir, estem parlant que 30 milions d'espanyols ja tenen este dret, i nosaltres no podem quedar-nos enrere com a valencians. Eixa és un poc la nostra demanda.

Quins són els beneficis que per a mi té esta llei? Començant pel que és la importància que té hui l'esport en l'actualitat, una importància social i també uns beneficis que estan científicament demostrats, veritat? , hi ha un potencial per a la millora de la salut de les persones, un estalvi en la despesa sanitària, també hi ha una comunicació, diguem, econòmica, perquè se genera molta ocupació en este sector, estem parlant d'2,5% del PIB.

Bé, en definitiva, 19 milions d'espanyols i espanyoles estan hui fent esport en este país. Jo crec que al segle XXI, en l'any 2022, ja ens mereixem que el sistema esportiu espanyol estiga completament regulat.

Per una part hem sigut capaços de regular les formacions, i ahí està la carrera universitària, el grau de Ciències de l'Activitat Física, estan les formacions professionals, també les formacions federatives, que també estan emparades pel Consejo Superior de Deportes. I hem regulat també el que és l'activitat, totes les comunitats autònomes tenim una llei de l'esport que regula eixa activitat. El que ens faltava en estos moments és esta llei que connectava el que és eixe sistema regulat de la formació en el que és el sistema de l'activitat esportiva. I el principal recurs que té esta activitat, com tots saben, és el professional, la persona que depén eixa activitat d'ella. Per tant, si regulem això, tindrem definitivament un sistema complet regulat i, a més, és que un sistema per l'altre van a tindre unes sinèrgies que faran que hi haja una major protecció, que en definitiva és el que tots volem.

També se considera que és essencial l'activitat esportiva. I això ha sigut sobretot vist els darrers anys, els dos anys després de la pandèmia, quan pràcticament tots els grups polítics i en diferents parlaments, tant autonòmics com de l'Estat, han promulgat PNL, proposicions no de llei, defensant l'essencialitat de l'activitat física. Bé, i estem en un moment jo crec que és molt bonic per als professionals de l'esport, perquè ja la societat ha acceptat que l'esport és algo essencial.

En el projecte de llei que ara està tramitant-se a les Corts espanyoles, l'article 2, el dret a la pràctica esportiva, diu que: «El deporte y la actividad física se consideran una actividad esencial y la Administración, en este caso, General del Estado, en cumplimiento de lo dispuesto en el artículo 43. 3 de la Constitución, promoverá la actividad física y el deporte como elemento esencial de la salud y del desarrollo de la personalidad».

Per tant, no podem quedar-se endarrere en esta concepció general de l'Esport, en esta regulació del sistema esportiu, en algo tan essencial com és la persona, la persona que dirigix eixa activitat, que és la que li dóna, diguem, no sols la qualitat, sinó la protecció adequada per als seus coneixements científics, perquè l'usuari que rep eixa activitat no siga un usuari que estiga desprotegit com fins ara ha estat.

El projecte de llei que tenim al davant jo crec que està molt aconseguit, perquè al final ha sigut el final d'un procés en què hi ha nou lleis d'abans i que d'alguna manera s'ha agafat el millor de cada una. I això, per exemple, es veu quan es parla de la seguretat jurídica que va tindre i de la protecció que tindran els usuaris. Ahí està molt bé que hi haja un cens de professionals en la Direcció General d'Esports, un cens on qui vullga treballar d'eixe sector haurà d'inscriure's i registrar-se, i això és una garantia per a l'usuari, sabem que eixa persona està acreditada. I després, el professional ha de tindre un assegurança de responsabilitat civil per qualsevol cosa que passe. I després, algo que tampoc és menor, que és que en la publicitat que es faça el professional pot dir que està acreditat, que està registrat en la Generalitat i, per tant, serà també una manera indirecta de lluitar contra eixa publicitat que a vegades és enganyosa i que fa que a la millor persones més interessades pel rendiment econòmic vullguen entrar en un mercat laboral que no toca i que li dóna molta inseguretat al que és l'usuari.

Bé, veig que no em queda quasi temps. Jo quede a la seua disposició per a les preguntes que vullguen fer. I bé, tot el meu agraïment per la compareixença i per permetre'm estar ací i parlar amb vostés un rato.

Molt bé. Gràcies.

(Ocupa la presidència de la comissió la diputada senyora Nathalie Torres Garcia)

La senyora presidenta en funcions:

Doncs moltíssimes gràcies, senyor Orts. Veig que continua amb la pauta marcada en la primera sessió pels compareixents, de cenyir-se al temps de què disposaven vostés. Bé, doncs ara, com ja sap, intervindran els portaveus dels grups parlamentaris a raó de tres minuts cadascun d'ells. No els ha de contestar just després de la seua intervenció, sinó al final, en què vosté tornarà a disposar de vuit minuts. D'acord?

Bé, doncs, comencem amb les intervencions dels grups parlamentaris i ho fem amb la diputada No Adscrita, la senyora Asunción Sanchis. Quan vosté vullga, senyoria.

La senyora Sanchis Morera:

Gràcies, presidenta.

Buenos días, don Francisco, coordinador del Fòrum de l'Esport. Bienvenido a les Corts Valencianes y gracias por su aportación al proyecto de ley de ordenación de las profesiones del deporte. Era necesario desarrollar un marco normativo.

La senyora presidenta en funcions:

Gràcies, senyoria.

A continuació, i per tres minuts també, té la paraula la senyora Naiara Davó, que parla en nom d'Unidas Podemos. Quan vosté vullga, senyoria.

La senyora Davó Bernabeu:

Gràcies, presidenta.

I gràcies, senyor Orts, per l'exposició que ens acaba de fer. Ha fet una retrospectiva molt ràpida, però molt, molt fàcil d'entendre, com hem arribat fins ací i d'eixa necessitat que vosté ha dit de tindre per fi este instrument, que coincideix a més amb tots els ponents que passen, com remarquen la necessitat de tindre esta llei. I alguns dels punts forts en què vosté també ha coincidit, com, per exemple, el tema de la seguretat jurídica que es dóna també als usuaris, eixa garantia dels professionals o de la necessitat de la lluita contra la publicitat enganyosa.

I crec que un dels punts que vosté ha posat el focus, que crec que és molt important, és en els professionals, sobre qui pivota tota la qüestió de l'activitat física i, per tant, sobre els qui s'han de posar les competències i les garanties perquè puguen desenvolupar la seua feina d'una forma correcta.

I, per tant, respecte a això, jo li preguntaria si considera que s'ha quedat algun punt o alguna qüestió a tractar que no està abordada en la llei i que podríem prendre nota i afegir respecte a tot allò que implica la formació i la seguretat dels professionals.

Gràcies.

La senyora presidenta en funcions:

Gràcies, senyoria.

A continuació, té la paraula la senyora Miriam Turiel, que parla en nom de Vox Comunidad Valenciana. Quan vosté vullga, senyoria.

La senyora Turiel Mollá:

Buenos días, señor Orts. Le agradecemos mucho su comparecencia en la fase de participación ciudadana para la creación de esta ley. Y queríamos saber, usted ha hablado de que hace falta que esté completamente regulado. ¿Usted cree que con este marco normativo esta ley cumple esa expectativa de que esté todo completamente regulado?

La senyora presidenta en funcions:

Gràcies, senyoria.

Seguim amb les intervencions dels grups parlamentaris. I ara té la paraula la senyora Rosa Menor, que parla en nom del Grup Parlamentari Ciudadanos.

Quan vosté vullga, senyoria.

La senyora Menor Lucas:

Buenos días, señor Orts.

Gracias, señor Orts.

La senyora presidenta en funcions:

Gràcies, senyoria.

Tot seguit, li done la paraula a Jesús Pla, que parla en nom de Compromís.

Quan vosté vullga, senyoria.

El senyor Pla Herrero:

Moltes gràcies, presidenta.

I moltes gràcies, senyor Orts, per les seues aportacions que, d'alguna manera, venen a coincidir amb les aportacions o amb el sentit general dels ponents que han estat passant ací en la comissió, en el sentit que aquest text és un text llargament esperat pel sector esportiu en general, també pel fòrum de l'esport, al qual vosté representa.

La veritat és que això ens anima a nosaltres ací, al legislador, a tirar endavant i a aprovar la millor llei possible, encara que ja ens han dit que el text d'esta llei, doncs, d'alguna manera, recull totes les aportacions de les legislacions autonòmiques anteriors i això sempre és un avantatge que tinguem.

Jo volia centrar-me en una cosa. La llei vosté sap que establix un període transitori que permetrà que s'adapten tots els sectors i professionals de l'esport a les disposicions de la llei, que tampoc són moltes, tampoc és una llei massa llarga. Però comentant-ho nosaltres…, perquè moltes vegades la tasca legislativa el que té és que no acaba d'arribar a la població i als sectors implicats. I abans ho deia una compareixent, nosaltres podem aprovar una llei, però, si esta llei no es coneix, no es coneix el seu àmbit temporal l'aplicació. Vosté, com a representant del fòrum de l'esport, ¿ens podria indicar quines mesures creu vosté convenient, una vegada aprovada la llei, per a la seua difusió, per a la seua explicació, a través de quins mitjans? Si ens podria, d'alguna manera, vosté indicar què creu que seria el més convenient perquè, quan arribe el moment de la veritable aplicació de la llei, després del període transitori, no anem a corre-cuita, és a dir, que eixa publicitat de la llei, a banda de la seua publicació en el DOGV, evidentment, siga efectiva.

Moltes gràcies.

La senyora presidenta en funcions:

Gràcies, senyoria.

A continuació, té la paraula el senyor Luis Martínez, que parla en nom del Grup Parlamentari Popular.

Quan vosté vullga, senyoria.

El senyor Martínez Fuentes:

Gràcies, presidenta.

Moltes gràcies, senyor Orts, per la seua intervenció, les seues aportacions.

Després d'escoltar la seua intervenció, està clar que està a favor d'esta llei, que té poques qüestions a millorar, per la seua exposició. És ja una postura prou unànime, tant en les compareixences com en els grups parlamentaris, que estem d'acord en els beneficis que produïx esta llei i no vaig a entrar ahí.

Ha parlat vosté d'un tema, que per a mi és clau també, en eixa evolució històrica i cronològica que vosté ha fet, que és la declaració de l'activitat física i esportiva, com a activitat essencial, està clar. Però jo aniria un poc més i és que no podem quedar-nos només en una declaració, sinó que la declaració ha de vindre seguida de fets. Està clar que esta llei pot ser una de les de les línies que poden millorar esta activitat, perquè estem donant-li fortalesa a tot un sector en una categorització de les professions, uns nivells, etcètera, i, buscant eixa qualitat que tots volem, per suposat. Hi hauria altres qüestions ja més externes com, per exemple, l'abaixada de l'IVA esportiu, altres qüestions que també vindrien a millorar. Però, bé, això són qüestions, diguem, apart.

Hi ha una altra qüestió també que és important, des del punt de vista educatiu -jo que soc de la branca d'educació i de l'educació física-, que és la importància d'una PNL que vam aprovar ací, que va ser la de l'augment a tres hores, que crec que és important també, igualant-nos també a nivell europeu. Cal donar-li contingut també a eixa… El currículum caldrà completar-lo. I jo seria partidari també de completar altres conceptes; l'educació física en si és salut, però altres conceptes, com pot ser de nutrició, de correcció postural, d'altres qüestions que venen a complementar, eixa és la meua opinió.

Però vull centrar-me -diguem que és la meua opinió, perquè vosté…-, centrar-me en dos qüestions només i finalitze. Primera qüestió, si vosté veu algunes qüestions a millorar que podrien completar esta llei; eixa n'és una. I, després, ja, finalment, vosté ha parlat de l'intrusisme, val? Esta llei ve a ficar, diguem, un pegat, a ficar un estop a aquest intrusisme. Durant la pandèmia hem vist moltíssima gent que…, ací a València mateix, al riu, donant classes i no sabíem si tenia titulació o no tenia titulació i amb quines mesures d'eixa qualitat, no sabem si tenia eixa seguretat jurídica que dèiem, tant de qui donava classe com els qui estaven rebent eixes classes.

Per tant, com se podria millorar, si millora, i si caldria fer alguna cosa més, a més, per a millorar l'intrusisme. Perquè, al final, per a controlar, farà falta també una inspecció. Qui ha de realitzar eixa inspecció i com s'ha de fer? Perquè hi haurà qüestions que seran pròpies de la mateixa activitat i del desenvolupament de l'activitat, però altres qüestions, per exemple, l'exemple que jo li deia d'espais públics, són més municipals. Aleshores, ahí també la seua visió de com podria controlar-se eixe intrusisme.

Gràcies.

La senyora presidenta en funcions:

Gràcies, senyoria.

I, per acabar, li done la paraula al senyor José Chulvi, que parla en nom del Grup Parlamentari Socialista.

Quan vosté vullga, senyoria.

El senyor Chulvi Español:

Moltes gràcies, presidenta.

I moltes gràcies, senyor Orts, per la seua intervenció.

Clar, ha sigut interessant la primera part perquè ens adonem els qui estem ací de quant ha costat, dels anys de proposta, d'insistència, per part de, per exemple, el fòrum a què vosté representa, però també d'altres entitats i col·lectius, com els que estan participant d'estes compareixences, perquè, al final, doncs, estiguem en este punt del camí que ja és un punt molt avançat.

I clar que era interessant que tots fórem ací conscients de quant ha costat aplegar fins ací i dels esforços que s'han fet, des de l'àmbit dels professionals de l'esport i de les persones que estan vinculades al món de l'esport perquè esta llei, este projecte de llei vaja endavant.

El cert és que…, bé, vosté ha destacat que este projecte de llei el que fa és millorar, que la pràctica de l'activitat física i de l'esport millore, que millore en l'àmbit de la salut, que millore en l'àmbit de la seguretat també. Ha parlat d'eixa necessitat de tindre assegurances, etcètera, també de com protegix enfront de publicitat que puga ser enganyosa i també, lògicament, que, en l'àmbit de l'economia, l'impuls i també la seguretat que pot donar el fet de l'aprovació d'esta llei, no? Per tant, doncs, jo trobe que ens queda clara quina és la postura, per la part seua.

I un poc sí que és cert vore com pensa vosté que es podria resoldre a nivell del compliment de la llei, d'un reglament que la puga regular o de quin tipus d'inspecció es deuria fer. Ara mateix, el diputat, el company Martínez estava comentant el que passa en activitats físiques que es fan a l'aire lliure, en este cas al riu i tal, i, a la millor, estava molt vinculat a la pràctica d'un esport o d'una activitat… Però, també, com veu vosté que esta llei pot aportar a la regulació també d'eixes activitats que es fan a nivell de turisme actiu o que es fan més en àmbits que, a la millor, són més difícils d'exercir un control que en una mateixa instal·lació esportiva tancada, com coneguem, no? També, com pensa vosté que esta llei, doncs, pot ajudar a regular i també a tot eixe tipus d'activitats que també estan fent-se en altres entorns.

I res més.

Moltíssimes gràcies per la seua intervenció.

La senyora presidenta en funcions:

Gràcies, senyoria.

Bé, senyor Orts, com li havia comentat, ara disposa vosté de vuit minuts novament per a intentar respondre les qüestions que li han plantejat les diputades i els diputats.

Si veu que va acabant-se-li el temps i no li dona…, no té marge per a respondre a totes les preguntes, no se sulfure en excés, que pot comunicar-se amb nosaltres a través del correu electrònic, si vol fer alguna aportació extraordinària.

Vaig a posar-li el comptador.

El senyor coordinador del Fòrum de l'Esport:

Moltes gràcies, senyories.

Bé, són molts grups, però crec algunes preguntes es podrien, diguem, ajuntar.

Comence pel principi. Garantir la seguretat dels professionals…, els professionals de l'esport garantiran la seguretat a partir d'aquesta llei. Jo crec que esta llei és el principi que marca el que és la regulació i, per tant, com després també contestaré, s'ha de fer més camí, no? La llei és el principi, però és l'essencial, és el pilar que ens va fer que esta activitat, d'alguna manera, com deia abans, case el que és tot el món de la formació amb el de l'activitat i, per tant, s'oferisca un sistema esportiu per a les persones que tenen el dret de fer esport en este país, gràcies que ens ho constitució i les lleis, tinguen un esport més segur, tinguen una activitat que no li faça mal. Per tant, jo crec que sí que garantix, és el principi per a garantir la seguretat. Evidentment, l'activitat física sempre té un risc, però evidentment també, no és el mateix que hi haja un professional al davant, dirigint eixa activitat, que siga una persona que, a la millor, es mou per altres interessos.

Lligue això un poc en el tema de l'intrusisme. I jo no he parlat d'intrusisme, però, a partir d'ara, sí que podrem parlar d'intrusisme perquè hi haurà una llei, hi haurà una llei que diga què és el que es pot fer i el que no es pot fer. Per tant, eixa seguretat jurídica l'havíem de tindre, no podíem estar encara com estàvem, no? , que, a la millor, doncs, veies que li estaven fent mal a alguna persona per algú que s'acosta a l'esport per guanyar-se uns diners i li estava fent mal a una persona i no el podies, d'alguna manera, denunciar o reclamar. Ara sí, ara se podrà reclamar. I, a més, eixe professional que a la millor també, doncs, en el seu exercici puga tindre un accident -que no se descarta-, doncs, eixe professional, darrere d'ell, hi ha tota una cobertura; darrere d'ell hi ha un sistema. Molts dels professionals estarem col·legiats en el nostre col·legi oficial i també és una altra forma més de protecció, eixos col·legis que, d'alguna manera…, o inclús les mateixes federacions o les mateixes entitats poden respondre dels seus professionals. I això és una seguretat per a l'usuari molt important.

Considerem si ha quedat alguna cosa fora de la llei? Jo no al a vore si ara mateix hi ha alguna cosa fora. Jo crec que és prou completa pel que hem dit abans, no? , que és l'última i sempre l'última arreplega tot el millor, segur. Però també queden obertes moltes referències en el projecte de llei que deriven cap a futures regulacions i, per tant, sempre va a poder estar actualitzada. En el tema de la formació se deriva a la reglamentació que en cada moment estiga en vigor. És a dir, l'activitat física i l'esport són una cosa molt viva, tenen una dinàmica pròpia i que demà, doncs, apareixen noves activitats. Esta llei sí que permet que, d'alguna manera, el que regule l'estat a nivell de formacions o a nivell d'activitats, com està tot casat, doncs, puga també estar protegit. I, per tant, jo crec que, en eixe cas, diria que sí, que, d'alguna manera, protegix i abasta tot el que podia abastar fins al moment.

El major èxit. El major èxit és el reconeixement, pense jo, als professionals de l'esport. Però, sobretot, el major èxit és que, per fi, les persones que moltes vegades…, bé, jo, vaig a personalitzar-ho, no? , per la meua tasca professional, jo he treballat en un ajuntament durant molt de temps, molt pròxim a l'activitat i he vist el tractament que es feia als xiquets, a les persones majors, a persones que tenien dificultats de mobilitat i he vist coses molt horroroses de gent que s'ha atrevit a fer una activitat sense estar preparat. I he vist coses molt sanes. He vist coses de realment ajudar a eixa persona a millorar la seua qualitat de vida, dirigit per persones que sabien el que duien entre mans.

No és el mateix tractar un xiquet que tractar una persona major, tractar una persona que té una dificultat en l'esquena o en el cor. No, darrere d'això hi ha tot un coneixement. I això ha d'estar a l'abast d'una societat moderna com la que tenim hui ací en este país. I, per tant, jo crec que ahí el major èxit és eixe, que podem d'alguna manera dir que anem a protegir eixe sector.

Està suficientment actualitzat? Jo crec que ho he contestat un poc ja -em queden tres minuts.

Quines mesures per la difusió? Això també és molt interessant. Jo crec que ara si s'aprova esta llei definitivament i som capaços de aprovar-la i que isca bé el text, ve un repte per a tots i ahí anem a estar, com hem estat molta gent fora en la societat civil ajudant al que faça falta, des del col·lege, des de l'associació de gestors, des de les federacions, des dels ajuntaments, perquè se faça un bon reglament d'esta llei, que se reglamente bé en totes les seues derivades i poc a poc anirem creixent.

En les altres comunitats ja tenen un camí i ens poden ajudar en això veient eixe camí que ells han fet.

I estic fent molta pedagogia. Jo crec que fa falta molta pedagogia i informar bé, fer unes bones campanyes. Però tenim aliats, tenim aliats, com he dit, en la societat civil, com són els col·legis, com és el col·legi de llicenciats, com és l'associació de gestors, com són les federacions.

Què es pot millorar de la llei? He contestat un poc. El tema de l'intrusisme també l'he contestat.

El tema d'inspecció. La inspecció està regulada per la nostra llei de l'esport. El que cal és demanar que es complisca i ja està. És a dir, la inspecció ara serà fonamental, evidentment. Però la inspecció ha de tindre eixe caràcter no sols sancionador també, sinó també pedagògic, que d'alguna manera jo manifestava ara. Aleshores, poc a poc…, perquè, a més, el projecte de llei té un avantatge també, i és que ha sigut prou…, la implantació és prou progressiva i no perjudica massa les persones que hui en dia encara no tenen la formació adequada, perquè els dona una oportunitat perquè se formen i perquè no els perdem del mercat de treball. Jo crec que en això també és bo el projecte.

I després, quant al compliment de la llei, la seua reglamentació, ja ho hem comentat.

Sobre altres activitats. Mire, jo el que pense és que en qualsevol activitat que es faça, si es fa una activitat esportiva, ha d'estar protegida en qualsevol àmbit. Ací no calen interessos particulars d'empreses, de sectors… No, ací el més important per a mi és la persona que va a fer eixa activitat esportiva. I ha d'estar protegida. I esta és una manera de protegir-la. És una manera casar el que durant molts anys en este país hem aconseguit de fer un sistema de formació a l'àmbit d'un esport, per tant, estan les competències de les persones que allí poden dirigir això i, per altre costat, eixa regulació de l'activitat.

Ara ens falta només això, que eixe professional estiga dignificat i puga prestar el seu servei amb totes les garanties i la seguretat jurídica que cal prestar-la i ja està, siga en l'àmbit del turisme actiu, siga l'àmbit dels hotels, siga l'àmbit dels municipis… On se faça activitat esportiva, ahí ha d'haver-hi un professional que entenga i que sàpiga aplicar els seus coneixements. I crec que…

La senyora presidenta en funcions:

Sí, ha aprofitat molt bé el temps, la veritat.

Moltíssimes gràcies per la seua participació en esta fase de participació ciutadana, mai millor dit. Agraïts i agraïdes.

Senyories, seguim perquè veig que portem cinc minuts de retard i això no ho podem consentir. Anem a intentar superar-nos a nosaltres mateixos. Per tant, supose que el ponent, el compareixent que ha de…, és la compareixent que ha d'intervindre ara està ací. (Pausa)

Senyories, reprenem la sessió.

Tenim amb nosaltres la senyora María del Carmen Molés Gimeno, que compareix en esta comissió en representació del Col·legi Oficial de Psicologia de la Comunitat Valenciana.

La senyora Molés m'acaba de dir: «Ai! , no estem acostumades a estes coses». És veritat, jo ho entenc. Però jo li explique.

Vosté ara disposa de huit minuts per a fer la seua exposició, d'acord? Després intervindran els grups parlamentaris, els portaveus, a raó de tres minuts cadascun. No els ha de respondre un per un, sinó al final que vosté tindrà huit minuts per a respondre les preguntes que li puguen plantejar els diputats i les diputades. Jo ja li he posat el comptador i pot començar quan vullga.

Compareixença de la senyora María del Carmen Molés Gimeno, en representació del Col·legi Oficial de Psicologia de la Comunitat Valenciana

La senyora Molés Gimeno:

Moltes gràcies, presidenta.

La senyora presidenta en funcions:

Molt bé, moltes gràcies, senyora Molés.

Doncs bé, comencem la ronda d'intervencions dels grups parlamentaris. Ho fem amb la diputada no adscrita senyora Asunción Sanchis. Quan vosté vulga, senyoria.

La senyora Sanchis Morera:

Buenos días, doña María del Carmen, en representación del Colegio de Psicología de la Comunidad Valenciana, bienvenida a les Corts Valencianes.

La senyora presidenta en funcions:

Gràcies, senyoria.

Seguim. Intervindrà ara la senyora Naiara Davó, que ho fa en nom del Grup Parlamentari Unidas Podemos. Quan vosté vulga, senyoria.

La senyora Davó Bernabeu:

Gràcies, presidenta.

I, gràcies, senyora Molés, per donar-nos una visió sobre aquesta llei des d'una altra perspectiva, no? , des de la part de la psicologia, perquè hem tingut molts ponents i hem pogut escoltar i preguntar molt per la salut però, sobretot, o majoritàriament en la seua accepció física, i ara podem fer-ho també, no? , en la part del que…, bé, del que ara també comencem a parlar, no? , de la salut mental. I, per tant, ens obri, no? , a tindre eixe camp tan necessari també dins de l'activitat esportiva.

Jo anava a fer-li una consideració partint que la llei ha de tindre una concepció holística, no? , i abans hem pogut parlar de com es podria fer referència, per exemple, quan parlàvem de la preparació física, a la inclusió d'altres professions vinculades a l'esport com la de la psicologia. De fet, una ponent ho ha estat comentant.

I la meua pregunta, bé, anava en eixa direcció, que crec que vosté ja ens ha contestat, no? , que era si pensava que deuria fer-se referència a eixes professions i de quina manera es podria fer. I, després, també volia preguntar-li què creu que suposarà per als psicòlegs esportius aquesta llei respecte a les possibilitats d'exercir les seves funcions i a les garanties que podrà donar tal com és la llei i, a més, pensant si incloem també les mencions que vosté ha fet.

Gràcies.

La senyora presidenta en funcions:

Gràcies, senyoria.

Seguim. A continuació té la paraula… (S'interromp la gravació) Com estava dient, senyories, seguim.

I ara és el torn de la senyora Miriam Turiel, que intervé en nom del Grup Parlamentari Vox Comunidad Valenciana. Quan vosté vulga, senyoria.

La senyora Turiel Mollá:

La senyora presidenta en funcions:

Gràcies, senyoria.

Bé, seguim. A continuació, té la paraula la senyora Rosa Menor que intervé en nom del Grup Parlamentari Ciudadanos. Quan vosté vulga, senyoria.

La senyora Menor Lucas:

La senyora presidenta en funcions:

Gràcies a vostés, senyoria.

Seguim. I ara és el torn del senyor Jesús Pla, que intervé en nom del Grup Parlamentari Compromís. Quan vosté vullga, senyoria.

El senyor Pla Herrero:

Moltes gràcies, presidenta.

I moltes gràcies, senyora Molés, per les seues aportacions i per la seua intervenció.

Efectivament, la salut mental i, després de la pandèmia, s'ha posat de manifest la incidència que està tenint en la població i també en el món de la població esportiva. I ha fet bé de remarcar les actuacions del seu col·legi durant la pandèmia respecte dels professionals de l'esport perquè sempre és bo que es conega l'actuació dels col·legis professionals.

Jo voldria fer-li una pregunta i una pregunta des del més absolut desconeiximent. La matèria de la psicologia esportiva, dins dels diferents estrats docents, de matèria esportiva, valga la redundància, vosté creu que està el suficientment implementada? És a dir, en els cicles formatius, en la formació universitària, la matèria objecte del seu estudi, creu que està suficientment impartida? Tenen vostés…, no sé com dir-ho, interacció en l'administració per a introduir esta matèria?

I, després, respecte de les seues esmenes, de les quals prenem bona nota, vosté no creu que, a la millor per exclusió, en la descripció de les categories professionals, estarien recollides? Vull dir, quan la llei fa la descripció de les diferents categories professionals de les activitats de l'esport, la mateixa descripció en positiu no exclou justetament el que vosté estava diguent? No sé si m'estic explicant, no sé si m'estic explicant. És a dir, determinar i delimitar quines són les concretes activitats d'estes professions esportives, no n'exclou d'altres, com la seua, per exemple? És a dir, quan està diguent què és un preparador, està diguent…, i el preparador, evidentment, en la descripció positiva que es fa no podrà exercir funcions de psicòleg esportiu? Independentment que s'incloga en la llei però, vull dir, en la llei estan delimitades de manera positiva. Una interpretació al contrari, seria, evidentment, les funcions que no estan descrites en la descripció de la categoria no les podran realitzar persones que no estan titulades, independentment que prenem bona nota de les seues esmenes.

Moltes gràcies.

La senyora presidenta en funcions:

Gràcies, senyoria.

Seguim. Li donem la paraula ara al senyor Luis Martínez, que intervé en nom del Grup Parlamentari Popular. Quan vosté vulga, senyoria.

El senyor Martínez Fuentes:

Molt bé. Gràcies, presidenta.

La senyora presidenta en funcions:

Bé, finalitzem el torn d'intervencions amb el senyor José Chulvi, que parla en nom del Grup Parlamentari Socialista. Quan vosté vulga, senyoria.

El senyor Chulvi Español:

Moltes gràcies, presidenta.

I, moltes gràcies, senyora Molés, per la seua intervenció. Pense que ha estat…, s'ha introduït, no? , en el debat d'estes compareixences, doncs, una qüestió que encara que sí que ha anat apareixent en determinats moments en les compareixences, però sí que vosté ha entrat ja més al detall. Una qüestió important que s'ha visibilitzat molt més en els casos que últimament, doncs, en esportistes d'elit hem vist, no? Semblava que en altres èpoques eixes qüestions també es tapaven, no? , en el món de l'elit de l'esport. Però jo trobe que és important que es visibilitze que eixe problema està ahí i que hem de tindre mecanismes i eines que faciliten molt el treball, el treball, en este cas, dels professionals i les professionals de la psicologia.

A mi m'agradaria preguntar-li perquè ja…, jo trobe que més o menys està tot…, el recorregut està fet en totes les intervencions, però sí que preguntar-li vosté com creu que l'aprovació d'esta llei pot facilitar-los a vostés el seu treball; si pensa que esta llei el que farà és reforçar eixe col·laboració, no? , i la coordinació que ha d'haver-hi entre el professional de l'esport i, en este cas, el psicòleg, perquè una part important de l'esport, tant el professional com l'amateur és que pugam estar també, que la nostra ment estiga funcionant perfectament, no? I, sobretot, que mos ajude, no? Jo trobe que és una cosa que es retroalimenta, no? Al final és una qüestió que va ahí.

Per tant, un poc, la pregunta aniria per ahí. I si vosté pensa també que lògicament este projecte de llei de professions de l'esport significarà també que els professionals i, sobretot, els usuaris, no? , perquè al final els que hem de protegir també són…, hem de protegir els usuaris, que puguen determinar clarament què és el que han de fer en cada època de la vida d'una persona que decidix fer esport i que també ha de tindre un control respecte a la seua salut mental vinculada també a l'esport, no? , tant en la infància com en l'època adulta o ja les persones més majors.

Un poc eixes qüestions i agrair-li la seua intervenció.

Moltes gràcies, senyora Molés.

La senyora presidenta en funcions:

Gràcies, senyoria.

Doncs, com li he comentat, senyora Molés, ara vosté disposa de huit minuts per a respondre les qüestions que li han plantejat les seues senyories. Quan vosté vulga.

La senyora Molés Gimeno:

Disculpa. Donar-vos les gràcies perquè el que m'arriba de tots vosaltres és que n'hi ha un punt d'unió que crec que és important, no? Crec que estem treballant tots en una línia pareguda i crec que des de la meua humilitat vull felicitar-vos a tots els grups parlamentaris que m'heu fet preguntes, val? No sé si seré capaç de contestar-les totes però sí que vaig a intentar fer-ho.

Asunción, dir-te que sí que és necessària la formació i cada volta és més necessària en el sentit que jo crec que la psicologia ha sigut la gran oblidada. Crec que este temps que estem vivint ara amb el covid mos ha fet una mica obrir els ulls per a dir que la salut mental és fonamental. L'OMS, i a mi esta definició m'encanta, perquè mos diu que és «un estado completo de bienestar físico, mental y social».

Jo crec que esta definició no la podem oblidar mai. Crec que és necessari incloure sempre esta part mental, perquè, com dia Luis Martínez també, no? , mens sana in corpore sano. Crec que ahí tenim una tasca a desenrotllar molt gran.

També…, sí que seria important el que alguns de vosaltres, no? , com José, heu comentat. Nosaltres sí que desitgem que se tinguen en compte les diferents professions que estan al voltant de les ciències de l'esport. Se m'ha obert un poc una llumeneta quan s'estava exposant que seria interessant que la psicologia formara part d'esta llei, no? , com a professió regulada per la llei de l'esport.

Sí que és cert que en el meu cas, quan abans vosté ha estat llegint la meua experiència personal, jo he estat molts anys treballant en una selecció espanyola i en esta selecció espanyola mai podia accedir a estar amb la gent que treballava, justament per això, perquè no estàvem regulats per ninguna llei. Jo havia d'estar sempre enrere, sempre amagada perquè no hi havia ninguna llei que regulara que el psicòleg, psicòloga en este cas, podia estar en la banqueta, no? Aparentment és una cosa simple. No obstant, jo crec que és necessari que açò se contemple i que puga…, almenys els psicòlegs o psicòlogues sí que puguen estar exercint esta professió, que crec que tenim moltes coses a aportar.

Sí que és cert que n'hi han dos aspectes… Jo crec, des de…, quan se treballa en iniciació esportiva començar a treballar valors, començar a treballar eixe recurs que després van a tindre per a la vida; però igual que és important això, igual que és important acompanyar els esportistes que estan en alt rendiment i que molts d'ells…, per exemple, ara mateix anaven a acabar la seua vida esportiva en les últimes olimpíades i que, de repent, se van quedar truncades i que, de repent, això ja no podia ser, s'ha de treballar un acompanyament amb esta gent. I crec que ahí, el professional de la salut mental és el psicòleg, en este cas, no? , el que pot fer este acompanyament.

Jo crec que també, com dia abans Rosa, també mos trobem amb un intrusisme gran, no? Ara, qualsevol persona fa una intervenció i a més a més, després, nosaltres, com a professionals científics mos trobem amb gent que…, «es que he ido a un coach», amb tot el meu respecte a la professió del coaching, no? , però sí que és cert que no tenen una formació reglada, que no tenen una formació institucionalitzada i eixe intrusisme acaba fent mal als esportistes, en ocasions als familiars i, després, als clubs o als directius, no?

Jo crec que des d'ahí la psicologia sí que pot oferir serveis de qualitat, no? , que també comentava la companya abans.

Dir-vos també que l'exercici físic ajuda a previndre ‒i jo crec que deuríem tindre-ho clar‒, a previndre qualsevol tipus de malaltia i ajuda també, des que un xiquet és menut fins a una persona gran de tercera o quarta edat, a acompanyar-lo que la seua salut mental siga millor i que mos puga, d'alguna manera, beneficiar a tots, que jo crec que el significat d'esta llei al final és el benefici de tots els ciutadans que practiquen tant activitat física com a oci, com activitat física més intensa i com a un esport com a rendiment.

No sé, jo crec que vos estic contestant… A mi, evidentment, sí que m'agradaria que la nostra professió apareguera com a llei, no? , com a professió dins de la llei. Crec que si no està en les nostres esmenes igual hauríem de replantejar-nos alguna cosa i, també, des del col·legi de la psicologia estem disposats a col·laborar amb vostés en el que necessiten o en el que vos faja falta, però sí que crec que és necessari que protegim, no? , com dia abans el senyor Chulvi, que protegim els usuaris que, al cap i a la fi són els que participen en esta llei que crec que des del col·legi de la psicologia volem felicitar i donar-vos les gràcies per eixa unanimitat, no? , que almenys des d'ací se respira.

I, bé, jo, si algú vol alguna cosa més, però crec que vos conteste a tots. Sobretot, dir-vos això, que mos encantaria que mos incloguéreu en esta llei i que estem disposats a estar tant ací, hui, amb vosaltres, com en qualsevol norma que puga sorgir d'esta inicial, no? I felicitar-vos una altra vegada pel vostre projecte de llei.

La senyora presidenta en funcions:

Doncs, moltes gràcies, senyora Molés.

Molt agraïda en nom de la comissió per les seues paraules.

I, bé, si les diputades i diputats volen posar-se en contacte amb vosté ho faran.

Gràcies.

Senyories, seguim. Anem a abordar l'última compareixença del matí. Entenc que el compareixent està ja ací. (S'interromp la gravació)

Senyories, deixem que la senyora Turiel ocupe el seu lloc. Estem tots? Doncs, bé, reprenem la sessió.

I ara ho fem amb el senyor José Luis Herreros Saiz, que és el president del Col·legi Oficial de Llicenciats en Educació Física de la Comunitat Valenciana. Com estava seguint la comissió sap perfectament com ha de procedir. Per tant, quan vulga pot començar, senyor Herreros.

Compareixença del president del Col·legi Oficial de Llicenciats en Educació Física de la Comunitat Valenciana, senyor José Luis Herreros Saiz

El senyor president del Col·legi Oficial de Llicenciats en Educació Física de la Comunitat Valenciana:

Por tanto, la visión de nuestra corporación sobre el sector es muy transversal y muy real con la propia realidad del mismo y, en base a ello, les hacemos las siguientes consideraciones de esta comparecencia.

Y en esta realidad multidimensional del término deporte es donde el legislador justifica el presente proyecto de ley, bajo los motivos de razón imperiosa de interés general, como es la protección de la seguridad y salud en la práctica deportiva de los usuarios. Y así se plasma, además, en el artículo 1, donde deja bien aclarado que la finalidad principal de la ley es la de garantizar el derecho a la seguridad y salud de los usuarios deportivos en el sentido de que aquellos profesionales que les presten servicios tengan la formación y cualificación adecuadas y proporcional a la complejidad de dichos servicios.

La senyora presidenta en funcions:

Moltes gràcies a vosté, senyor Herreros.

Bé, doncs, comencem les intervencions dels grups parlamentaris. Ho fem amb la diputada no adscrita, la senyora Sanchis, que disposa de tres minuts. Quan vosté vulga, senyoria.

La senyora Sanchis Morera:

Gràcies, presidenta.

La senyora presidenta en funcions:

Gràcies, senyoria.

Passem ara al grup Unidas Podemos i parla, en el seu nom, la diputada Naiara Davó. Quan vosté vulga, senyoria.

La senyora Davó Bernabeu:

Gràcies presidenta.

I, gràcies, senyor Herreros, per fer-nos vosté ací l'exposició. Totes les que estem ací presents sabem que és vosté molt actiu en tots els temes de l'esport, que ens fa arribar sempre les seves inquietuds per intentar millorar tot el que…, tot allò que està relacionat amb l'activitat física i esportiva.

I a mi m'agradaria preguntar-li com a president del Colef, que està integrat dins del Colef estatal, com valora la llei que estem presentant en relació amb les que ja existixen en altres comunitats autònomes. I si pensa que en aquelles lleis hi ha algun punt que nosaltres ens hàgem deixat fora d'aquesta i que podríem abordar.

I també m'agradaria preguntar-li, just perquè vosté ha parlat d'eixa mirada multidimensional, no? , i d'eixa realitat molt àmplia que s'intenta arreplegar amb esta llei, respecte a la regulació de les professions i de les activitats que arreplega o que queden excloses, la majoria dels ponents han estat d'acord i ho valora positivament com s'està fent, però hem tingut una excepció que venia des de la part del turisme actiu, que ens deien que consideraven que havien de quedar fora de la regulació les seves activitats, com per exemple quedaven les activitats aeronàutiques, perquè consideraven que les activitats esportives que es feien, que oferien els serveis de turisme actiu, no eren igual que les altres. I ahí també, com a president de Colef, m'agradaria preguntar-li si considera que és correcta, també, per als serveis que oferix el turisme actiu esta regulació o creu que va a perjudicar-los.

Moltes gràcies.

La senyora presidenta en funcions:

Gràcies, senyoria.

Seguim. Ara té la paraula la senyora Miriam Turiel, que parla en nom del Grup Parlamentari Vox Comunidad Valenciana. Quan vosté vulga, senyoria.

La senyora Turiel Mollá:

La senyora presidenta en funcions:

Gràcies, senyoria.

Seguim. És el torn ara del senyor Jesús Pla… Perdó, disculpeu… És ara el torn de la senyora Rosa Menor, que parla en nom del Grup Parlamentari Ciudadanos. Quan vosté vulga, senyoria.

La senyora Menor Lucas:

La senyora presidenta en funcions:

Gràcies, senyoria.

Seguim. Ara sí és el torn del senyor Jesús Pla, que intervé en nom del Grup Parlamentari Compromís. Quan vosté vulga, senyoria.

El senyor Pla Herrero:

Moltes gràcies, presidenta.

I, moltes gràcies, senyor Herreros, per la seua aportació, que és la darrera, si no vaig equivocat, la darrera de les aportacions de la participació pública d'esta llei i que d'alguna manera ha fet un resum de tot el que hem anat sentint en estes compareixences: la necessitat de la llei, la visió transversal de la llei, l'ampla participació i, sobretot, jo, destacar l'ampli consens, l'ampli consens que ha despertat esta llei, no sols en el sector esportiu sinó, pel que estem veient fins ara, també en l'àmbit polític.

També ha destacat vosté una cosa que han destacat tots els intervinents, que esta llei beneficia tant el sector esportiu professional, els professionals del sector, perquè d'alguna manera veuen regulada, inclús posada en valor, la seua titulació, que crec que és una cosa que també han destacat; evita l'intrusisme, que s'ha comentat també. Però també mira cap els beneficiaris de l'activitat esportiva, els usuaris, els consumidors i que, d'alguna manera també, es protegix no sols jurídicament sinó també econòmicament, podríem dir, o, no? , la necessitat d'establir que els professionals de l'esport vinguen recolzats per una assegurança de responsabilitat civil pels danys que podien, que podien patir.

Bé, tot açò i totes les aportacions que ens han fet a nosaltres, continue dient el mateix, la veritat és que ens espenta a aprovar esta llei i aprovar-la com més prompte millor per la pressió del sector que ens està dient que porten anys esperant esta llei, i ens anima, també, no? , ens anima també a que l'activitat i l'actuació del legislatiu tinga una incidència directa i beneficiosa en els administrats o en els beneficiaris d'esta llei.

Jo, com tots els meus companys, el que voldria preguntar-li o suggerir-li o demanar-li és que també en estos huit minuts que li queden si ens poguera fer d'alguna manera alguna aportació, alguna cosa que haja quedat, que no haja quedat clara en la llei, que siga millorable, alguna cosa que, en definitiva, poguera millorar-la i nosaltres poguérem traslladar al text legal.

I moltes gràcies.

La senyora presidenta en funcions:

Gràcies, senyoria.

Seguim. Té ara la paraula el senyor Luis Martínez que intervé en nom del Grup Parlamentari Popular. Quan vulga, senyoria.

El senyor Martínez Fuentes:

Gràcies, presidenta.

La senyora presidenta en funcions:

Gràcies, senyoria.

I acabem amb la intervenció del senyor José Chulvi, que parla en nom del Grup Parlamentari Socialista. Quan vosté vulga, senyoria.

El senyor Chulvi Español:

Moltes gràcies, presidenta.

I moltes gràcies, senyor Herreros, per la seua intervenció.

És difícil intervindre, posar alguna qüestió, perquè la veritat és que jo trobe que ha segut molt clara i molt contundent també, no? , inclús…, i els arguments…, trobe que ens ajuden molt, no? , a poder desenvolupar el nostre treball.

Jo trobe que no és estrany que vosté haja sigut reelegit perquè som conscients, tots els que estem en esta comissió i tenim contacte amb vosté, de la passió amb què viu el món de l'esport però, sobretot, esta qüestió, no? , que sabem que ens ha volgut obrir molt els ulls, no? , perquè vegérem la necessitat que este projecte de llei anara endavant. I trobe que és important, no? , que persones com vosté i com tots els compareixents ens estiguen, d'alguna manera, ajudant, no? , a nosaltres, a la part política o legislativa que hem de tirar endavant.

Per tant, jo trobe que és important i hem de posar molt en valor totes estes qüestions i el fet que pugam tirar endavant en una llei que com bé vosté ha comentat és molt necessària, no?

Jo trobe que estem vivint una legislatura important i molt interessant, i jo podria dir que de les més importants en l'àmbit de l'esport, no? , ho acabem de comentar. Una legislatura en què estem aprovant proposicions no de llei i anem ja camí d'aprovar este projecte de llei que va definint molt bé què és el que ha de fer cadascú en l'àmbit de l'esport i com anem a donar-los cobertura als professionals i cobertura als usuaris.

M'agradaria plantejar-li una qüestió que, a la millor, no hem tocat molt ací en l'àmbit d'estes compareixences però, un poc, dir-li…, jo trobe que tots estem assistint, no? , a l'explosió també de l'esport femení amb moltíssima força, no? I jo trobe que és un fet que a tots ens enorgullix moltíssim i vore com cada vegada més anem…, la presència de l'esport femení en l'elit és més important, no?

M'agradaria vore vosté també com pensa que este projecte de llei ajudarà a definir clarament com…, perquè hem parlat d'infància, hem parlat d'adolescència, hem parlat d'adults, hem parlat de persones majors, però també és important la definició, no? , i el treballar bé, també, cada un en l'àmbit de l'esport femení, en l'esport masculí; tindre clar…, i si vosté pensa que també esta llei ajudarà, no? , a clarificar també i a potenciar, no? , l'esport femení en totes les modalitats, en totes les modalitats, que jo trobe que és una qüestió que ja, per sort, anem superant, no? , i que pensem que esta llei també podrà ajudar.

Moltes gràcies.

La senyora presidenta en funcions:

Gràcies, senyoria.

Bé. Doncs, amb la passió que veig que el caracteritza en l'exercici de la seua professió, té vosté ara huit minuts per a intentar respondre les qüestions que li han plantejat les diputades i els diputats.

El senyor president del Col·legi Oficial de Llicenciats en Educació Física de la Comunitat Valenciana:

La senyora presidenta en funcions:

Quan vosté vulga, senyor Herreros.

El senyor president del Col·legi Oficial de Llicenciats en Educació Física de la Comunitat Valenciana:

La senyora presidenta en funcions:

Moltes gràcies, senyor Herreros, per la seua participació en esta fase de tramitació de la Llei de l'esport.

I ara ja és, està en les mans de les senyores i dels senyors diputats.

Gràcies.

El senyor president del Col·legi Oficial de Llicenciats en Educació Física de la Comunitat Valenciana:

La senyora presidenta en funcions:

Bé, senyories, acabem.

Vaig a mirar… Vaig a felicitar-los, eh? En punt! (Rialles)

(S'alça la reunió a les 13 hores i 56 minuts)

