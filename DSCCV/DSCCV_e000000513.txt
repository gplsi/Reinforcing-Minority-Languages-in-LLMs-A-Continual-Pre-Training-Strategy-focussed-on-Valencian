Comissió Especial per a l'Estudi de la Sequera a la Comunitat Valenciana. Reunió celebrada el dia 19 de juny de 2006. Comença la reunió a les 10 hores i 35 minuts. Presideix l'il·lustre diputat senyor Rafael Maluenda Verdú. Reunió número 5/III.

Compareixença del secretari general de La Unió de Llauradors i Ramaders-Coag, senyor Joan Brusca Beltrán

El senyor president:

S'obri la sessió amb la compareixença del senyor Joan Brusca, a qui li agraïm en primer lloc que haja acceptat la invitació d'estes Corts i que haja vingut a comparéixer. Li donem les gràcies, per tant.

I volem deixar constància del procediment quin és. Les decisions s'han adoptat totes de forma democràtica. I en virtut d'eixe acord democràtic és la invitació que vosté estiga. És trist i lamentable que grups parlamentaris que van demanar que vosté estiguera aquí entre mosatros, hui no hagen tingut l'atenció d'estar presents per a la seua compareixença.

Bé. Centrant-mos en la qüestió, jo vull deixar constància que vosté està a sa casa. Que vosté intervé lliurement i diu el que crega convenient. Açò no és un debat, ni és molt menys un interrogatori, sinó tan sols un canvi d'opinions, un contrast de criteris. Vosté s'expressa en la forma que crega convenient. I quan el grup parlamentari, l'únic present, el Grup Parlamentari Popular, li faça les preguntes, vosté té llibertat per a contestar aquelles que crega convenient en la forma que estime. I les que no crega interessant contestar-les, vosté està en ple dret de no fer-ho. Per tant, senta's a gust entre mosatros. I novament la gratitud d'estes Corts per acceptar la invitació, i benvingut a la comissió.

Té la paraula el senyor Brusca.

El senyor Brusca Beltrán, secretari general de La Unió de Llauradors i Ramaders-Coag:

Moltes gràcies, senyor president.

Bé, en primer lloc, bon dia a tots i totes.

Senyories, gràcies per haver-me convidat a participar en esta comissió de la sequera de les Corts. I sobretot perquè, bé, me cap la satisfacció que, pel que tinc entés, sóc l'únic compareixent que ha estat proposat pels tres partits, que això també a mi me causa una satisfacció.

Bé, jo, en primer lloc m'agradaria transmetre a tots vostés la nostra preocupació. Però també la nostra insatisfacció al no. per no haver pogut aconseguir, diguem el consens necessari, que d'alguna manera haja possibilitat que esta comissió de la sequera, tal com apuntava el president, doncs al nostre entendre no s'ha aconseguit que siga el més plural possible. I sobretot també allunyada de posicionaments polítics, que jo crec que és una cosa en què es cau massa vegades, sobretot en el tema de l'aigua que és el que ens porta hui aquí.

I una organització com la nostra sempre s'ha caracteritzat per la seua pluralitat i independència, i en este cas trobe a faltar

(so d'un mòbil)

més veus en esta comissió que les que finalment passaran per ací. Però, bé, és el que hi ha.

I m'agradaria recordar-los que en el darrer estiu les principals organitzacions, o les més importants de la nostra comunitat, signàrem un document de consens sobre el futur hídric a la nostra comunitat, que jo m'imagine que tots vostés coneixen. Però que m'agradaria recordar en esta comissió sobre la sequera, ja que és, diguem l'opinió conjunta i majoritària, de les o dels representants dels llauradors valencians.

El que està clar és que la Comunitat Valenciana patix un clar dèficit hídric, que ha de ser resolt i pal·liat de manera urgent, però també de manera eficaç. I en esta línia pense que s'ha d'apostar per totes les mesures i actuacions, siguen del tipus que siguen, per a assegurar d'alguna manera el proveïment necessari d'aigua per al sector agropecuari valencià.

I estes mesures han de contemplar tota una sèrie d'actuacions, per a nosaltres de caràcter prioritari, com serien o que van, diguem, des de la modernització del regadiu per a incrementar sobretot una cosa que és molt important i més en estos moments de sequera, l'estalvi d'aigua; la utilització i depuració d'aigües residuals; dessalinitzadores allà on eixa solució siga factible. I sobretot, i si fóra necessari, però ahí nosaltres apuntenm que sempre que compte amb el suficient consens social i tècnic de les diferents parts, una de la. quant a la cessió. sobretot quant a la cessió, diguem de. sobrants de conques excedentàries a conques deficitàries.

Totes estes mesures entenem que són necessàries i també complementàries. I mai excloents una de l'altra, i que d'alguna manera servirien i serviran, en este cas, per a solucionar els problemes hídrics que cada una de les zones agràries valencianes deficitàries està afrontant avui en dia.

I a més a més, s'hauria de tindre clar les prioritats actuals sobre els usos d'aigua. La Llei d'aigua prioritza usos agraris de l'aigua sobre el turisme i l'oci, però en la pràctica molts ajuntaments de tot tipus i de tot color polític fan d'alguna manera cas omís a complir, diguem, esta llei.

Exigim tant a les administracions com als partits polítics, que d'alguna manera deixem d'una vegada per totes d'utilitzar els recursos hídrics com una arma en una batalla política, en la qual l'única perdedora en general és la societat valenciana, però molt particularment els regants, en este cas els llauradors, i que actuen per allò que van ser triats en les urnes; és a dir, per a solucionar problemes dels seus administrats.

Jo crec que hem donat una bona mostra, des de La Unió de Llauradors, de la nostra defensa dels interessos i demandes dels llauradors, independentment de qualsevol tipus d'afiliació política. I en eixe sentit, cal dir que el camp valencià necessita aigua en quantitat, de qualitat, i a un preu que el llaurador puga assumir, sobretot tenint en compte l'actual situació de crisi que ve patint el sector agrari.

L'aigua que necessitem i exigim és per a continuar treballant les nostres explotacions, per a viure d'una professió necessària i digna. I per a seguir sent un referent mundial quant a producció de productes agroalimentaris.

I si continuem sent competitius en els mercats, en gran part és perquè el preu de l'aigua encara és prou assumible. Però anem en camí que cada vegada ho siga menys. I ens dóna la sensació moltes voltes que se pretén unflar el preu de l'aigua, que sens ofega deliberadament perquè abandonem, i que eixa aigua, en definitiva, passe a altres sectors com és l'urbanisme, com és el turisme, com és l'oci.

I ahí sí que m'agradaria, senyories, almenys dir-los que des de La Unió no anem a permetre, i no volem ser tampoc còmplices d'una reconversió, que a més a més, com estem denunciant últimament, està eixint debades a l'administració.

Tampoc no anem a permetre que se'ns continue utilitzant els llauradors i els ramaders com a escuts en disputes polítiques que només duen a l'enfrontament, a la divisió en la societat, amb una finalitat merament electoral i per tant egoista. I en eixe sentit, diem que no podem permetre que l'aigua es convertisca en el principal element que produïsca una fractura en la societat valenciana, però inclús entre territoris veïns. I en eixe sentit també dir que per descomptat, no en el nostre nom.

I ahí. , i per tant instem les diferents administracions públiques i els partits polítics, perquè des del diàleg, la comprensió mútua, el consens, se llimen asprors, que es rebaixe el clima d'enfrontament actual i que des d'eixa base es porte aigua de la forma més ràpida i econòmica possible per al camp valencià en general, i més concretament per a aquelles zones que d'alguna forma patixen de manera molt més greu, diguem eixe dèficit hídric.

I molts de vostés, senyories, i altres que no estan ací, en les seues declaracions continues, d'alguna manera entenem que han contaminat el debat de l'aigua, per la qual cosa pensem que es fa imprescindible que es dediquen a legislar, administrar, i deixen parlar els tècnics independents i els mateixos regants.

I bé, jo crec que és el tema estrela i el que s'està utilitzant jo crec que massa. I ahí sí que m'agradaria referir-me. Nosaltres, com a Unió de Llauradors, estem a favor dels transvasaments quan estos se realitzen des del consens polític, social, econòmic i mediambiental.

I en eixe sentit, bé, ja diguérem en eixe acord que prengueren les organitzacions agràries, que defensaríem, si hi haguera necessitat, la realització d'un xicotet transvasament des de l'Ebre fins a Sagunt; utilitzant part de la infraestructura que ja existix per a cobrir les necessitats de la província de Castelló, part de la qual se troba en l'àmbit geogràfic de la Confederació Hidrogràfica de l'Ebre. I d'esta manera podríem aconseguir alliberar més recursos, que en este cas se podrien traslladar cap al sud, i estic referint-me sobretot a la conca del Vinalopó.

I volem des d'una visió merament o purament agrària el millor per als regants del Vinalopó i per als regants de la Ribera. I per això no podem ni hem de perdre el temps en disputes, sobre com ha d'arribar l'aigua, perquè d'alguna manera correm el perill que esta no arribe mai, i que per tant eixa aigua tan necessitada, sobretot, en este cas concret pels regants del Vinalopó, mai apleguen a vore com aplega eixa aigua tan necessitada.

I per tant, també esperem, o millor dit, estem també a favor del transvasament Xúquer-Vinalopó, sempre que d'alguna manera no se provoque cap retard quant a la finalització de les obres, i el que és més tan important, que no supose sobretot tampoc un increment quant al cost de l'aigua per als regants del Vinalopó.

A més, entenem que les administracions haurien d'emprendre tota una sèrie de mesures, que entenem que són necessàries perquè la qualitat de l'aigua transvasada siga la màxima. I això entenem que sols se pot aconseguir fent acomplir la normativa en matèria de depuració d'aigües residuals de manera correcta, a tots aquells ajuntaments que actualment estan abocant directament al riu Xúquer.

Per referir-me també a una situació que nosaltres ja criticàrem en el seu moment i denunciàrem però que continua estant ahí, i és que l'actual Pla nacional de regadius és totalment insuficient, i nosaltres apuntàrem distints motius. Per una part, la nostra comunitat ha perdut en els últims deu anys 30. 000 hectàrees de regadiu. I en eixe sentit no se'ns dóna la possibilitat de poder recuperar-les, creant un greuge comparatiu amb altres comunitats autònomes.

I el Pla nacional de regadius no contempla noves hectàrees de regadiu, aspecte que nosaltres recolzem en principi, ja que entenem que un dels objectius principals ha de ser millorar i racionalitzar la gestió dels recursos hídrics. Però una de les conseqüències més palpables del procés que s'està produint és la dependència del regadiu valencià cap al cultiu dels cítrics. I és indispensable per a nosaltres recuperar el terreny perdut, i per tant assignar noves hectàrees de regadiu a aquelles zones que hagen patit d'una manera més evident esta pèrdua de zones de regadiu. I sempre tenint en compte la disponibilitat d'aigua fins a poder arribar als nivells que teníem els anys noranta quant a superfície de regadiu a la nostra comunitat.

En eixe sentit, nosaltres també, d'eixe Pla nacional de regadius, el que venim reclamant és la necessitat de crear nous regadius de caràcter social, sobretot per a les zones més desfavorides de la nostra comunitat, que mai estem pensant en copiar el model de regadiu per traslladar-ho cap a l'interior, sinó que realment estaríem parlant d'eixes zones tant de Castelló, València o Alacant, que tenen uns processos de despoblament molt intens. I que d'alguna manera eixa aigua ajudaria a crear, a part de riquesa, ajudaria també al manteniment d'eixa població.

I quan parlem de superfície de regadius socials, nosaltres calculem que no deuria ni de superar les 10. 000 hectàrees. I que en eixe sentit creem que haurien d'anar destinades als professionals, que d'alguna manera vulguen mantindre el territori, i que d'alguna forma hagen decidit continuar en l'activitat agrària.

Quant al Segura, nosaltres pensem que és imprescindible un major control d'eixos regs, encara que pertany a una confederació hidrogràfica diferent. Creem que cal mantindre l'equilibri de l'aqüífer de Crevillent i cercar solucions sobretot per a la Vega Baixa. I en eixe sentit, pensem que l'horticultura d'eixa zona -de la zona del reg tradicional me refereixo, de la Vega Baixa-, és absoluta i totalment dramàtica.

És una zona on els rendiments hortícoles estan rondant el 60% a causa de la nefasta qualitat de l'aigua. I jo voldria recordar-los que estem parlant d'una horta, que en principi és molt poc rendible amb un màxim d'aprofitament de l'aigua. I també cal tindre en compte que existix un important col·lectiu de joves que volen viure o volen continuar vivint de l'activitat agrària.

És per això que també instem el Govern central, i ens agradaria que també des d'ací, des d'estes Corts s'instara, perquè amb la major urgència i celeritat possible execute les obres plantejades en el programa Agua, i, en general, totes aquelles actuacions previstes pel Pla hidrològic nacional.

Nosaltres, com que som una organització agrària, ens comprometem a defensar els interessos de tots els regants de la Comunitat Valenciana i a lluitar perquè s'executen el més prompte possible i de millor manera les obres necessàries perquè es vegen complides les necessitats hídriques dels regants. Però, jo voldria també ressaltar que ho farem des de la nostra independència, per damunt de possibles pressions del caràcter que siga, inclús polítiques, i d'alguna manera sols primarà per a nosaltres la defensa dels interessos dels llauradors valencians.

Senyories, la crisi del camp és totalment o realment brutal, una crisi com mai s'havia vist, però pareix ser que ningú s'està o vol assabentar-se del perill que aguaita la continuïtat de l'activitat agrària i, a la fi, d'un ofici tan ancestral com ella, d'un paisatge que forma part jo crec que ja de forma inexorable de tots els nostres pobles.

Ningú s'ha parat a pensar seriosament les greus i desastroses conseqüències tant socials, mediambientals i econòmiques que representaria la desaparició dels nostres camps, dels nostres llauradors i dels nostres ramaders. Sembla moltes voltes oblidar-se la importància de l'agricultura, no només per la seua funció de creació de riquesa per al conjunt de l'economia, sinó també tot allò que representa per a la sostenibilitat del medi ambient, per al manteniment del paisatge com a patrimoni cultural i com a part activa també d'una alimentació sana i de qualitat per als consumidors.

La Unió de Llauradors, en la mesura que es considera també part activa de la societat de la nostra terra, no pot romandre impassible davant la destrucció del nostre territori sense cap tipus de planificació ni visió. I açò vull que quede clar que no és una posició ni una opinió pública, encara que alguns interessadament així ho consideren, sinó que és un compromís amb el nostre treball, amb la nostra terra, i, sobretot, amb les nostres generacions futures.

Com a llauradors estem farts de la contínua coacció que vivim dia a dia per a obligar-nos a vendre les nostres terres amb sumes milionàries, de diners, o empobrir-nos amb el nostre treball en el camp a causa dels baixos preus que percebem, davant de la passivitat de les administracions que entenem que fa possible aquesta -diguem- doble coacció a la qual ens rebel·lem i ens neguem a acceptar. Cada dia coneixem la intenció de construir una nova infraestructura urbanística en alguns pobles.

Pensem que ningú ha avaluat la causa, o a causa de la seua gran magnitud, l'impacte que han tingut totes estes infraestructures urbanístiques en el sector agrari de les distintes comarques de la nostra comunitat. I ahí vull referir-me a infraestructures també de: transport, carreteres, ferroviàries, port i aeroport, de serveis, PAI, polígons, xarxes de proveïment d'aigua, d'energia, de telecomunicacions, ambientals, tractament d'aigua, residus sòlids, abocadors, parcs eòlics, d'oci, com podia ser camps de golf i d'instal·lacions lúdiques. La major part d'estes infraestructures es fan, a més, a part de no atendre cap tipus de planificació i afecten, la majoria dels casos, a sòls no urbanitzables, per tant, per a ús agrícola, però el que entenem que és molt més greu, ja que estem en una comissió de la sequera, és que es fan sense tindre en compte moltes vegades els recursos amb els quals comptem, i, en este cas, especialment me refereixo a l'aigua.

Ja a la tardor de 2005 hi havia vora de centenars de projectes de camps de golf presentats o en fase d'estudi, i més de 150. 000 nous habitatges, la majoria d'elles residències turístiques distribuïdes territorialment arreu de tota la nostra comunitat per una densitat major en la costa i en l'anomenada segona línia, més abundants en el sud i als voltants o les poblacions al voltant de la ciutat de València, tot i que cada vegada estan apareixent projectes de noves grans urbanitzacions en poblacions més a l'interior, sovint amb més habitants que el mateix municipi matriu.

I si ens referim als projectes que estan en estudi, doncs, les xifres ja s'apropen a centenars de milions de metres quadrats sense tindre en compte els que encara no estan presentats. I ahí, parlant de l'aigua, es calcula que eixes noves urbanitzacions i hotels, aixina com els camps de golf consolidats, requeriran a l'any 2015 un mínim de 220 hectòmetres cúbics d'aigua. Aquesta xifra és tres vegades més superior a la que podria transvasar-se des del Xúquer al Vinalopó. I ahí entenc que les xifres no són. , sense cap mena de dubte, són espectaculars i, d'alguna forma, justificarien per elles mateixes una reflexió amb profunditat per part de tots.

I no voldria acabar sense dir-los que, per damunt de les necessitats d'aigua al camp, els llauradors valencians necessitemn mesures de caràcter urgent. I l'article 49 del recent nou Estatut d'Autonomia, en el seu punt tercer diu clarament que: «La Generalitat té la competència exclusiva en matèria d'agricultura i ramaderia». També l'article 18 del mateix Estatut d'Autonomia diu textualment: «Des del reconeixement social i cultural del sector agrari i de la seua important labor en l'activitat productiva, en el manteniment del paisatge, del territori, del medi ambient, de la cultura i de les tradicions i costums més definitòries de la identitat valenciana, la Generalitat adoptarà les mesures polítiques, fiscals, jurídiques i legislatives que garantisquen els drets d'este sector, del seu desenrotllament i protecció, així com dels llauradors i dels ramaders».

I és per això que els reclamem, a vostés i als que no estan ací, que es complisca eixe Estatut d'Autonomia i que es treballe des de les instàncies polítiques per a aconseguir uns preus més dignes i justos per a viure, perquè, com els dia, la crisi del camp és brutal com a conseqüència de la falta de rendibilitat de les nostres explotacions. I, si vostés no actuen per a defensar l'agricultura i els llauradors, si vostés no actuen en el tema de preus, de res ens serviran estes comissions, de res ens valdrà demanar aigua perquè no hi haurà ni llauradors ni camps per a regar.

Moltes gràcies per la seua atenció.

El senyor president:

Moltíssimes gràcies a vosté, senyor Joan Brusca, per la seua intervenció tan clara i tan representativa del món agrícola valencià, al qual tots tant devem. No cal oblidar que és el motor que genera l'impuls de l'economia d'esta terra, d'Espanya, inclús, però especialment de la nostra comunitat.

Per tant, moltíssimes gràcies per la seua intervenció.

Ara, en nom del Grup Parlamentari Popular vaig a donar-li la paraula al senyor Jaime Mundo per a fer aclaracions, preguntes, dubtes, que, com he dit abans, la seua senyoria amb tota llibertat contestarà el que crea convenient.

Moltes gràcies.

El senyor Mundo Alberto:

Moltes gràcies, senyor president.

Senyor Brusca, agrair-li, en primer lloc, en nom del Grup Parlamentari Popular la seua presència hui aquí, presència que, com bé vosté matisava, estava demanada per tots els grups que ací componem esta comissió de la sequera, comissió de la sequera que cal recordar, i ho ha dit abans els president, es va constituir en el Ple, amb un acord plenari d'estes Corts Valencianes per a, bàsicament, el que volem és traure un informe en el qual ens manifeste clarament quines són les postures dels col·lectius implicats en temes tan importants com és la sequera que està travessant la nostra comunitat.

Per tant, eixes participacions de gent, bàsicament, el món agrari és el que té el 90% de les compareixences aquí plantejades perquè considerem que és vital. I és importantíssim el que nosaltres poguéssem fer pel nostre camp a la Comunitat Valenciana a causa d'este problema que estem patint de forma no totalitària a la comunitat, però sí en part en zones de la Comunitat Valenciana que estan travessant verdaders problemes i verdaderes dificultats per a poder, no tant sols en el tema de preus, i empalme amb el que ha dit vosté al final de tot açò d'aquí, perquè sí que en este sentit també ens preocupem, dins de la comissió d'gricultura, i rebrà comunicació prompte d'una compareixença de les organitzacions agràries per a parlar del tema de la política de preus que vam acordar la setmana passada, si no recorde malament, el dijous, per a també debatre el tema de política de preus que considero que és un tema molt important, considerem que és un tema molt important per a poder defensar el sector agrari de la nostra comunitat.

Però, a banda del tema este, el que ens ocupa avui és el tema de la sequera. Nosaltres també en este cas manifestem el nostre disgust que no puguen estar tots els membres o no estiguen aquí compareixent els membres dels altres grups de l'oposició. Jo pense que en les preguntes d'ells a tota la gent que ha vingut ací i vindrà, podríem manifestar també quines són les seues postures i tractar d'aclarir alguns punts que puguen tindre obscurs en tot este procediment per a incorporar a eixe informe final que pot sortir aquí, informar i incorporar també totes les propostes que els compareixents aquí ens puguen mostrar.

Per tant, jo penso que en la pluralitat de la comissió estava el que nosaltres poguéssem traure eixes conclusions importants i que, en definitiva, d'estes coses s'extrau. , jo avui, que era una de les, com vosté dia anteriorment, una de les peticions fetes pels tres grups, petició única que es va fer pels tres grups, jo creia que estarien tots ací representants perquè era la que per unanimitat tots vam demanar, però ni ha sigut este el cas ni la deferència per a la persona de La Unió de Llauradors, que ho vam demanar tots conjunts.

Jo voldria, sobre el que vosté ha parlat, que bàsicament estem d'acord amb la majoria de les coses que vosté ha exposat aquí, el camp necessita un aigua de qualitat, quantitat i a preu suficient per a poder fer-se, solucions amb les quals l'aigua tinga un cost molt elevat que l'agricultura difícilment les podrà suportar i, per tant, els camps continuaran estant igual que estan en este moment.

Vosté ens ha parlat que tots els mecanismes per a portar aigua, que hi havia un Pla hidrològic nacional, com tots sabem, que no és que es va derogar el pla, va ser el transvasament de l'Ebre, i les altres mesures conjunturals del Pla hidrològic nacional també estaven dins d'este fetes i no s'han derogat. I n'hi ha algunes d'eixes mesures que crec que en estos dos anys, i fa dos anys que estem en la derogació del Pla del transvasament de l'Ebre, i realment moltes de les obres que calia escometre, que en este moment s'hagueren pogut escometre, ja pal·liarien a la millor alguna de les solucions.

Jo voldria saber quina opinió li mereix tot eixe aspecte, així com que el Pla hidrològic nacional, vosté, en la seua exposició ens advocava perquè estava d'acord amb un transvasament excedentari, i això sempre ho hem dit jo crec que tots, del que puga excedir el cabal de cada un dels rius, que puga fer-se un transvasament fins a Sagunt aprofitant les instal·lacions actuals que n'hi ha. Però, considerem per part nostra que el tema va més enllà. I eixa és l'opinió que li volíem manifestar, a vosté, i, al mateix temps, a vore què és el que opina al respecte perquè pensem que en este moment estem vivint uns moments en els quals les conques hidrogràfiques de tot Espanya estan a un nivells d'un cinquanta-quatre i cinquanta i tants per cent de capacitat dels nostres embassaments, però realment hi ha conques que estan al 80, al 70. Tanmateix, la del Xúquer, la del Segura no estan més que al 15 o al 20%, estem en cotes molt baixes que no podrà arribar ni a subministrament d'aigües per als regs d'este estiu que estem ara damunt, ni per a abastiment de poblacions. O siga, difícilment arribarà a tot això.

També, quina opinió li mereixeria a vosté si tinguérem intercomunicades les conques i, realment, quant al que representen excedents d'aigües d'unes a les altres, doncs, podrien vindre perfectament transvasament d'aigües, com ja es va fer al Xúquer, del riu, i automàticament aconseguiríem tindre uns nivells molt més elevats de capacitat i poder garantir en tot moment uns regs d'este tipus.

Vosté també ha fet una denúncia clara ací -pensem que estem en la línia- sobre el tema de l'increment d'hectàrees de regadiu en altres regions que fa que a la millor no ens puguen arribar en estos moments els hectòmetres necessaris perquè d'alguna forma no s'ha tingut en compte el Pla nacional de regadius en este aspecte i que la comunitat té un dèficit en este moment d'hectàrees que s'han deixat de regar per culpa també, inclús, per culpa de crear noves zones de regadius importants en la part de Castella-La Manxa, que fan necessària l'aigua del Xúquer i del Segura, i aleshores mos evita que mos puga arribar a nosaltres aquí, a la Comunitat Valenciana, el que siga necessari.

I també voldria jo preguntar-li a vosté quina, en una època de sequera, com a organització representativa del camp, en una època de sequera com esta, quina repercussió pot tindre per als cultius que puguen, sobretot al tema del que són els arbres, quina repercussió pot tindre de cara a un futur immediat i quina temporalitat vostés pensen que poden recuperar-se zones de cultius d'este tipus en la zona d'Alacant, sobretot en la zona del Segura.

I quant al tema de la qualitat de les aigües, quina opinió li mereix que les solucions que es puguen practicar puguen utilitzar aigües que no tinguen la qualitat de les aigües provinents de rius, com pot ser l'Ebre o altres zones que pogueren abastir la nostra comunitat.

En definitiva, estem d'acord amb el que són els plantejaments que vosté ens ha fet aquí sobre la necessitat que el nostre camp necessite tindre un equilibri i una garantia perquè puga tindre sempre una aigua de qualitat i a uns preus raonables. Per tindre uns preus raonables hi ha certes infraestructures, certes coses, que indubtablement a la millor el consum humà requerirà que tinga un cost molt més elevat per a poder compensar el que als agricultors els puga arribar.

I després, per un altre cantó, també dir-li en la seua preocupació, manifestar la seua preocupació, que crec que és la Generalitat la que està tenint en compte, al promulgar noves lleis urbanístiques per a l'increment d'espais, d'espais, diguem, dedicats a obres d'infraestructures i altres coses, en les garanties que li pot tindre al camp, la Llei de sòl no urbanitzable i la Llei urbanística valenciana, juntament amb una mentalització d'ajuntaments; per tant, també hem portat aquí ajuntaments per a representar aquí, que mos manifesten quina és la voluntat, i tots sabem que els ajuntaments està en la seua mà, moltíssim, el que manifeste el desenrotllament urbanístic a través dels seus plans generals d'ordenació urbana. I que eixes lleis puguen garantir que els ajuntaments no facen un abús indiscriminat en l'ocupació de sòl no urbanitzable, i que, en definitiva, tinguen en les lleis assegurat que el consum d'aigua que requerixen noves urbanitzacions estiga garantida, i no garantida de forma que la reste per descomptat a l'agricultura, sinó garantida ja d'una forma definitiva a través de millores d'aprofitament, a través de depuracions i a través d'una sèrie de mecanismes que obliguen que tota persona que faça qualsevol urbanització invertisca el necessari per a poder garantir eixe subministrament, que indubtablement és una font de riquesa per a l'agricultura i que, en definitiva, el que han de matisar i mantindre.

Per tant, senyor Brusca, jo acabe reiterant-li el nostre agraïment per la seua presència hui aquí. Jo crec que ha sigut la seua intervenció molt important de cara a matisar aspectes d'allò que La Unió respecte a tota la nostra comunitat s'ha plantejat en el tema de les aigües, i preocupacions no tant sols en aigua, sinó en el tema de preus i en el tema de polítiques urbanístiques de la nostra comunitat.

I, en definitiva, el que volem és que això siga, forme part de l'informe eixe final que des d'esta comissió avaluarem. I lamentem, clar que sí! , que el mateix que jo avui li puc manifestar aquí, no ho hagen pogut fer la resta de membres d'aquí, de les Corts, d'una forma democràtica, com s'ha elegit, que tots li van demanar la seua participació aquí, en esta comissió.

Moltes gràcies.

El senyor president:

Gràcies a vosté, senyor Mundo.

Senyor Joan, li toca la paraula.

El senyor Brusca Beltrán, secretari general de La Unió de Llauradors i Ramaders-Coag:

Senyoria, Jaime Mundo, jo m'alegre molt que siga vosté el que se dirigisca. , perquè a més com coincidim que som del mateix poble, i damunt vosté ha sigut el meu alcalde durant moltíssims anys, no sé si deu o dotze, no ho recorde, però molts, molts anys.

Bé, jo intentaré un poc. , espero haver pres nota bé un poc de les preguntes. Crec que una anava dirigida en el sentit del retard, o de la situació, de la solució que planteja d'actual Govern una vegada va derogar el transvasament de l'Ebre. Home! , jo he de reconéixer que hi ha un retard. Vull dir, nosaltres com a regants i com a llauradors, com a regants, i sobretot perquè tenim gent, per ser una organització de caràcter autonòmic, tenim gent en totes les comarques de la nostra comunitat, i en este cas en el sud d'Alacant, que és on més se patix este problema, tenim també els nostres afiliats i els nostres regants, per tant, sempre, sempre existirà eixe tipus de retard, però jo crec que aquí és molt més que plausible l'exagerat retard que està portant a cap l'execució de les obres del pla Agua, que el Govern central plantejava com una solució per a pal·liar. Jo no la vull discutir si eixa és la solució definitiva o no. Bé, definitiva no existix mai. La paraula seria més bé la solució per al dèficit que tenim actualment. Jo no vaig a entrar ni a valorar ni a discutir. Però jo entenc que un govern, en este cas que s'ha compromés, o siga, té un compromís formal i real d'executar unes obres, en este cas el programa Agua, per a nosaltres ha d'accelerar-les i començar a. , els llauradors i els regants, hem de començar a vore ja que s'està avançant, i hem de vore eixa solució el més prop possible.

I ahí sí que he de pensar que s'han fet algunes cosetes. Me consta que hi ha projectes adjudicats. Però, clar, això no ens servix per a molt als qui estem patint o als qui estan patint eixe dèficit hídric. Però, per eixe motiu, també jo dia la necessitat d'instar i apel·lava també a les mateixes Corts, i en este cas al Grup Popular, però també a la resta, d'alguna manera plantejar-li al Govern central la necessitat, d'una vegada per totes, de posar eixes obres en marxa.

Quant al transvasament de l'Ebre. A vore, jo li he dit una sèrie de. , diguem-ne, de possibles solucions al dèficit hídric. I d'alguna manera he dit que són complementàries unes de les altres, no hi ha excloents. Jo sí he de dir que jo sempre he pensat, i defenso i sóc. i bé, i la meua organització, no jo. Vull dir, els transvasaments no han de ser ni l'única solució, però tampoc ha de ser la primera. A vore, jo crec que encara que siga moralment no es pot reclamar aigua d'una altra conca, quan aquí, dins de casa, tenim tota una sèrie de problemes, que es pot donar la lectura que se vullga, però el que no podem és tindre embassaments sense comportes, no podem tindre embassaments completament clavillats, que de 120 hectòmetres cúbics, només li'n podem posar 50 perquè si no rebenten, amb el perill que això comporta; no podem tindre ajuntaments, o poblacions o qualsevol complex, ja siga industrial o d'urbanització, que continuen tirant aigua bruta als rius o al clavegueram sense cap tipus de tractament. I quan parlem de tractament parlem de tractament terciari per a poder inclús reutilitzar eixa aigua. Per això ho podem traslladar des del poble més xicotet al més gran. Vull dir, si parlem de Pinedo són 120 hectòmetres cúbics que van a la mar. I això jo crec que, poc a poc, però sense pausa, s'ha d'anar millorant eixa situació.

Les dessalinintzadores, home! , vosté mateix reconeix, i bé, jo crec que aquí, i és el Partit Popular, ningú pot negar que el Pla hidrològic nacional que planteja el Govern central és pràcticament, pràcticament, eh! , no el mateix, que l'annex II que plantejava l'anterior govern. Possiblement estiga augmentat el nombre de dessalinitzadores, no m'he parat ni a quantificar-les, però supose que sí, que un dels temes està ahí.

Però la dessaladora allí on es puga ficar jo crec que és una altra solució. Que no per a regar. Jo sempre he defensat que l'aigua de dessaladora no pot ser per a regar, i no perquè no siga de qualitat; és perquè és impensable poder pagar eixos preus per a l'agricultura. Ara, per a vivenda, per a ús de boca, i tant que es pot pagar! A Alacant se paguen 120 de les pessetes antigues per metre cúbic, eh, i estan en el centre.

Aleshores, vull dir, també poden pagar 60, 70 o el que al final valga, que tampoc vull entrar a discutir el que pot costar l'aigua de la dessaladora. Però el que està clar és que per a mi i per a la nostra organització un preu mitjà actualment, mitjanament assumible per a un llaurador, sense tindre en compte fins i tot la crisi que estem patint, no podria superar molt més de les 20 pessetes antigues, en cèntims no sé quant és, però més o menys. A més, coincidix que és el que paguem en Benicarló. Però no perquè ho paguem en Benicarló, perquè hi ha estudis de la universitat on tragueren preu mitjà de tota la comunitat i sortia eixe preu, i coincidia justament, jo he coincidit perquè com vosté també és del mateix poble.

Nosaltres defensem de manera més clara en este moment. A vore, per una part som reals, hi ha un govern, que ho portava en el programa electoral, derogar el transvasament de l'Ebre, per tant, va guanyar les eleccions i legítimament ha derogat el transvasament de l'Ebre. I això jo crec que és inqüestionable, no? , i sobretot, en tot cas el que cal aplaudir-li al Govern actual és que ha complit una promesa. Vorem si és capaç de complir-les totes!

Clar, això aquí ens deixa una mica, ens desmunta un poc el plantejament del govern anterior. A part del transvasament, jo crec que l govern anterior ho centrava molt en el transvasament de l'Ebre i l'annex II l'estava deixant massa de costat, que jo crec que és el que s'ha de prioritzar. El que contemplava l'annex II del Pla hidrològic nacional de l'anterior govern s'haguera hagut de prioritzar inclús a l'Ebre. Però, bé, això són distints punts de vista. Si al final confluïxen els dos vessants i trobem una solució tampoc no.

Però nosaltres som conscients d'això. I seguir reclamant pensem que és pegar-se contra la paret. Aleshores, el que sí que veiem que és viable, sobretot perquè és molt més sostenible, perquè té menys impacte, és eixe, jo li dic minitransvasament, perquè estem parlant de molts pocs hectòmetres cúbics, de l'Ebre cap a Sagunt; i dic Sagunt perquè actualment, per mig del Túria -si no recorde mal- van 40 hectòmetres cúbics a Sagunt, que si vingueren de l'Ebre es podrien alliberar i d'alguna manera llançar cap avall, cap al sud, cap al Vinalopó que és el més necessitat.

I ahí, vull dir, és molt més sostenible, menys impacte i sobretot, home! , li torno a dir el mateix, sempre que hi haguera consens. Si no hi ha consens jo estic convençut que no hi ha cap transvasament que vaja avant, cap, això és impossible. Aleshores, seria molt menys d'aigua, per tant no ens podrien acusar, ni posar com a excusa el perill de tindre problemes d'ells de caràcter d'aigua.

Per altra part, Castelló, una part de Castelló, i la zona dels Ports sobretot, pertany a la Confederació Hidrogràfica de l'Ebre, per tant, fins ahí inclús podríem dir que tenim més dret encara; encara que jo entenc que l'aigua no és de ningú i els drets i la propietat no existix en temes d'aigua, és un bé públic. Però en eixe cas moralment tindríem més força per a reclamar eixe transvasament, i després és que podríem utilitzar l'actual traçat del Canal Xerta-Càlig, encara que no servix per amollar l'aigua per allí, el traçat com a tal sí, pel mateix se podrien -actualment calculo jo que els transvasaments se fan coberts, per canonada, això de destapats, a l'aire lliure, jo crec que, vaja, jo no sóc tècnic, però entenc que és una barbaritat, per pèrdua d'aigua, per molts motius.

I eixe transvasament jo el veig viable econòmicament, socialment. Home, no hauria de crear confrontació entre territoris! Ja seria massa que en Catalunya o inclús en Aragó se posaren en contra de transvasar 30 o 40 hectòmetres cúbics per a la província de Castelló. I també més viable en el sentit econòmic. Econòmic, perquè és una obra xicoteta, perquè ja tenim una part del trajecte resolt. O siga, no caldrà ni procedir ni a expropiacions ni a res, perquè això ja està allí, encara que està obsolet. Doncs bé, mitjançant una canonada, m'imagine, per dins del mateix trajecte.

I eixa és un poc la postura que nosaltres hem defensat històricament, que tampoc no és d'ara, vull dir, des de tota la vida. Des de tota la vida, no. Si els últims documents que he mirat jo tenen 20 anys, parlen del transvasament de l'Ebre fins a Castelló. Però bé, ahí està.

I un poc també m'agradaria remetre-los una vegada més a eixe document de consens que aconseguírem algunes, en estes cas les majoritàries organitzacions agràries.

Quant al tema. , vosté me preguntava si jo era capaç d'enumerar les conseqüències, inclús de temporalitzar quant a la supervivència per falta de dèficit hídric dels arbres. Home! això és molt difícil, això és difícil perquè no totes les zones d'Alacant són igual; inclús moltes de les que diuen avui en dia que s'estan assecant arbres, jo puc ensenyar fotos i puc ensenyar en un GPS on estan ubicades, i hi ha una sèrie de pous escandalosos, que són il·legals també. Aleshores, mire, és difícil, no? El que està clar és qui patix i qui realment me dóna. En este cas parlem d'arbres, però jo conec, per exemple, en el cas d'hortalisses, la Vega Baixa que no poden plantar. Un arbre pot aguantar a la millor més temps, però una hortalissa. Encara que aquí el terreny, la terra no és igual que la nostra allà, però regs de trenta dies com se fan aquí, vaja, això no hi ha planta que ho aguante. I en el cas dels arbres, estes sequeres prolongades, també hem de pensar que portem. , este és el segon any consecutiu.

Però ahí sí que m'agradaria aprofitar, perquè, ja que parlem de sequera, a mi m'agradaria aprofitar que la sequera. Mire, les sequeres en esta comunitat, per la seua situació geogràfica, són cícliques, i les hem conegut. cada deu anys aproximadament tenim una sequera com la que estem patint actualment, una sequera de les que se consideren cícliques. I les solucions no se poden ni plantejar, i molt menys prendre, clar, en plena sequera. Vull dir, ara no anem a solucionar. . Inclús li vaig a dir una cosa, senyoria: inclús en l'hipotètic cas que plantejàrem aquí. bé, s'aprovara el transvasament de l'Ebre, la sequera la tenim aquí. I el problema és que hem de pensar ja en la que ve. En esta, intentar ficar les solucions possibles i l'ajuda possible i buscar alguna mesura.

Però cal pensar que, d'aquí deu anys, segurament es tornarà a repetir una situació com la d'enguany. I esperem que enguany s'acabe, perquè també hem conegut sequeres que han durat molt més. I això sí que seria preocupant inclús ja per a zones que en principi poden tindre més que garantit el seu abastiment d'aigua tot l'estiu. Inclús si parlem de la província de Castelló, inclús parlaríem quasi a la millor que per a l'any que ve i tot, a la millor.

Però em referixo jo que les sequeres s'han de plantejar. si vol ara, però no per a solucions per a esta sequera, sinó per a la que vindrà, que això sí que. I ho hem de tindre en compte, perquè és així. I el canvi climàtic també d'alguna manera ens dirigix cap a. que cada vegada eixos problemes de sequera es poden.

En temes de creixement urbanístic. A vore. És que a vegades dóna la sensació. Jo vull tornar a ressaltar. . Vull dir, nosaltres, com a organització, com a ciutadans que som, no estem en contra del creixement, no estem en contra del progrés. El que passa és que sí que veiem moltíssimes, massa actuacions que es porten a cap sense cap tipus de planificació. Vull dir, aquí algú -i en este cas, m'imagino que ha de ser la Generalitat, no pot ser el veí del costat- hauria de començar a plantejar-se fins on volem créixer, fins on podem créixer i cap a on. I, sobretot -el que jo deia abans-, i sobretot tindre molt en compte els recursos. I l'aigua és un dels recursos fonamentals per a qualsevol creixement urbanístic. Però jo vull que quede clar que no estem en contra. El que passa és que entenem que hi ha una falta de planificació. I com que a nosaltres, com a llauradors, ens afecta molt més que a ningú, perquè el problema és que la terra que es requalifica.

Perquè mire, vosté ha dit el tema del sòl no urbanitzable. Mire, per a mi això no existix. Vull dir, aquí hi ha el que es pot urbanitzar i el que l'alcalde de torn requalifica quan l'interessa. I jo entenc els alcaldes, i quan més xicotet el poble, encara més. Al final l'alcalde necessita recursos. El que caldria buscar, possiblement, seria altra via perquè li apleguen estos recursos i no que siga per la via de l'urbanisme, de l'especulació i del creixement exagerat, exagerat. Que jo crec que s'ha de créixer, perquè també és el motor. bé, és el motor de l'economia hui en dia la construcció. Però caldrà plantejar-se algun tipus d'ordenació d'eixe creixement. I en el cas dels ajuntaments, caldrà buscar vies de finançament i que no caiguen tan ràpid en això, perquè qualsevol terreny que avui és agrícola demà és urbanitzable. Vull dir, la llei és la llei, però això també és llei, això està permés.

I també el tema dels recursos, perquè moltes vegades això també ho veiem. I en el tema de recursos, abans jo deia que en els últims deu anys han desaparegut 30. 000 hectàrees de regadiu. La Generalitat Valenciana, i en este cas concretament, la conselleria d'agricultura -em referixo a l'ajuda de la conselleria d'agricultura, encara que jo penso que l'esforç principal l'ha fet el llaurador-, s'ha implantat al voltant de. serà discutible, però jo calculo que estarem al 70 -o a la millor al 90, com algú diu, però és igual-, al 70% de parcel·les en el reg per degoteig implantat. I també serà discutible si s'estalvia més o s'estalvie menys. Per a mi és un sistema de reg molt més racional, i estic convençut que alguna cosa s'estalvia. No sé si el 30 o el 40. Això jo no puc quantificar-ho, però, bé, estic segur que s'estalvia.

La veritat és que per una part, estem estalviant aigua per eixa modernització. i que continuo dient, l'esforç principal és del llaurador, en el cas del reg per degoteig més que en altres coses, perquè l'ajuda al reg per degoteig és el 40%; l'ajuda sol ser fins a la porta de la parcel·la. De la parcel·la cap a dins va a càrrec del llaurador, i és la part més cara, entre cometes, la que més costa, perquè és el capçal de reg i tot això. I damunt el 16% del total de l'obra va a càrrec del llaurador. Per tant, l'esforç és important, i sobretot perquè li han d'eixir de la butxaca en èpoques de crisi.

Però el que estic dient és això. Vull dir, ha desaparegut superfície de regadiu, estem estalviant un percentatge important d'aigua gràcies a eixa modernització, on ha contribuït la conselleria o la Generalitat i els llauradors. I no obstant això, continuem tenint dèficit hídric els llauradors. Qui s'endu eixa aigua? Jo crec que la resposta és òbvia. Se l'han endut altres sectors, que, en este cas, majoritàriament, se suposa que seran els de la construcció. Que no estem en contra, però d'alguna manera caldrà començar a plantejar ja compensacions als llauradors.

I, després, ja que he dit això, m'agradaria que igual els partits polítics, i vostés com a màxims representants de la voluntat del poble valencià més encara, però jo crec que tots cada vegada més hem de deixar de costat en esta guerra, perquè jo entenc que és una guerra de l'aigua, anar deixant de costat un poc utilitzar els llauradors -i parlo de tots, i no parlo de vostés, parlo de vostés, dels qui no estan, de gent del carrer i de qualsevol tipus de disputa, encara que siga de bar-, dels llauradors en esta guerra. Vull dir, nosaltres necessitem aigua, però la necessitem en zones molt concretes, molt concretes, i no són tan grans quantitats.

També estem convençuts que s'està reclamant per a altres els sectors, que és legítim, me pareix molt bé, però comencem a plantejar eixos sectors que siguen els que diguen quanta aigua volen, per a quan la volen. El Govern Valencià haurà de plantejar-se esta comunitat fins on ha de créixer i com ha de créixer per a saber, primer, els recursos que tenim. I si no en tenim suficients d'aquí a mitjà o llarg termini, caldrà començar a plantejar-se de manera seriosa d'on ho traem. I el que està clar és que l'última resposta seran els transvasaments. Si totes les altres mesures complementàries es fan, i al final continua faltant aigua, jo tinc molt clar que no hi haurà ni govern central ni ningú que s'opose als transvasaments.

Però, bé, jo crec que el que cal buscar és un poc eixe consens. Jo crec que l'aigua, com moltes coses, però l'aigua principalment, és un tema jo diria d'estat i que d'alguna manera els partits polítics, a nivell estatal ja, a nivell estatal. . Perquè després cada partit i cada grup a la seua comunitat diu una cosa i en una altra diu una altra. I me passa a mi en la meua organització a nivell estatal, que en Aragó diu una cosa, en Catalunya el contrari i en Castella-La Manxa no sé què. I els passa a vostés. I això és normal. Jo això no ho critico, i cada u defensa el seu territori.

Per tant, crec que hauria d'anar molt més amunt del que són comunitats autònomes, i a nivell estatal els dos grans partits, entenc que han de ser ells dos, el Partit Popular i el Partit Socialista, intentar pactar en el tema de l'aigua. Llevar del terreny no polític, sinó de la guerra i de la confrontació, llevar este tema, que jo crec que tenen suficients motius i temes per a enfrontar-se amb l'oposició en este cas. Vull dir, d'alguna manera l'aigua hauria de quedar fora d'esta discussió.

Bé. Jo, si hi ha alguna cosa més.

El senyor president:

Algun aclariment? Breument senyor Mundo.

El senyor Mundo Alberto:

Molt breu, molt breu.

Dir-li que, per suposat, nosaltres pensem que tractem ara la comissió d'estudi no perquè la solució siga per a enguany, ni molt menys. És una solució que ha de vindre per a un nou cicle, però s'han d'escometre obres importants. I les obres importants han de fer-se amb temps. Nosaltres llegíem avui mateix que en dos anys, per exemple, des que es va derogar el transvasament, possiblement el 50% de les obres estarien fetes. I no per a ara tampoc. Vull dir que no regaríem encara, però per al pròxim sí que tindríem solucionats aspectes d'este tipus.

Que el consens sí que va n'hi hauré llavors en el consell nacional de l'aigua per a fer-lo. El que passa és que a vegades les disputes polítiques entre regions molt. en este cas, Aragó, Catalunya i nosaltres, i els partits propis minoritaris d'eixes regions, han fet possible que s'afrontara i s'acordara eixe transvasament, que era una promesa electoral, com pot ser promesa electoral d'un altre partit de cara a unes pròximes eleccions, per suposat, de cara a donar solució a una. I nosaltres aquí, en la Comunitat Valenciana, estem lluitant perquè siga una solució definitiva per a la Comunitat Valenciana. En l'annex del pla general, menys el transvasament, totes les solucions possibles. i les desaladores, per suposat, que en l'annex estaven contemplades en llocs molt puntuals.

Per tant, no res més que agrair-li les seues explicacions al respecte i, una vegada més, encantats que en poc temps haja estat dos vegades ja amb nosaltres aquí el senyor Brusca. I que l'esperem pròximament també, per suposat, dins del pròxim període legislatiu, en setembre o octubre, per a parlar d'un tema tan important com són els preus en l'agricultura, que crec que també és fonamental la defensa d'això davant els mercats, que en este moment és un dels principals problemes que mos estem trobant.

Moltes gràcies.

El senyor president:

Gràcies a vosté, senyor Mundo.

Vol afegir alguna cosa, senyor Brusca.

El senyor Brusca Beltrán, representant de La Unió de Llauradors i Ramaders-Coag:

Agrair ja simplement haver-me convidat a la compareixença. Agrair també el tracte. I, bé, esperar un poc. . jo crec que, en definitiva, tots volem el mateix, la solució. I al final si som capaços de consensuar-ho, jo crec que al final s'aconseguirà una solució definitiva, que possiblement passe pel transvasament de l'Ebre. Jo no dic que no. Però cal buscar, en este cas, amb l'oposició eixa espècie de consens.

El senyor president:

Molt bé, senyor Brusca.

La gratitud és per part nostra. Benvingut sempre. Esta és la seua casa, sap que sempre serà ben rebut. I agrair-li una volta més que haja acceptat la invitació d'estes Corts i que la seua veu tan autoritzada i tan representativa d'una institució tan important, d'una institució agrària tan important, com és Llauradors i Ramaders, que haja sigut portada ací a la cambra i expressada per una veu tan autoritzada i tan competent com la seua.

Moltíssimes gràcies.

Senyories, se suspén la sessió per cinc minuts.

(Se suspén la reunió a les 11 hores i 32 minuts)

(Es reprén la reunió a les 11 hores i 45 minuts)

Compareixença del representant de la Junta Central d'Usuaris del Vinalopó, Alacantí i Baix Segura i de la comunitat Riegos de Levante, senyor Ángel Urbina Olarte

El senyor president:

El senyor Urbina Olarte, representant de la Junta Central d'Usuaris del Vinalopó, Alacantí i Baix Segura i comunitat Riegos de Levante:

El crecimiento demográfico de la provincia de Alicante, el propio progreso, ha influido en la caída de los recursos. Por ejemplo, en 1910 la población de Alicante era de 427. 616 habitantes y cada habitante consumía 10 litros de agua al día. En el año 2002, una población censada en más de un millón y medio de habitantes, más habitantes en la provincia de Alicante que en todo Castilla-La Mancha, el consumo de cada persona era 250 litros al día. Los acuíferos de la provincia de Alicante se encuentran pésimamente y, sobre todo, sobreexplotados totalmente. Concretamente, en los pozos de la sierra de Crevillente, que ahora les diré yo tres ejemplos de pozos nuestros, estamos sacando ya el agua debajo del nivel piezométrico del mar. Es decir, estamos sacando agua debajo del nivel del mar, con lo cual, inconscientemente, por nuestras necesidades, podemos introducir una intrusión marina de sur a norte no querida, pero no tenemos otra solución.

(inoïble)

El ejemplo, pero, un pozo, de ahí, desen cuenta lo que es un pozo, es un agujero de 600 milímetros, con una sonda, un todo tubo, 600 metros abajo sujetado con cuatro tornillos. Cuando hay un simple contacto eléctrico aquí abajo, sacar ese pozo y meterlo cuesta millón y medio de pesetas, un simple fundido de fusibles, en casa, que es quitar y poner, aquí es un millón y medio. Cualquier pequeña cosa es una ruina, pero con la diferencia de que al sacar el agua tan bajo, toda la humedad de Alicante, no tiene, los árboles se les ve que se están muriendo. Después dicen, «los bosques». , no, no, los bosques no, es que nos estamos consumiendo el agua acumulada durante milenios ahí abajo, por las necesidades y por la tecnología además.

(ininte­l·ligible)

(ininte­l·ligible)

(ininte­l·ligible)

(ininte­l·ligible)

(ininte­l·ligible)

El senyor president:

El senyor Urbina Olarte, representant de la Junta Central d'Usuaris del Vinalopó, Alacantí i Baix Segura i de la comunitat Riegos de Levante:

(so d'un mòbil)

(inintel·ligible)

El senyor president:

Muchísimas gracias, don Ángel por su intervención, por sus explicaciones, por manifestar su criterio libremente a esta comisión. Y bueno, el que estén ausentes representantes de los grupos de la oposición, no es por ningún inconveniente que la propia comisión haya planteado, sino porque libremente han decidido no venir. No sé si será porque no les preocupa el problema de la sequía que nuestra comunidad viene sufriendo ya durante dos años consecutivos, y esperemos que sea el último, pero que sabemos todos que es la situación más grave de sequía desde hace, desde los últimos sesenta años. A ellos parece ser que no les preocupa.

Pero yo creo que desde algún televisor habrán estado atendiendo a su comparecencia. Lo cual también es lícito. Lo que pasa que eso no les concede, no les quita irresponsabilidad, si es que la hay, de que no estén presentes en la comisión.

La senyora Quinzá Alegre:

El senyor president:

El senyor Urbina Olarte, representant de la Junta Central d'Usuaris del Vinalopó, Alacantí i Baix Segura i de la comunitat Riegos de Levante:

El Júcar-Vinalopó. Pues, verá usted, la decisión que hizo este Gobierno en suprimir el Júcar-Vinalopó para mí ha sido la decisión más cruel, que crea más indefensión jurídica y social en la historia de la humanidad. Que un 50% de obra ejecutada sea capaz de suprimirla por compromisos políticos, que no hay otra historia, porque yo he demostrado públicamente que existe agua, además ustedes conocen La Ribera, existe agua, tan solo que modernicen un poco y mejoren su eficacia. ¿es que no hay 50, 60, 80 hectómetros cúbicos; 10. 500 hectómetros de La Ribera? ¡Por el amor de Dios! Los regantes mismos, los propios regantes están de acuerdo. En lo que no están de acuerdo es que se les ha endemoniado con el dichoso tema.

(inintel·ligible)

(inintel·ligible)

(inintel·ligible)

El senyor president:

El senyor Urbina Olarte, representant de la Junta Central d'Usuaris del Vinalopó, Alacantí i Baix Segura i de la comunitat Riegos de Levante:

El senyor president:

(Se suspén la sessió a les 12 hores i 40 minuts)

(Es reprén la sessió a les 13 hores i 25 minuts)

Compareixença del representant de la Junta Central d'Usuaris del Vinalopó, Alacantí i Consorci d'Aigües de la Marina Baixa, senyor Andrés Martínez Espinosa

El senyor president:

El senyor Martínez Espinosa, representant de la Junta Central d'Usuaris del Vinalopó, Alacantí i Consorci d'Aigües de la Marina Baixa:

Por no marear mucho en datos, pero sí es lógico que para situarnos hablemos de datos, el balance de los acuíferos del sistema Vinalopó-Alacantí, en nuestro sistema única y exclusivamente, de los casi 230 hectómetros de derecho que se tiene, única y exclusivamente no llega a dos los que tenemos de aguas superficiales, que básicamente es el nacimiento del río Vinalopó en las poblaciones de Banyeres, Benejama. El resto son la utilización de los acuíferos. Con lo cual, nos vamos a encontrar desgraciadamente con unos acuíferos todos ellos sobreexplotados que perdieron el equilibrio, la mayor parte de ellos, pues, hace prácticamente cien años. O sea, no es un problema de ahora, no es un problema de la explosión urbanística, no es un problema de la gente que viene de fuera, no es un problema de la ampliación del regadío. Es un problema que parte desde principio de siglo, de cuando se inventa la bomba de explosión para poder sacar agua.

Decir que, no me gusta el ejemplo, pero como es historia hay que ponerlo sobre la mesa. En 1908 se ejecuta un canal desde Villena hasta Alicante. Este canal en Alicante se le ha llamado toda la vida el «canal de la vida», mientras que en Villena se le ha llamado siempre el «canal de la muerte». Yo, hoy, me quedaría, como presidente que soy de todo el Vinalopó y de L'Alacantí, me quedaría con el nombre del «canal de la solidaridad». Pero que nos da un poco la muestra de los enfrentamientos que ha habido históricos en el Vinalopó. El sentimiento de la gente del Alto Vinalopó, de Villena, Benejama, Biar, de que se les está robando algo de sus entrañas, está vivo y es parte de la cultura. El sentimiento del Medio Vinalopó que como motor económico que están realizando unas uvas que han dado de comer a muchas familias que han venido de fuera, que ha solucionado yo creo que un problema grave de los años sesenta, la emigración interna que tuvimos desde Castilla-La Mancha hacia la costa, concretamente la provincia de Alicante, gracias a esas aguas que procedían del Alto Vinalopó se podía generar riqueza. ¿Y por qué si yo genero riqueza no necesito que se me aporte el agua allá donde esté? Y ese sentimiento está metido también en la cultura del Medio Vinalopó-Alacantí.

Bueno, no les quiero cansar mucho. Decir que las tarifas son cambiantes. Hoy se nos ofrece a un precio, mañana se nos ofrece a otro. Como la junta central les ha planteado un frente común, intentan dividirnos. Son desafortunadas las intervenciones por parte de la empresa pública que representa al ministerio. Concretamente Aguas del Júcar es quien la representa, quien va prácticamente puerta a puerta intentando a veces, pues. -la palabra puede resultar dura, pero hay que decirla-, incluso a veces hasta chantajeando a las entidades de regantes para que rompan la junta central y poder poner en marcha un trasvase que, desde luego, tratan desesperadamente de convencer de las bondades infinitas de un proyecto precipitado, que desde luego nadie se lo cree y que lo único que tratan es de imponernos.

El senyor president:

La senyora Lorente Ramón:

El senyor president:

El senyor Martínez Espinosa, representant de la Junta Central d'Usuaris del Vinalopó, Alacantí i Consorci d'Aigües de la Marina Baixa:

El senyor president:

La senyora Lorente Ramón:

El senyor president:

El senyor Martínez Espinosa, representant de la Junta Central d'Usuaris del Vinalopó, Alacantí i Consorci d'Aigües de la Marina Baixa:

El senyor president:

(Se suspén la reunió a les 14 hores i 15 minuts)

