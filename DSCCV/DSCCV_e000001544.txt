Comissió de Medi Ambient, Aigua i Ordenació del Territori realitzada el dia 6 de maig de 2014. Comença la reunió a les 16 hores i 33 minuts. Presideix el diputat senyor Andrés Antonio Ballester Costa. Reunió número 10/i II.

El senyor president:

(Inoïble) … de ordenación del territorio. Y, para ello, tiene la palabra el señor secretario, don Óscar Tena, para ver si hay quórum.

El senyor secretari:

Gràcies, senyor president.

(El secretari passa llista per tal de comprovar si hi ha quòrum)

Proposició no de llei sobre l'elaboració d'un informe jurídic que avale la idoneïtat legal del procés de subhasta i adjudicació de fusta i biomassa dels monts, presentada pel Grup Parlamentari Compromís (RE número 73. 223, BOC número 219)

El senyor president:

El senyor Ponce Guardiola:

El senyor president:

El senyor Torró Gil:

Gràcies, senyor president.

Quan ja va eixir la notícia, quan estàvem mirant este tipus de coses ja se tractava de buscar una imatge per a fer més gràfic el que passa ací. M'imaginava una cosa aixina com que a un que té un restaurant, ve algú a demanar-li de menjar i diu: «No, mira, entra, agarra el que vullgues, i després quan ixques, ja em diràs què tal has menjat, i em dius tu mateixa el que m'has de pagar. » Perquè, vaja, hi han coses que són absurdes, però l'absurd a què arriba el tema de les subhastes estes ja ratlla el súmmum. Perquè han de ser els que es queden en la concessió els que hem de dir què és el que van a extraure, de quina manera, i què (inintel·ligible) . han de pagar. Jo, de deveres que cada volta és més difícil entendre com l'administració valenciana pot estar en un nivell de paràlisi i d'incompetència tan gran com el que es veu en este tipus de coses.

Ja sabem que la consellera del ram pensa que tot el que fan els privats és absolutament màgic i superlatiu. Però clar, jo crec que tan, tan, tan confiats no es pot ser. No puc fer això, dir-li: «No, ves tu, mira a vore quina fusta vols traure, i després ja em diràs què em dónes. » Jo, de deveres que és una cosa un poc esperpèntica. Per tant, és lògic el que està plantejant-se en la proposició no de llei. El que s'ha de fer en primer lloc és fer un pla d'ordenació i vore de quina manera es poden aprofitar els recursos de fusta, i no sols de fusta, de qualsevol mont públic. Això seria la base lògica, perquè si no, clar, al final el que es fan són subhastes a la carta, a quatre duros, que no saps massa bé què és el que van a traure, i que l'únic absolutament beneficiari que va tindre d'açò seran els accionistes d'estes empreses que formen l'UTE. Absolutament ningú més. I, per tant, lògicament és necessari això, és necessari els informes jurídics dels que parlen, per a no trobar-se amb el fet que al final, o bé els mateixos sistemes de control administratiu que té la mateixa Generalitat acaben -diguem- d'alguna forma paralitzant tot el procediment o, inclús, en un moment determinat, poder vore's en els tribunals també, la qual cosa seria més greu, perquè damunt probablement estaria el mal que es pot fer en este tipus de coses, fet, i per tant no es podria tornar.

Entenem, per tant, que no és que és de lògica la proposició no de llei, és que el que no és comprensible és que la conselleria haja optat per este tipus de procediment.

I, per tant, d'acord, lògicament amb els tres punts que es plantegen, que és, primer, fer tot el procediment d'aprovació dels plans d'ordenació, ¿val? , i que siga la mateixa conselleria la que determine com ha de ser l'aprofitament dels boscos -insistisc-, no sols l'aprofitament però també l'aprofitament dels boscos i, a partir d'aquí, lògicament, doncs, vore com està produint-se este procés, si és legal o no és legal, ¿val? , i, si no és legal, lògicament, paralitzar-ho, i per a poder fer això, evidentment, si no n'hi ha una paralització cautelar prèvia doncs difícilment podem fer-ho perquè ens podríem trobar que els informes arribaren quan el procediment ja estiguera massa avançat -insistisc-, el mal massa fet.

Per tant, sembla absolutament lògic el que diu aquesta proposició no de llei i, per tant, anem a aprova-la sense cap esperança que al Partit Popular li entre algun dia un poquet de seny i aprove qüestions que són de lògica elemental.

El senyor president:

El senyor Signes Núñez:

Gràcies, president.

El meu grup també va a aprovar esta proposició no de llei per les raons que s'acaben d'explicar per part dels dos grups que s'han posicionat.

En primer lloc, la conselleria -com s'ha dit reiteradament- hauria d'haver fet els plans d'ordenació i, a continuació, traure el concurs; si no és així, com no és així com s'ha fet, l'oferta més cara no té per què ser la millor perquè no està clar quin aprofitament -com s'ha dit- va a fer, i, per tant, el preu d'adjudicació -diríem- està emmascarat, i, a més a més, no es controla l'ús final que se li done a la muntanya perquè no està regulat dins -com diem- de cap pla de gestió i aprofitament previ que obligue el contractista a fer eixes actuacions.

En definitiva, del que es tracta és d'una privatització de la muntanya durant vint anys i, a més, de la millor muntanya pública valenciana. Efectivament, s'ha dit que els monts d'utilitat pública de la Comunitat Valenciana no tenen cap d'ells el pla d'ordenació fet -a mi em sembla que només n'hi ha un que el té fet de les més de les quatre-cents muntanyes d'utilitat pública que n'hi ha-, i ací el que es pretén -com dic- és privatitzar durant vint anys el parc del patrimoni forestal comú.

La subhasta, tal i com la planteja la conselleria, per a l'alienació de l'aprofitament de fusta, biomassa, caça, pastos i altres, en diverses muntanyes de la província de València suposa en la pràctica una privatització per vint anys d'unes muntanyes que hui són de propietat i gaudi, de disfrute de tots els valencians, i sense que ni tan sols estiga garantida la percepció d'ingressos per a les arques públiques a canvi d'esta cessió. I com a exemple posaré el de la muntanya pública de la Hunde-Palomera amb 4. 884 hectàrees, que podria tindre un valor de mercat d'uns 6 milions d'euros, mentre que el valor de cada hectàrea forestal treta a concurs per al conjunt de les finques oscil·la entre 600 i 1. 200 euros, la qual cosa és un arreglament, un arreglament per a aquells empresaris que vullguen entrar en este tipus de subhastes, és un regal que La Generalitat fa a determinats empresaris com es fa, també, en altres parcel·les de l'administració competència de La Generalitat. Algunes de les finques tenen refugis i, fins i tot, zones d'acampada, que podien ser demanades lliurement pels valencians i l'ús dels quals quedarà reservat a partir d'ara a l'interés privat de l'adjudicatari, i això és absolutament impermissible. Aquí, evidentment, el negoci està en la caça, encara que per a una explotació adequada caldria tancar, a més, finques que són teòricament públiques, i això obriria un conflicte gran, gran, gran.

Per tant, és absolutament absurd el que la conselleria va intentar fer, va parar i ha tornat a moure.

Però, jo he de dir que açò no és una qüestió que afecta només la Generalitat valenciana, açò és una qüestió ideològica, açò és una qüestió del Partit Popular, açò és una qüestió que afecta altres autonomies. Miren, és a dir, coincident amb la primera subhasta de La Generalitat de les muntanyes d'utilitat pública només aprovar-se el Patfor, a Castella-la Manxa, Maria Dolores de Cospedal va anar encara molt més enllà que La Generalitat però la ideologia és la mateixa: vendre les muntanyes d'utilitat pública de tota la comunitat, ¡vendre! , no donar una concessió per vint anys, i va fer una llista de cinquanta-set muntanyes d'utilitat pública, més de 40. 000 amb 38 hectàrees d'espais naturals de gran riquesa natural, la titularitat de la qual era pública a eixir a la venda, i, fins i tot, alguns terratinents i banquers havien mostrat ja el seu interés per algunes finques limítrofs amb el seus grans terrenys i les seues grans propietats; tanmateix, la llei de monts estatal assenyala que estes muntanyes són inalienables, imprescriptibles i inembargables, qüestió que fa ver que, després d'una forta campanya contra la venda, la junta de comunitats de Castella-la Manxa desestimara el pla. Però açò és, efectivament, una estratègia pura del Partit Popular i una estratègia absolutament ideològica que no comprenem.

Per tant, ens pareixen completament lògics els tres punts de la proposta de resolució, que no se sotmeta a subhasta per a l'aprofitament cap muntanya que no tinga pla d'ordenació; en segon lloc, que els tècnics de la conselleria competent elaboren un informe jurídic que avale el tema; i, en tercer lloc, que se suspenga cautelarment eixe procés.

Res més i moltes gràcies.

El senyor president:

El senyor Castejón Chaler:

Moltes gràcies, senyor president.

Bé, no és la primera vegada -i no serà la darrera- que portem a debat el tema de la subhasta de l'aprofitament dels boscos perquè moltes vegades sento jo que els boscos o els monts se trauen a subhasta, l'aprofitament dels boscos.

I, com vosté reconeixia, senyor Ponce, se li han contestat a un fum de preguntes sobre este mateix tema, inclús es va debatre en el ple de març del 2012, han donat tot tipus d'explicacions, tot tipus de raonaments però vostés continuen exactament igual.

El seu argument, avui, exactament com en altres ocasions i de la mateixa manera que ho arreplega en l'exposició de motius d'aquesta PNL, vostés, els de Compromís continuen en la idea que resulta irregular -ho ha dit més d'una vegada-, irregular procedir a convocar i adjudicar una subhasta per a l'aprofitament de la fusta i la biomassa de les muntanyes mentres estes no tinguen -i això és quid de la qüestió, segons vostés- un pla d'ordenació de recursos naturals. Jo ja sé que no el convenceré perquè no és la primera vegada que toquem eixe tema, i no sé si val la pena, inclús, intentar-ho, però jo no sé per quina raó no els interessa mai admetre que la idea que vostés estan defensant és errònia, i més d'una vegada ho han dit, i vaig a intentar-ho, de nou, a explicar, ho explicaré molt claret.

La primera cosa és errònia perquè vostés parlen de plans d'ordenació de recursos naturals, dels PORN, i sobre això ha de saber clarament que són figures relacionades amb els espais naturals protegits, i no amb l'ordenació de les muntanyes. Esta, la primera.

I, en segon lloc, la possibilitat que vostés no volen reconéixer de convocar una subhasta d'este tipus per a muntanyes d'utilitat pública que no tinguen el corresponent instrument de gestió -i sempre una cosa que moltes vegades no diuen- amb la condició que l'adjudicatari elabore prèviament a este instrument, això, vostés diuen que no, però nosaltres mantenim que està totalment d'acord amb la legislació forestal. Si no sigués així, no ho tiraríem endavant.

I això ho portem discutint ja fa uns quants anys, i pensem mosatros -continuem pensant- que, a més de ser legal, és un procediment que, des del Partit Popular -que, evidentment, ho mantenim- pensem que això a l'administració li permet conéixer quins són els productes relacionats amb el bosc que està interessat el mercat i quina és la seua localització.

I, també, dóna la sensació que els preocupa la sostenibilitat, doncs també pensem que és una forma de garantir precisament esta sostenibilitat; la sostenibilitat dels recursos forestals, els aprofitaments -dels que estem ara discutint-, que són els que realment es trauen a subhasta, no es trauen els monts, està sotmés a l'aprovació de l'administració. I això en cap moment ho he sentit, és a dir, una vegada l'empresa adjudicatària -no, vostés no ho diuen mai- ha de presentar el seu projecte i l'administració l'ha d'admetre o no admetre, o ficar aquelles delimitacions que en cada cas particular puga correspondre. Per tant, no és que el que haja d'adjudicar ja puga fer el que vullga, saben perfectament que no és així.

Insistixen més d'una vegada en la necessitat d'un informe jurídic i parlen de la idoneïtat de la subhasta. Doncs, bé, ja sobre este informe jurídic també saben que l'advocacia de La Generalitat ha emés estos informes corresponents en cada un dels expedients i sempre que siga necessari ho farà. ¡Jo no sé per què ho fiquen en dubte!

I tot això, vostés…, són propostes que ja saben -vullc dir-, saben que això existix, però continuen exactament igual, ficant en dubte, ficant en dubte que si privatitzem, amb acusacions, per cert, senyor Ponce, molt fortes, ¿no? , és a dir, es trau a subhasta una cosa i, després, aquí, el propietari de l'empresa fa exactament el que vol, doncs si és un delicte, evidentment, el que cal fer és anar al jutjat i declarar-ho.

Ha parlat, inclús, d'exemples absurds, jo és que també ho he sentit ací, però el que cal tindre molt clar, molt clar és que per al Partit Popular la forma en què estem actuant és perfectament legal, sabem que en estos moments les tretze muntanyes, l'aprofitament de les quals va ser objecte la subhasta estan adjudicades, també sabem que l'aprovació, si es dóna el cas, d'estos projectes d'ordenació a través de la Direcció General del Medi Natural, es podrà ficar quotes o no quotes, és a dir, al que presenten cada u dels adjudicataris, i el que moltes vegades a vostés els preocupa, és a dir, el valor dels boscos, i vosté el que no mos pot és intentar mesclar dos coses, és a dir, ja sabem que el valor dels boscos, en allò que vosté parlava, senyor Ponce, dels servicis ambientals…, ¡clar que sí que ho sabem! , la funció que vosté dia que és fonamental de produir oxigen, de prevenció de riuades, la recàrrega d'aqüífers, de la captació de CO2, tot el que vosté vullga. ¡Clar que això és una paper fonamental! Però és que això no és el que estem qüestionant i del que estem parlant avui. Vostés ja van posar preu a estos servicis i van valorar-ho en més de 1. 000 euros per hectàrea, però és que avui no estem parlant d'això, i ho sap perfectament, vosté sempre fa referència a l'estimació del valor d'estos servicis i intenta mesclar-lo tot, quan del que estem parlant és d'una subhasta, d'una subhasta de l'aprofitament ordinari de la fusta i de la biomassa residual, i és del que hauríem de parlar.

I, després, en la rèplica li explicaré alguns motius de per què nosaltres mantenim encara eixa postura de la conselleria totalment coherent, perquè cal pensar que vostés en cap moment no diuen que si alguna cosa cal fer és fer rendible el bosc amb tot el que això representa però, inclús, en la creació de llocs de treball i de benefici per als pobles de l'interior, les zones rurals, que també ens preocupen.

Res més i, després, continuarem.

El senyor president:

El senyor Ponce Guardiola:

El senyor president:

El senyor Castejón Chaler:

Gràcies, senyor president.

¿Veu, senyor Ponce? Vosté, de nou, torna a fer referència a l'estimació del valor dels servicis ambientals permanents que presten els boscs, i això està molt bé, però és que no vol entendre que això, penso jo, això no té res a vore amb el valor inicial d'una subhasta, com li dia abans, per l'aprofitament ordinari de la fusta i de la biomassa residual.

Quan se va parlar en el ple, ja, la mateixa consellera -sobre el càlcul que vosté fa- ja li va rebatre que este càlcul és molt discutible, perquè en eixos mateixos monts pot haver-hi, bé, zones amb arbres, sense arbres, amb pendents molt inclinades, i per això ja li va dir que és més lògic parlar d'euros que de metres cúbics de fusta.

Ja sap que l'adjudicació s'ha fet al voltant de 29 euros el metre cúbic, sense IVA, i que és una xifra que, si anem mirant per ahí, és molt homologable a la mitjana dels aprofitaments que s'han fet a la resta d'Espanya.

I no oblidem que les claus de la subhasta són que les empreses adjudicatàries -crec que van ser tres empreses diferents- han d'elaborar estos projectes d'ordenació de cadascun dels monts, això no ho oblide mai, i en els quals s'han de contemplar de forma concreta quina serà la conservació d'estos mateixos monts. I estan obligats a fer-ho d'una forma compatible amb un ús racional i sostenible dels recursos reals de la fusta i de la biomassa, i tot això, unit amb la protecció de les espècies i valors naturals. Això, per damunt de tot. Ho ha de tindre claríssim. És a dir, és que dóna la sensació. , jo, quan els escolte, és com si el propietari. , l'adjudicatari pogués fer el que li done la gana. I sap perfectament que no és això.

Ara, en la proposta que vostés mos fan avui, novament mos demanen que se suspenguen totes estes accions i, en canvi, des de la conselleria sempre s'ha defés que és, precisament, gràcies a este tipus d'accions que s'han portat a terme en estos últims mesos. , podem seguir prestant tota una sèrie de servicis ambientals amb els quals s'ha fet referència de forma repetitiva i que sembla que a vostés els preocupa. Jo diré més, a vostés i a nosaltres. I pensem que esta millora el que fa també és augmentar el propi valor dels monts.

Jo li recorde que, a més de tot això, també és una cosa que des de la conselleria tenen molt clar, i és la creació de llocs de treball que això comporta, tant en l'extracció de fusta, com en l'ordenació pròpia i el manteniment d'estos monts. I, a més de crear llocs de treball, el que és fa és que estan molt units a una zona que també sabem que és deprimida, que és tota la zona podíem dir més interior de la nostra comunitat.

Tot això no li ho estic dient ara de nou, ja li ho ha explicat moltes vegades la conselleria. I, per tant, des del Grup Parlamentari Popular no anem a donar suport a la seua proposta. Nosaltres sí que donem suport a les actuacions de la conselleria i no creiem que s'haja de suspendre ni, de forma cautelar, aquestes actuacions, ni la subhasta, ni l'adjudicació, ni l'aprofitament, perquè pensem, i ho estem mantenint, que estem complint escrupolosament la llei que preveu Europa i, també, com també li ho va dir la consellera, la llei òmnibus, que també ens marca que es traguen a subhasta totes aquelles concessions de servicis que es puguen, i així ho hem fet. I això. , hauria de repetir-li de nou el que li va explicar, jo penso que molt bé, la consellera.

Mire, jo respecte, evidentment, la seua postura, però no la podem compartir. Ja li he dit que penso que vostés partixen d'una posició molt errònia, d'una interpretació equivocada i pensem, per això, seguir tirant endavant aquesta subhasta de l'aprofitament forestal d'estes 13 muntanyes d'utilitat pública, que això representa, encara, molt poques de les 437 que tenim catalogades i que representen al voltant de 437. 000 hectàrees, pràcticament el 54% del sòl del bosc.

Per tant, vullga vosté mirar-ho com vullga, però la mesura que vostés plantegen, el més important és que se suspenga, penso que no. que no li podem donar suport de cap manera, perquè, precisament, pensem que estem actuant de la millor forma i que no és una forma que només veu el Partit Popular, perquè no ho farem del tot malament quan ha segut el propi sector forestal, tant el col·legi d'enginyers de monts, com l'escola d'enginyers forestals, com l'associació d'empreses forestals o inclús l'associació de municipis forestals, que van signar, precisament, un manifest on avalaven aquesta decisió de la Generalitat valenciana. Si sembla que això, doncs bé, que els que més relació tenen amb el sector forestal ho veuen bé. , perquè, en definitiva, l'objectiu fonamental és rendibilitzar d'una forma sostenible els monts de la Comunitat Valenciana. Vostés, això, no ho volen entendre.

Mire, la superfície forestal de la nostra comunitat, com li dia, ocupa el 54% del total del territori i això només contribuïx en un 0,1% del PIB. I sembla que si nosaltres fem tots els esforços, fiquem tots els mecanismes perquè este percentatge puga pujar una miqueta, sembla que a vostés els sembla malament; doncs, a nosaltres, no. Apostem de forma decidida en aquesta línia que ha encetat la conselleria, en este cas, la consellera Isabel Bonig.

Res més i moltes gràcies.

El senyor president:

Proposició no de llei sobre l'atorgament, pel Ministeri d'Agricultura, Pesca i Medi Ambient, d'una concessió pròpia, dins del nou pla de conca del riu Xúquer, destinada a subministrar aigua potable no contaminada als pobles de la comarca de la Ribera, presentada pel Grup Parlamentari Socialista (RE número 73. 653, BOC número 223)

El senyor president:

El senyor Signes Núñez:

Gràcies, president.

Este és un tema que ha vingut reiteradament a esta comissió i seguirà vinguent mentres els veïns i veïnes de la Ribera seguim patint la discriminació a la qual està sotmetent-nos tant La Generalitat, com el Govern d'Espanya.

Una discriminació que fa que els veïns i veïnes de la Ribera no pugam estar bevent, en este moment i des de fa més de vint anys, aigua potable, aigua potable amb els paràmetres que marca l'OMS, i hàgem d'estar bevent aigua amb nitrats. Això és absolutament intolerable per a més de dos-cents mil veïns d'una comarca per la qual, precisament, passa el Xúquer, riu que li dóna nom a la comarca.

Senyories, com dic, este tema s'ha dut moltes voltes i s'ha explicat moltes voltes els grans desgavells que La Generalitat ha fet per a solucionar esta problemàtica, des d'aquells pous que va perforar, per un valor de 60 milions d'euros, en la partida de la Garrofera d'Alzira, que al final no varen servir per a res i que varen ser finançats o cofinançats per la Unió Europea i que, en este moment, com he repetit moltes voltes, són un monument a l'arqueologia industrial, absolutament desvalisats, absolutament tancats i que donen absoluta pena, a l'última solució de la concessió que nosaltres preteníem d'una concessió administrativa pròpia d'aigües superficials del Xúquer, que és el que sempre havíem demanat perquè la comarca poguera beure aigua potable, que és el que crec que tots els valencians i valencianes tenen dret, se mereixen i La Generalitat té obligació de complir amb estos requeriments i objectius dels valencians i valencianes.

En el pla hidrològic de conca, que en este moment està en fase d'elaboració, després algunes malifetes de La Generalitat presentant algun tipus d'al·legacions, que no eren només que enganys per a fer callar els veïns i veïnes de la Ribera, finalment, finalment, no se concedix a la Ribera una concessió administrativa pròpia de 30 hectòmetres cúbics d'aigua, que és la quantitat que se necessita per a solucionar de forma definitiva i per a sempre el problema de beure aigua amb nitrats amb el que això comporta respecte a la salut.

Finalment, en l'òrgan competent. en Madrid, s'ha decidit que siguen 10 hectòmetres cúbics la concessió no administrativa pròpia als veïns i veïnes de la Ribera, sinó 10 hectòmetres cúbics els quals, a través d'una permuta amb els regants i la constitució d'una comunitat d'usuaris, els veïns i veïnes de la Ribera, els pobles de la Ribera han de comprar als regants per a poder tindre 10 hectòmetres cúbics, que mesclats amb els altres 20 hectòmetres cúbics dels pous contaminats puguen donar una mescla apta. I açò és absolutament intolerable.

Repetisc, senyors del Partit Popular, seguirem portant este tema a estes Corts fins que vostés donen una solució adequada i digna i la solució que correspon a uns veïns que porten massa anys, més de vint anys, bevent aigua amb nitrats.

Al País Valencià hi han pocs veïns que estiguen passant per la situació que estem passant els veïns i veïnes de la Ribera.

Ací, en seu parlamentària, també se va comprometre un alt càrrec de la conselleria d'agricultura que el preu, el cost que se repercutiria als usuaris de la construcció de la potabilitzadora, que és l'última solució que ha pres La Generalitat per a subministrar aigua potable no contaminada als pobles de la comarca Ribera, no fóra en cap cas superior als 30 cèntims per metre cúbic. Eixe va ser un compromís pres en seu parlamentària.

Per tant, senyories, el tema està molt clar. Nosaltres volem dos qüestions i crec que, definitivament, el Partit Popular deu recolzar esta comarca.

En primer lloc, que se dirigisca el Consell de La Generalitat al Ministeri d'Agricultura, Pesca i Medi Ambient demanant-li l'atorgament d'una concessió administrativa pròpia, dins del nou pla de conca del riu Xúquer, destinada a subministrar aigua potable no contaminada als pobles de la Ribera. Una concessió administrativa pròpia de 30 hectòmetres cúbics. En este moment, repetisc, són 10 i a través d'una permuta amb les comunitats de regants.

En segon lloc, demanem que Les Corts insten el Consell de La Generalitat que el cost que repercutirà sobre els usuaris la construcció de la potabilitzadora per a subministrar eixa aigua potable no siga en cap cas superior als 30 cèntims per metre cúbic, tal com se comprometé ací un alt càrrec públic de la conselleria d'agricultura, de la vicepresidència de La Generalitat.

Per tant, senyories, eixes són les dos qüestions que demanem i que no ens cansarem de demanar.

No té absolutament cap sentit, no té absolutament cap forma de vore que hui el vicepresident del Consell haja estat a la comarca de la Ribera, a la comarca de la Ribera, concretament en Carlet, i preguntat pels mitjans de comunicació sobre la segona presa del transvasament Xúquer-Vinalopó haja contestat, haja contestat, per a la qual, he de recordar, que el pla hidrològic està a punt d'aprovar-se se reserven 12,5 hectòmetres cúbics per a una segona presa des d'Antella o Cortes de Pallás, haja contestat l'aigua de l'assut de la Marquesa és una aigua que no és bona per al cultiu.

Amb eixa resposta el vicepresident Ciscar està posant en tela de judici la qualitat de tot l'arròs de Comunitat Valenciana, que fonamentalment s'està cultivant en la Ribera Baixa, posant en tela de judici eixa qualitat. Això no pot dir-ho un vicepresident de La Generalitat, no pot dir-ho. Perquè, repetisc, està posant en tela de judici un dels elements, un dels conreus fonamentals que té la Comunitat Valenciana de cara a l'exterior, i això pot trencar mercats en l'exterior, eixes declaracions.

I això en este moment cal reprotxar-li-ho, reprotxar-li-ho fort i alt al vicepresident Ciscar. Eixes declaracions no es poden fer, fins i tot si el que es vol és fer una segona presa. Que s'argumente d'una altra manera, però que sàpiguen que la segona presa, la segona presa, tindran sempre en contra als regants tradicionals del Xúquer, tindran sempre en contra a la Unió Sindical d'Usuaris del Xúquer, tindran sempre en contra la Séquia Real del Xúquer i, en definitiva, tindran sempre en contra la societat civil de les dos riberes, de la Ribera, en definitiva.

Perquè, anem a vore, com és possible, com és possible que se faça una reserva de 12,5 hectòmetres cúbics per a portar aigua al Vinalopó, quan ja està fet el transvasament de l'assut de la Marquesa, i se mos negue, se mos negue, per a beure, per a ús de boca, se mos negue als veïns i veïnes de la comarca eixa concessió administrativa, que sí que se reserva a la segona presa. És absolutament inadmissible, senyors del Partit Popular, absolutament inadmissible.

Jo crec que si se posen la mà en el cor, i vaig a respondre per part del Partit Popular, si se posen la mà en el cor jo pense que sabran que tenim tota la raó del món, tota la raó del món. Molt més quan Albacete, molt més quan València i tota la seua àrea metropolitana, molt més quan Sagunt i tota la seua àrea metropolitana tenen concessió administrativa pròpia per a poder beure els seus veïns i veïnes. I la comarca de la Ribera, que està travessada pel Xúquer, no la té, no la té. I posant-se la mà en el cor, repetisc, jo crec que convindrà. , la que vaja a contestar-me, la diputada que vaja a contestar-me per part del Partit Popular, que este pla hidrològic és un pèssim pla hidrològic per als interessos de la Ribera, és un pèssim pla hidrològic, que només que beneficia Castella-la Manxa, només que beneficia determinats regants de la permuta, només que beneficia altres interessos que no són els interessos que defensem nosaltres, que són, en definitiva, el dret a la salut.

El senyor president:

El senyor Torró Gil:

Gràcies, senyor president.

Si entràrem en el detall del que planteja la resolució probablement podríem inclús a la millor plantejar alguna qüestió, no? , sobretot el fet que d'alguna manera donar per fet que han de ser els usuaris de l'aigua els que hagen d'assumir determinats costos que són discutibles que s'hagen d'assumir. Està clar que s'ha de repercutir els costos sobre els usuaris, però en este cas en eixos costos hi ha tota una sèrie de decisions polítiques errònies que han costat milions d'euros i realment no haurien de ser el propis usuaris els ho feren això, no?

Però, bé, crec que són qüestions de caràcter menor, perquè l'important realment és, com molt bé ha explicat el senyor Signes, la part final.

Quan es parla d'aigua sempre hi ha discussions sobre la política, sobre qui té drets o no té drets, però el cas este de la Ribera jo crec que és la demostració més palpable que estan fent-se les coses de forma incorrecta.

Li podem discutir si una comarca. , plantejant el tema este dels transvasaments i de l'aigua a qui ha d'anar, si es pot ser solidari o no, es pot discutir això. Però el que no cap en el cap de ningú és que la comarca que és el punt de destinació final del riu no tinga dret sobre l'aigua que té allí. Això no és possible. Vull dir, com és possible això? Quan a altres llocs. , bé, Albacete encara està dins de la conca del Xúquer, però València no està en la conca del Xúquer, des del punt de vista administratiu, efectivament, perquè és l'organisme que regula, però des del punt de vista físic, geogràfic, València està en una altra conca, en la conca del Túria, està en una altra conca, i no diguem ja la gent del Vinalopó que estan absolutament en una altra conca i que si reben aigua del Xúquer és a través d'un transvasament.

I resulta que totes estes demandes d'aigua tenen preferència per davant d'aquells que tenen el riu a la porta de sa casa. Jo, de deveres, és que. , no sé, és que no es pot discutir molt més. Jo no entenc quin argument es posar damunt la taula que refute eixa veritat tan controvertible, no?

I clar, i després sí, començaran a sumar. aigua de paper, perquè al final sumen tots els hectòmetres cúbics que té el Xúquer i jo crec, bé, quan sumem, diguem, bé, hi ha més hectòmetres cúbics concedits que els hectòmetres cúbics que du el riu, i damunt es pretén salvaguardar l'estat ecològic de l'Albufera. I què més?

I podíem també. , no sé, miren, a Algèria tenen molta falta d'aigua, podien fer un emissari submarí i transportar aigua del Xúquer al desert d'Algèria perquè reguen allí els camps. No sé, a la millor els eixiria a compte també, no? I, clar, perquè és que és absolutament incomprensible el que està fent-se en tot este tema dels plans hidrològics.

I evidentment, insistisc, encara que hi ha qüestions de detall que es podien discutir, el més evident és que no és comprensible que els pobles del riu no tinguen dret a l'aigua d'eixe riu, que els pobles del riu hagen d'estar pagant als regants per a tindre una aigua neta, de la qual la responsabilitat indirecta que l'aigua que estiguen bevent estiga contaminada siga dels propis regants. Vull dir, és una qüestió, no sé, és que, de veres, és. , açò és difícil de qualificar. I, per tant, entenem que la proposta és raonable i votarem a favor d'ella.

El senyor president:

El senyor Ponce Guardiola:

El senyor president:

La senyora Hernández Miñana:

Moltes gràcies, senyor president.

Bona vesprada, senyores i senyors diputats.

Dia el senyor Signes que estem enfront d'un debat reiterat. I efectivament té tota la raó, en desembre, en abril, a més d'un parell de plens, s'ha tractat este tema. Per tant, és reiterat i són ben conegudes les posicions de cada un dels representants que hem contestat o que hem plantejat esta temàtica en els diferents moments.

I dia el senyor Signes que seguiria sent reiterat mentre els veïns de la Ribera patiren discriminació, perquè des de feia vint anys no podien beure aigua de qualitat. I ha fet una al·lusió a uns desgavells que s'havien produït en la forma de resoldre esta problemàtica.

Jo crec, també ha fet al·lusió que en seu parlamentària havia hagut uns compromisos i, juntament a eixos compromisos als quals ara me referiré, se va contestar exactament, punt per agulla, estos desgavells a què vosté se referia.

Jo no entenc com pot seguir plantejant-ho d'eixa manera, quan vosté és exactament conscient i sap com se va plantejar la solució per abastir d'auia la comarca de la Ribera.

Però a soles faré un resum que se va dir en esta seu, i va ser l'aprovament final d'eixe pla en què n'hi havia un consens absolut entre totes les forces polítiques. Per tant, n'hi havia forces socialistes, del Partit Popular -més socialistes que del Partit Popular-, inclús del Bloc i d'Esquerra Unida que recolzaren esta solució. I que va ser la Confederació Hidrogràfica del Xúquer, en uns moments en què precisament la governaven vostés, la que no va fer possible que això se duguera endavant.

Però tornant a l'exposició de motius i la resolució que vosté planteja, diu que en seu parlamentària un alt càrrec de la conselleria d'agricultura es va comprometre a uns preus i unes condicions. I no a soles es va comprometre, és que se manté eixe compromís i eixe compromís és viu i és actual en tots els moments.

Però ací estem en una situació, i és que mosatros podem parlar de fets. I vostés…, o vosté en concret, no sé si és demagògia, és oportunisme -no sé quin tipus d'oportunisme, perquè jo no el comprenc quan fa estos plantejaments-, perquè els fets diuen que fins ara els únics que han ficat instruments i han tractat de resoldre la problemàtica d'abastiment d'auia en la Ribera hem segut mosatros. I ja en este moment molts dels pobles poden…, estan subministrant-se d'esta auia de qualitat a través de la potabilitzadora que s'ha ficat en marxa. Per tant, quan vosté diu estes coses, vertaderament està fent ús de la demagògia.

Però continua dient que el Govern d'Espanya es nega a incloure una dotació -aixina ho diu en l'exposició de motius, però també ho ha dit vosté-, i diu: «Y según noticias aparecidas en la prensa local. » ¿Quins són les fons d'eixa notícia que van a canviar el preu, si és un compromís que s'ha pres ací, i és un compromís de govern, que, evidentment, se va a complir, com s'ha complit ja la posada en marxa de la potabilitzadora que està subministrant l'auia?

Diu: «Por el simple hecho…» Com si fóra molt evident i com si vostés hagueren segut capaços de fer-ho en els huit anys que han tingut a la Confederació Hidrogràfica del Xúquer governant-la. Una confederació que en eixe moment era un monument a l'immobilisme, a l'atròfia administrativa i a la burocràcia. I que en eixe moment, en el pla de conca -que no varen ser capaços de fer, però sí varen fer l'ETI- varen ser incapaços de ficar eixa concessió que ara estan demanant. Era molt simple i era molt evident, però no la ficaren en eixe moment. Per tant, alguna cosa està fallant en el seu argumentari.

Jo, senyor Signes, dir-li que a més que l'exposició de motius, és clar, no respon a la realitat. O respon quan diu: ¿N'hi ha un compromís? Sí i se va a complir. ¿S'estan ficant ja solucions? El Partit Popular, el govern del Partit Popular. Vostés mentres han pogut fer-ho, és clar, no ho han fet. I quan parla com si fóra evident, i és una cosa que tampoc han segut capaços de fer-ho, com li dia, ni tan sols en un document, com és l'esquema de temes importants, és molt dur que vinga ací a fer este plantejament.

Però, a més, l'única volta que s'ha fet una assignació de recursos hídrics directes ha segut ara amb el nou pla hidrològic del Xúquer. I, per cert, quan vosté diu, si se fica la mà en el cor, la persona que vaja a contestar, dirà que este pla hidrològic és pèssim per a la Ribera, ficant-me la mà en el cor li dic que el pla pèssim és el que vostés no varen ser capaços de fer abans de 2009. Eixe és el pla pèssim, perquè han perdut una oportunitat extraordinària, i perquè han perdut molt de temps en l'aplicació d'estos recursos.

Però ha segut ara, quan n'hi ha ja un pla aprovat en el passat 26 de març, quan n'hi ha per primera volta una assignació de 10 hectòmetres cúbics. ¿És que no està content que estiga esta assignació? És que és la primera volta. És que vostés no varen ser capaços de fer-ho. ¿Per què no ho feren abans de 2009 si era tan fàcil i era tan evident? Ara, amb un govern del Partit Popular, ha segut possible. Ara està eixa assignació directa i una reserva, com vosté sap, de 21,5 hectòmetres cúbics. Vostés, com dia abans, ni el límit del temps, ni en l'última campanada varen ser capaços.

I quan parla del preu i de la compensació als regants, com vosté molt bé sap -i reitere jo ací com ja se va reiterar-, en el preu al voltant de 30 cèntims per hectòmetre cúbics, és clar, està inclosa la compensació a regants. Per tant, se manté el compromís i se va a seguir treballant en l'aplicació d'un pla hidrològic, que no a soles no és pèssim, sinó que és el millor possible, perquè és el que és real el que s'ha fet, el que està en marxa, no el que vostés no varen fer cap altre referent abans de 2009.

El senyor president:

El senyor Signes Núñez:

Gràcies, president.

Mire, senyora Hernández, l'anterior…, el vigent encara pla hidrològic és de l'any 1998, de l'any 1998. Nosaltres perdérem les eleccions en l'any 1996, 1996. Per tant, el vigent encara pla hidrològic va ser aprovat baix un govern d'Aznar, d'Aznar. Per tant, les crítiques que vosté faça a eixe pla hidrològic són unes crítiques que se li giren en contra, perquè va ser aprovat durant el mandat d'Aznar, que tingué dos anys per a rematar i canviar en allò que volgué l'actual pla de conca del Xúquer. Primera qüestió.

Segona qüestió. Vosté diu: «Està fent-ho La Generalitat. » Però ¿és que qui té de fer-ho? És que correspon a La Generalitat resoldre el problema dels nitrats, és competència de La Generalitat. ¿Correspon a La Generalitat fer les perforacions mal fetes que feren? Corresponia a La Generalitat, a pesar que els advertiren que no les feren, que allí no hi havia cabal, i les feren. ¿Correspon a La Generalitat fer la depuradora? Correspon i l'ha feta. ¿Que a qui té de correspondre? A La Generalitat. Però, ¿és que (inintel·ligible) . encara en este tema de la potabilitzadora i el temps, que s'ha gastat més de vint anys en donar solució a un problema que encara no està donat definitivament? A La Generalitat, evidentment.

I el nou pla de conca ací s'ha jugat molt brut o, almenys, s'ha jugat molt amagat. Mire, curiosament, en l'avantprojecte que es va dur al Consell de la demarcació, el dia 14 de març d'enguany, apareixia una assignació d'aigua per a la Ribera, per a la Ribera, apareixia una assignació d'aigua per a la Ribera, però d'una manera extravagant, i mitjançant la intervenció de La Generalitat, aquesta assignació desaparegué.

Per tant, la mà negra de La Generalitat perquè esta assignació que apareixia en la Ribera quan va passar pel Consell de la demarcació del 14 de març, esta desaparició té darrere la mà negra de La Generalitat. Jo no sé si d'alguna manera baixa la pressió de María Dolores de Cospedal i dels interessos de Castella-la Manxa, però fou La Generalitat la que la va fer desaparéixer.

L'assignació d'aigua per a la Ribera ha de tindre la mateixa consideració, ho he dit abans, que l'assignació atorgada per a Albacete, València o Sagunt, sense estar condicionada, senyora Hernández, a permutes oneroses amb altres usuaris, com vostés han fet en este pla hidrològic. I, a més a més, mentre la Ribera no dispose d'aquesta concessió, el que no es pot és fer. , és concedir més concessions, com vostés han fet en este pla hidrològic.

Per tant, darrere està la mà negra de La Generalitat, tal volta per pressions i tal volta per, digam, el poc pes polític que el president Fabra ha tingut en tota esta negociació, perquè me consta que va haver una al·legació de La Generalitat perquè hi haguera una concessió administrativa pròpia per a la Ribera que després no va fer efectiva o va retirar, me consta. I això és perquè va ser per pressions i Fabra va vendre als veïns i veïnes de la Ribera a canvi d'una futura projecció política via María Dolores de Cospedal. I això és la impressió que jo tinc, i jo crec que és la impressió que vosté té també, crec que és la impressió que vosté té també.

Mire, no, no. És a dir, este pla hidrològic no és un pla hidrològic que anem a tragar els veïns i veïnes de la Ribera. No és un pla hidrològic que conforme està en este moment elaborat anem a tragar els pobles que estan afectats per la problemàtica dels nitrats, no anem a tragar. Anem a dur la nostra lluita política fins on faça falta, sense parar, sense límits. Si s'ha d'anar a algun tipus de. , de contenciós o anar als tribunals, li assegure que anirem, que anirem fins al final, perquè no anem a consentir que se mos furte l'aigua que necessitem per a beure els veïns i veïnes de la Ribera, se mos furte i que s'atorgue a altres zones que no tenen més dret que nosaltres. Espere que ara me conteste. ¿Quin dret més que nosaltres té València, té Sagunt o té Albacete, quin dret més que la Ribera té? Ningun, ningun.

I, per tant, anem a seguir insistint, persistint fins al final perquè se faça justícia i que d'una volta per totes se solucione el problema dels 30 hectòmetres cúbics que necessita la comarca de la Ribera per a acabar amb vint anys nefastos de no poder beure auia de l'aixeta, que és el que ha passat en esta comarca durant els últims vint, vint-i-cinc anys.

El senyor president:

La senyora Hernández Miñana:

Gràcies, senyor president.

Per això, perquè no es digne que quan s'òbriga una aixeta no isca auia de qualitat, el govern del Partit Popular està ficant mesures, i ja hui no és aixina.

Vaig a dir-li, senyor Signes, si tan evident és que la concessió és la solució i vostés estan tan convençuts d'eixe motiu, no fa ni tres anys -no estem parlant dels temps que vosté havia parlat, als quals ara me referiré-, no fa ni tres anys, en l'ETI del pla hidrològic del Xúquer, vostés a soles presentaven dos possibilitats. La primera, mesclar auïes procedents dels pous de la Garrofera; i la segona, permutar regadius per a l'ús d'auia superficial.

Per tant, anem a ser clars. I ha segut ara, en un pla hidrològic elaborat per este partit, pel Partit Popular, la primera volta que n'hi ha una assignació directa per als veïns i veïnes de la Ribera.

Me va a permetre que li faça un resum. Al voltant dels 30 cèntims, és clar, inclosa la compensació al regant. Auia potable i potabilitzada, perquè està la potabilitzadora en marxa i treballant, i de qualitat, per a tots aquells ajuntaments que vullguen subscriure el conveni. I quan s'acabe, és clar, l'última fase, per a tota la comarca de la Ribera.

Inversió de la Generalitat valenciana, efectivament, i intervenció de la Generalitat valenciana, efectivament, perquè és la seua competència, però sempre coordinada amb tots els ajuntaments, si no, seria impossible; coordinada amb els regants que tenen la concessió, seria, si no, impossible; i, és clar, en cooperació necessària amb el Govern d'Espanya. I quan parlem en cooperació necessària amb el Govern d'Espanya estem parlant de la Confederació Hidrogràfica del Xúquer, que ha segut qui ha fet impossible que en els últims anys hi haguera una solució a este problema -ja li ho he dit abans. El monument més evident a l'atròfia administrativa, a la resolució de problemes i a la resolució de necessitats, en este cas, dels veïns de la Ribera.

Perquè vosté dia que no dubtava que esta cambra, que mosatros recolzaríem als veïns. I, efectivament, aixina és. Este partit en esta cambra recolza els veïns de la Ribera. Per això n'hi ha realitats, no com fea la Confederació Hidrogràfica del Xúquer quan vostés la governaven, que no n'hi havia ninguna aproximació a ninguna necessitat ni dels veïns de la Ribera ni d'altres comarques de la Comunitat Valenciana.

Per tant, abans va ser impossible, traves i paralitzacions. I en este moment, en què eixa cooperació -les competències són nostres, però eixa cooperació que era necessària s'ha donat-. , n'hi ha una solució ja el més imminent i el més ràpida que ha segut possible per als veïns i veïnes de la comarca de la Ribera.

Per tant, esta PNL -i vosté jo crec que d'alguna forma ho assumia quan dia que estàvem enfront d'un debat reiterat- és una PNL que no té en este moment sentit, que està tractant d'allargar un assumpte. Per això li parlava jo abans de demagògia, que vostés probablement pensen que és rendible.

Però jo crec, sincerament, que és perillós, quan vosté està parlant de si. , per què uns territoris o unes comarques tenen més drets que altres. Evidentment, no n'hi ha ninguna comarca que tinga més dret que altra. En esta comunitat tots els veïns i veïnes de la comarca que siga tenen dret a auia per a ús de boca i auia per a regadiu i per a fer rica la seua comarca. I eixa és la política d'este partit. I atemptar contra eixa possibilitat de cohesió i de vertebrar la comunitat, quan se resolen els problemes per altra via per a la comarca de la Ribera, me pareix vertaderament perillós.

Però vosté ha fet algunes al·lusions en esta rèplica, quan me dia que si l'actual pla hidrològic era de 1998 i era un govern. , el Govern d'Espanya. És clar, senyor Signes, jo en aquella època ja estava en açò. És evident que no m'havia enganyat i que vosté sap que no li ha dit això. I vosté també estava, i per això sap que no li he dit això.

El que li he dit és que el que era mal era el que no havien fet vostés, el que no havien fet vostés en estos últims anys, quan a més n'hi havia una directiva comunitària que els obliga a tindre'ls elaborats abans que finalitzara 2009. Eixe era el que era roïn, no el que havíem fet mosatros, que mos havia fet servir durant tots estos anys i que, a més, havia segut un bon pla. El que és roïn és el que vostés no han segut capaços de fer. I el que mos ha fet perdre l'oportunitat d'estar ja treballant en un pla nou hidrològic que haguera resolt tots estos problemes. Per tant, no vullga dir el que no s'ha dit ací. El que no era bo és el que vostès no han segut capaços de fer, el que no ha aconseguit resoldre els problemes de la comarca ni dels veïns de la Ribera. Per tant, senyor Signes, anem a dir les coses com són.

I un últim comentari, perquè crec que no és lleial, no és lleial dir determinades afirmacions. Quan vostè ha fet referència a unes declaracions del vicepresident del govern, del Consell, este matí, en algun poble de la seua comarca, i vosté diu que ha ficat en dubte la qualitat de l'arròs per l'ús de l'aigua i que ha tractat. o que això podia dur a trencar el mercat. Sí, per la. No, vostè ha dit la qualitat de l'arròs per l'auia que estava. ¡Ha dit exactament «la qualitat de l'arròs»! , (veus) senyor Signes, ¿eh?

No, no, és que si haguera dit «la qualitat de l'auia», estaríem parlant d'això, però vosté ha dit de la qualitat de l'arròs. Llavors, a mi no me pareix lleial eixa afirmació, perquè no hi ha ningun membre d'este govern que no a soles no trenque el mercat de l'arròs, sinó que treballe cada dia per a incrementar eixe mercat. Estem parlant que cada cultiu pot tindre els seus requisits d'auia i que, per descomptat, no s'atempta en absolut a la qualitat de l'arròs per la utilització de l'auia que està utilitzant, tot el contrari, és l'auia que necessita i que jo crec que és evident que té auia suficient i auia de la qualitat que es requerix per a poder fer el millor arròs possible.

Moltes gràcies. (Veus)

El senyor president:

Gracias, senyora Hernández.

La senyora Hernández Miñana:

I si ho he entés jo mal, el mateix.

El senyor Signes Núñez:

El senyor president:

El senyor Signes Núñez:

No, crec haver dit que. , ha posat en dubte la qualitat de l'aigua de l'assut de la Marquesa, i a partir d'ahí jo he dit que això era posar en dubte la qualitat de l'arròs.

El senyor president:

La senyora Hernández Miñana:

No, és que no, és que, clar, (veus) és que no, és que no és lleial eixe fil conductor no és correcte (veus) i no és lleial. (Veus)

El senyor president:

El senyor Signes Núñez:

¿Però amb quina aigua se rega l'arròs de la Ribera Baixa? (Veus)

El senyor president:

La senyora Hernández Miñana:

Bé, és la meua opinió, i per això (inoïble) .

El senyor president:

Proposició no de llei sobre la inclusió d'una clàusula en l'acord adoptat per al pagament a la Comunitat de Regs de Llevant de l'import del cost d'elevació dels cabals necessaris per al manteniment dels nivells hídrics dels embassaments del Parc Natural del Fondo, presentada pel Grup Parlamentari Esquerra Unida (RE número 73. 380, BOC número 223)

El senyor president:

El senyor Torró Gil:

Gràcies, senyor president.

Anem a vore si aconseguim aclarir el que volem dir i mantindre un debat més o menys raonable, ¿no? , en el marc de. , d'açò, que pareix que siga el paradís de les argumentacions ad hoc, ¿no? , segons el tema, cada u posa les qüestions com volen. Val.

Anem a vore, el que nosaltres demanem és, partint del fet que hi ha hagut un acord a tres bandes entre govern central, Generalitat i la comunitat de Riegos del Levante, per tractar que siguen els diners públics els que costegen un cost, que és el de dur l'aigua des de. pràcticament el nivell del mar, al final de la conca, cap a una zona d'interior, i assegurar d'eixa forma el cabal ecològic dels embassaments del Fondo, un acord que a nosaltres ens sembla, insistixc, raonable, no estem en absolut en desacord amb això, creiem que està bé que siguen fons públics els que costegen, en definitiva, una qüestió que és el manteniment d'un cabal ecològic.

Es podria molt discutir, ¿eh? , de quins són els orígens. , la problemàtica que ha fet que el Fondo, que fa uns anys tenia una quantitat d'aigua i una qualitat de l'aigua més que suficient, haja anat perdent aigua en quantitat i en qualitat, ¿val? , i no té res a vore, evidentment, amb qüestions que tinguen a vore amb l'agricultura, sinó amb moltes altres qüestions, però, en definitiva, entenem que, si finalment s'ha de dur aigua de les assarbs a l'interior, doncs, està bé que siga l'administració qui ho costege això, si del que es tracta és de mantindre la riquesa ecològica, ¿val?

Tenim de tindre en compte que hi han dos greus problemes amb l'aigua. A banda, insistixc, de la seua manca en quantitat, per una sobreexplotació cada vegada més gran dels aqüífers de la costa, i una qüestió que, si no aturem. , no aconseguirem mai resoldre els problemes de l'aigua, perquè, insistixc una i cent vegades, els problemes de l'aigua ací, a casa nostra, no tenen res a veure amb l'escassedat de l'aigua, sinó amb el mal ús i l'ús excessiu que es fa dels recursos de què disposem sense absolutament ninguna política planificada que no tinga a vore amb atendre qualsevol increment de demanda que es plantege, mentre això no ho canviem, no resoldrem mai els problemes que tenim, ¿val?

Però, a més d'això, això genera problemes derivats, que són els problemes de la qualitat de l'aigua. L'aigua, quan baixa la seua quantitat, la seua qualitat es deteriora també, sobretot perquè una bona part dels usos de l'aigua són usos agraris que tenen a vore amb l'ús de plaguicides i altres productes químics, la qual cosa conduïx, inevitablement, a un deteriorament d'eixa qualitat, deteriorament que s'agreuja, (veus) si la quantitat d'aigua també és menor, ¿val? , i això suposa, bé, una elevadíssima salinitat, que en esta zona en concret ja ha generat problemes com mortaldat de peixos i també és molt probable que l'origen d'algunes de les mortaldats de les aus que hi ha al Fondo també puguen haver tingut com a origen, almenys com a causa remota o causa última, esta excessiva presència de plaguicides i una excessiva salinitat, ¿val?

Perquè una de les claus que explica per què el Fondo es un parc natural, ¿eh? , malgrat ser una sèrie d'embassaments de caràcter artificial, és precisament per la seua riquesa faunística, ¿val? , i particularment, dins d'eixa riquesa faunística n'hi ha algunes espècies, particularment d'aus, que estan especialment protegides, perquè es troben en risc d'extinció, com són l'ànec de capblanc i el xarxet marbrenc, que són precisament les aus que justifiquen, no solament elles, però fonamentalment, la protecció d'aquest espai.

Tant és així que, de fet, en l'any 1996, ¿eh? , la Generalitat valenciana, quan va decretar l'espai natural, va prohibir la caça en aquest lloc, una prohibició que va suposar una queixa important per part dels usuaris de la comunitat de recs, que finalment va arribar a un acord, en el qual es va permetre, ¿eh? , de nou la caça amb una sèrie de condicionants i de quotes i una sèrie d'exigències des del punt de vista del manteniment de les pròpies espècies.

El cas és que, a pesar d'això, a pesar de retornar esta capacitat per a poder caçar als propietaris, seguix existint una reclamació judicial per a que hi haigga una compensació econòmica pels anys en què es va. , o pel temps que es va dedicar o que va estar prohibida aquesta caça, ¿val?

La caça, des del nostre punt de vista, hauria d'estar absolutament prohibida, ¿val? No sols la caça no regulada o no controlada, la caça furtiva, que, de fet, els mateixos regants ja es preocupen molt de tractar de controlar-la amb els seus mitjans, sinó també la pròpia caça en general, perquè entenem que posa en perill la continuïtat d'espècies que estan amenaçades amb l'extinció, ¿val?

Per tant, el que entenem és que, si el govern o els governs, en aquest cas, les administracions públiques es comprometen a fer-se càrrec del cost de l'elevació de l'aigua fins als embassaments, llògicament, els regants, a canvi, deuen comprometre's a deixar de caçar, perquè l'elevació de l'auia té com a compensació el manteniment d'aquell espai natural i, per tant, entenem que és una clàusula perfectament raonable, i que això s'ha de combinar amb una política que tracte de preservar, en la mesura que siga possible, ¿eh? , i entenem que amb la mesura que nosaltres plantegem ací no és l'única mesura ni, probablement, la més important que s'ha de prendre, però entenem que és una mesura que és important per a començar, que és que es designe, en el pla de conca del Xúquer, les assarbs com a masses d'aigua artificials, ¿val? Sobretot per a que s'establixquen com a tal i siguen inventariades i es considere quines són les pressions i els problemes que estan patint, ¿val? , quins són els problemes, sobretot, que fan que cada volta eixes aigües tinguen una quantitat cada volta més compromesa i, sobretot, que la seua qualitat vaja deteriorant-se a un ritme molt avançat, perquè, d'aquesta manera caldria procurar o establir les mesures adients per a tractar de protegir estes masses d'aigua artificial i tractar d'establir les mesures que en garantixquen la qualitat.

Per tant, entenem que són dos qüestions perfectament raonables, ¿eh? , que és tractar de mantindre o de preservar la qualitat de les aigües i, en segon lloc, tractar de garantir que si l'estat va a emprar diners per a mantindre l'espai natural, que les funcions més importants d'eixe espai natural o d'eixa aigua que va a pujar-se amb diners públiques, que és, sobretot, protegir la fauna en perill d'extinció, es faja de forma efectiva prohibint en esta zona absolutament qualsevol tipus d'activitat cinegètica, no sols la furtiva, sinó també la que estan practicant fins ara els propietaris, evidentment, que. , llògicament, hauran de. renunciar a un dret consuetudinari, però que eixa renúncia té un preu, un cost, està retribuïda, perquè van a tindre l'aigua pujada de forma gratuïta per part de l'estat.

I, amb eixes consideracions, espere que siga aprovada per unanimitat la nostra proposició no de llei.

(Ocupa la presidència la vicepresidenta, senyora Maritina Hernández Miñana)

La senyora vicepresidenta:

Gràcies, senyor Torró.

Té la paraula el senyor Ponce.

El senyor Ponce Guardiola:

La senyora vicepresidenta:

Moltes gràcies, senyor Ponce.

Té la paraula, en representació del Grup Socialista, el senyor Signes.

El senyor Signes Núñez:

Gràcies, presidenta.

La PNL que es presenta a aquestes Corts per part d'Esquerra Unida es porta en raó de l'acord d'abastir pel govern central i per La Generalitat per a pagar a la Comunitat de Regs de Llevant l'import del cost de l'elevació dels cabals necessaris per al manteniment dels nivells hídrics dels embassaments d'aquesta comunitat.

Per altra banda, la mateixa PNL ens parla, i estem d'acord també, sobre la preocupació de la qualitat de les aigües que s'eleven al parc natural i que procedeixen de les assarbs. Aquests recursos presenten, tal com està expressat a l'esborrany del Pla hidrològic del Segura, una molt elevada salinitat entre altres problemes fisicoquímics.

El Grup Socialista comparteix plenament eixa preocupació però, malgrat això, no creu encertat el diagnòstic quan l'exposició de motius de la PNL atribuïx la baixa qualitat d'aquestes aigües plenament als plaguicides d'ús agrícola i, al mateix temps, els fa responsables d'algunes de les mortaldats d'aus que s'han produït en el Fondo.

No creiem que l'activitat agrícola, que es consubstancial al Fondo i que és la que manté el parc, haja de ser la que pague les conseqüències d'una mala gestió del parc. Al contrari, devem reconéixer-la com la principal valedora del parc.

Nosaltres som conscients que el Fondo és un parc sorgit de l'activitat humana, ja que el Fondo es configurà en utilitzar la zona com a reserva de les aigües del Segura que havien de ser impulsades per al seu aprofitament agrícola en les terres del camp d'Elx i que la seua pervivència depén de l'aport d'aigua, que s'ha d'elevar des de les assarbs i el tram final del Segura per part de la comunitat de regants, que és la propietària dels terrenys on s'assenta el Fondo. És la comunitat que assegura el parc i per això incorre en un cost que s'ha de compensar.

Per altra banda, la mala qualitat de les aigües de les assarbs i del tram final del riu es deu a un conglomerat de fets i no es pot atribuir directament a l'ús de plaguicides en l'activitat agrària. És evident que, el ser primordialment retorns del reg, les aigües arrastren nutrients i altres partícules provinents de l'ús agrícola previ. Però tampoc la depuració de les aigües que retornen al riu, aigües amunt, és la que tocaria.

Per això, el que devem realitzar és exigir a La Generalitat que complisca les seues obligacions i pose en marxa d'una manera efectiva els mecanismes que contribuïsquen a millorar la qualitat d'eixes aigües. I estem referint-nos a posar en marxa, de manera real i amb finançament, el programa d'actuació en zones vulnerables en la contaminació per nitrats en la Comunitat Valenciana o el programa de vigilància d'ús sostenible dels fitosanitaris, així com un programa real i dotat financerament de depuració i regeneració d'aigües. I a reclamar a la Confederació Hidrogràfica del Segura que apleguen al tram final del Segura uns mínims cabals i no que ens aplegue una volta el riu ha passat Múrcia, un riu totalment exhaurit.

Per totes aquestes raons, el Grup Socialista en Les Corts es declara favorable, mos declarem favorables a l'acord per al pagament de la Comunitat de Regs de Llevant de l'import del cost d'elevació dels cabals necessaris per al manteniment dels nivells hídrics dels embassaments del Fondo, donat que és la mateixa comunitat qui incorre en eixe cost per tal de mantindre uns determinats nivells més enllà dels necessaris per a l'ús del reg. Així com a que s'estudien hidrològicament les assarbs i s'articulen les mesures necessàries per a la recuperació de la qualitat de les seues aigües.

No ens consta que al Fondo es realitze cap activitat de caça per part de la Comunitat de Regs de Llevant de forma sistemàtica, ja que açò fou prohibit en declarar-se parc natural. És possible que es faça de forma furtiva, però no de forma sistemàtica. Per tant, en eixe punt no estaríem plenament d'acord; en el punt 2 estem totalment d'acord. I, per tant, la forma de solucionar açò que anem a fer és la de l'abstenció.

Moltes gràcies.

(Ocupa la presidència el president, senyor Andrés Antonio Ballester Costa)

El senyor president:

La senyora Parra Almiñana:

En primer lloc, reconéixer que la preocupació que té el grup polític que proposa esta iniciativa és la preocupació que evidentment té i constata la Generalitat valenciana i és preservar tant els aqüífers com el cabal d'aigua de qualitat, amb quantitat suficient per a ser un medi ambient sostenible i sobretot també per a, com no podria ser d'una altra manera, per la conservació d'espècies protegides.

Però discrepem en la proposta, perquè, tal i com he de dir, el que diu la proposició no de llei és que es facen en l'esborrany del Pla hidrològic del Segura unes propostes que hem de dir, a data de hui, que este projecte ha sigut informat favorablement el passat mes de desembre pel Consell d'Aigua de Demarcació i també pel Consell Nacional d'Aigües i, per tant, sols falta l'aprovació per part del govern. Per tant, no és un esborrany, com es diu en la proposició no de llei, sinó que és un pla que l'únic tràmit que falta ja és la seua aprovació.

Però, no obstant, és que eixa preocupació que manifesta Esquerra Unida evidentment està plasmada en este Pla hidrològic del Segura, per exemple en l'article 16, que diu que fa falta, cal assignar la quantitat de 4 hectòmetres cúbics a l'any per a derivar al Fondo i que l'administració, tant el ministeri com La Generalitat, el Ministeri d'Agricultura i Medi Ambient i La Generalitat, serà qui assumisca les possibles compensacions que done lloc a eixa exigència que se'ls als regants que han de suportar eixa exigència de mantindre 4 hectòmetres cúbics. I és una exigència mediambiental necessària i que nosaltres referendem i recolzem totalment.

Dir que eixa mostra que l'article 16 d'eixe pla, no de l'esborrany, com vostés han confós, demostra que està treballant-se en eixe sentit i pel bon camí. I, de la mateixa forma, dir que el tema de la prohibició cinegètica dels embassaments i de les zones protegides és mesclar dos coses que no afecten per a res al que és el cabal de les aigües d'esta zona. Una cosa és la protecció de les espècies protegides, una cosa és la caça o la pesca en embassaments d'este parc natural i altra cosa és el cabal, el cabal de les aigües.

Per tant, la primera qüestió no té cap relació amb la qualitat de les aigües i, per descomptat, va implícit que en una zona protegida, tal i com s'ha fet constar pel qui m'ha precedit en la paraula, evidentment, en una zona natural protegida hi ha espècies que estan protegides per la seua pròpia qualificació.

De tot això, què volem dir respecte al segon punt. En el segon punt hem de dir que no es considera en el Pla hidrològic del Segura les assarbs com massa d'aigua artificial. Però això no vol dir que, no tenint eixa qualificació, no estiguen protegits el que és la designació que s'ha fet d'eixes masses d'aigües artificials. És a dir, la designació que són masses d'aigües artificials s'ha fet en el Pla hidrològic del Segura seguint els procediments, la metodologia i els criteris que s'han explicat en el mateix pla i no es considera massa d'aigua artificials les assarbs.

Però no queda un buit legal ahí. Per què? Senzillament perquè diuen que els canals han de tindre una longitud mínima de 5 quilòmetres i un cabal mixt de 100 litres per segon. És a dir, no es contempla esta designació de massa d'aigües artificials, però sí es contempla, com no podia ser d'altra manera, les reserves i la longitud i el cabal que han de tindre les masses d'aigües artificials.

Moltes gràcies.

El senyor president:

El senyor Torró Gil:

Anem a vore. La preocupació es compartix, però després no es fa res per a acabar amb la preocupació.

A vore, senyora Parra, les qüestions que vosté, és que no sé si ni tan sols entrar en elles, el tema de si és un esborrany o és això, la veritat és que la proposició de llei esta no està presentada despús-ahir, està presentada en 2 de gener i està tornada a alçar d'una proposició anterior. I quan se sap allò dels 4 hectòmetres cúbics en lloc de 2 i quan se sap tot això, en eixos moments encara hi ha un esborrany que nosaltres presentem en la proposició no de llei. Per tant, eixa és l'explicació, no és altra.

Ja sabem que hi ha un pla i que està a punt d'aprovar-se. La modificació que demanem nosaltres que es faça en eixe pla és tan simple que el govern pot fer-la sense incomplir absolutament res, perquè l'únic que fa és beneficiar, no perjudica a ningú.

El que li estem demanant és que les assarbs siguen qualificades com dipòsits d'aigües artificials, senzillament. Ja sabem que hi ha una normativa per a la protecció del conjunt de totes les aigües. El problema és que no és el mateix que siguen designades com masses artificials que no. Perquè la protecció si són com a masses artificials és superior a que la que no siga com a massa artificial. Per això demanem això.

Però, clar, ja sabem que no té una relació directa la caça amb la quantitat d'aigua. També és evident. És que no sé això d'on s'ho ha tret, perquè ahí no ho diu en ningun moment la proposició no de llei. Lògicament, la quantitat d'aigua el que fa és mantindre els embassaments per a que les aus bàsicament puguen mantindre el seu hàbitat sobre tot de cria que és el més important. I el principal problema són les èpoques de cria i la caça que es produïx en determinats moments de l'any.

I entrem en altre tipus de qüestions. Tampoc entenc la posició del Partit Socialista. No l'entenc, primer, perquè sí que hi ha caça, perquè hi ha vedats, vedats que els mateixos caçadors en estos moments estan protegint. I hi ha notícies: «Cazadores de El Hondo montan guardia contra los furtivos. » Vull dir, clar que hi ha caça. De fet, hi ha una reclamació dels caçadors que són membres de la comunitat de regants contra la decisió que es va prendre en 1996 de prohibir absolutament la caça. Per tant, clar que hi ha caça. I el que està dient-se. , és a dir: «Val, a partir d'ara l'estat assumix el cost de pujar els quatre hectòmetres cúbics. A canvi d'això, deixeu de caçar. » És a dir, és que és molt senzill. Perquè en la resta de les qüestions jo crec que estem d'acord absolutament.

Vull dir, en ningun moment s'afirma que el deteriorament de la qualitat de les aigües siga exclusivament producte de l'agricultura. Però és evident que alguns episodis concrets de mortaldat de peixos només poden explicar-se per la presència de químics que deriven de l'agricultura.

I el que es demana precisament és això, és a dir, que a l'establir-se com a masses d'aigua artificials seran inventariades les pressions a què estan sotmeses i serà, lògicament. , és la condició per a dir: «Anem a vore, esta massa té estos problemes. Una part d'eixos problemes provindran de l'agricultura, una altra part provindran d'altres qüestions. » I el que cal fer és, diguérem, gràcies a eixa qualificació, lògicament, determinar quines són les pressions i actuar de forma raonable sobre eixes pressions, perquè nosaltres també estem completament d'acord que, lògicament, la base, l'essència del parc del Fondo és precisament l'agricultura, perquè, si no, no tindria sentit. Vull dir, és un parc que apareix perquè apareixen una sèrie d'embassaments artificials que aprofiten lògicament per al reg. Sense això, no hi hauria parc natural. Per tant, ningú està en contra de l'agricultura; tot el contrari, és a dir, precisament el que nosaltres volem és preservar l'agricultura. I eixes qüestions que estan plantejant-se, lògicament estem absolutament d'acord amb elles, tot el fet de l'ús sostenible dels fitosanitaris, etcètera, etcètera, etcètera, perquè, precisament, això podrà ser possible d'acord amb el canvi de qualificació de les masses d'aigua de les assarbs que és el que permetrà, en definitiva, poder mantindre l'equilibri.

I, per tant, no entenc, en ningun cas, la posició en contra d'esta proposició no de llei perquè, insistisc, és molt raonable. És a dir, per a protegir les aus, que és la base fonamental de la declaració del parc natural, es puja aigua a costa de l'estat; doncs, a partir d'ara els caçadors deixen de caçar i deixen de reclamar els diners que li han demanat pels anys en què va estar prohibida la caça.

I, el número 2, si l'aigua de les assarbs ha de tindre una qualitat per a poder mantindre la qualitat de dalt, el més lògic és que siguen el que són, que és una massa d'aigua artificial i, per tant, a partir d'ahí, es discrimine quins són els problemes que té, vinguen de l'agricultura o vinguen d'on vinguen.

Per tant, no entenc els raonaments pels quals ens diuen que no. Però, bé, també estem acostumats a açò, no?

El senyor president:

La senyora Parra Almiñana:

Senyor Torró, efectivament, vostés presenten la proposició no de llei el 2 de gener, tal com ha fet constar. Però jo li ho torne a dir, és que va ser ja en el mes de desembre, exactament el dia 19 i el dia 27, quan ja tenen tots els informes favorables i cal tan sols l'aprovació per part del govern.

Dit això, dir-li que a mi m'agrada que vosté, en la seua primera intervenció, ha fet al·lusió a la realitat. I és que hi ha hagut un acord, hi ha hagut un acord en l'elaboració del Pla hidrològic del Segura. I això denota que la Generalitat valenciana, que les respectives conselleries, quan s'impliquen en fer unes normatives, una legislació, uns plans que poden afectar qüestions tan importants com la que hui estem veient ací, no ho fa sense escoltar els interessats, sinó que eixe pla hidrològic, tal com vosté ha reconegut, és fruit d'un consens, d'un diàleg, d'uns acords a tres bandes -ministeri, Generalitat, comunitat de regants-. Per tant, s'han escoltat.

I la nostra congratulació és que eixe pla hidrològic que vosté posa en qüestió, eixe pla hidrològic consta amb el beneplàcit d'eixe persones implicades i, sobretot, els mateixos membres de la comunitat de regants. No s'ha fet donant l'esquena a ningú. Per tant, reconéixer -i que conste en acta- que este pla és fruit, tal com vosté ha reconegut, del consens, del diàleg en les administracions i les persones o comunitats implicades.

Per tant, li torne a dir, mire, vosté no. , no podem aprovar-li una proposta que vinga i diga ací: «que es faça constar en el Pla hidrològic del Segura una clàusula en què la comunitat de regants renuncie a les accions judicials». Jo ja li dic que això. (Veus) Sí, sí, ho diu vosté, està ací, que renuncien al que són les demandes que tenen interposades des de l'any 1996. Escolte! , doncs, no es pot posar eixa clàusula que vosté demana. I ho diu ací, que es pose una clàusula en què els obligue a renunciar. Com comprendrà, eixa no és la forma. Una clàusula no pot constar en un pla hidrològic; podrà constar en un conveni. , (veus) sí, i vosté ho diu, ho diu, (veus) i, si no l'importa. (Veus) Mire, la proposta diu que «se incluya un acuerdo en el que el riego del levante se comprometa». , no realitzat. Doncs, això no és propi de. , renunciar a accions legals no és propi del pla hidrològic que ha d'aprovar el govern. (Veus) Molt bé, em deixa seguir?

Vosté ha posat eixa clàusula, i jo li dic que estem tractant el Pla hidrològic del Segura, que ja li he dit que no és un esborrany i va a aprovar-se en Madrid en el govern central quan toque, i no pot constar eixa clàusula.

Per tant, nosaltres no podem aprovar eixe tipus de proposta que fa constar i que mos porta a la Mesa de Les Corts.

I, per altra banda ja, reincidir que, tal volta, vostés incidixen en la posada de les assarbs com a massa d'aigua artificial. Però és que crec que els tècnics, els entesos, són els qui han de dir què és una massa d'aigua artificial i quines són les característiques que han de complir. I li torne a dir, eixa designació s'ha fet seguint un procediment, una metodologia, uns criteris que apareixen reflectits en el mateix pla. I, sense dubte, tinga la seguretat que, si no es diuen assarbs, doncs, es diuen canals, que l'important és el que protegix eixa legislació i és dir que han de complir una longitud mínima de cinc quilòmetres i un cabdal mínim de 100 litres per segon.

Per tant, considerem que estan perfectament les seues inquietuds, les seues preocupacions, reflectides en este pla hidrològic; i que, des d'ací, recolzar -com ha dit- el consens, el diàleg i l'acord que ha sigut capaç d'adoptar i d'aplegar la conselleria implicada i el ministeri de medi ambient.

Moltes gràcies.

El senyor president:

El senyor Signes Núñez:

Jo és que, després d'haver-me pronunciat en un sentit determinat de vot i després d'haver escoltat els arguments i el debat, vull anunciar que votarem a favor de la. He canviat d'opinió i votarem a favor de la PNL.

El senyor president:

Proposició no de llei sobre l'impuls de les autoritzacions de permisos de residència a inversors estrangers no comunitaris en el marc de les accions per a fomentar d'adquisició d'habitatges per a estrangers a la Comunitat Valenciana, presentada pel Grup Parlamentari Popular (RE número 75. 797, BOC número 224)

El senyor president:

La senyora Díaz González:

Miren, los datos, desde la puesta en marcha de la ley, están siendo muy positivos. En 2014 ya el colegio de notarios tiene datos de que en torno a 200 compraventas inmobiliarias realizadas podrían ser objeto de peticiones, de solicitudes de visado, bajo los parámetros de la nueva ley. En atención a todo esto, a todo lo que he expuesto, el Grupo Parlamentario Popular presenta esta proposición no de ley, conforme a la cual lo que se establece es que Les Corts acuerdan que el Consell inste al Gobierno de España a avanzar en las cuestiones relativas a la nueva normativa de fomento de la movilidad internacional, previstas en la Ley 14/2013, de soporte a emprendedores y a su internacionalización, especialmente en el sentido de facilitar la entrada y residencia en España de inversores que no sean ciudadanos de la Unión Europea, para la adquisición de inmuebles.

En un segundo punto, asimismo Les Corts reiteran el apoyo al trabajo que está realizando la Comisión para el Análisis, Impulso y Reactivación de la Actividad Productiva y la Ocupación, mediante el Incremento de la Adquisición, Arrendamiento para Ciudadanos del Resto de Europa, creada a iniciativa del Consell.

El senyor president:

El senyor Torró Gil:

Gràcies, senyor president.

No hi ha cosa més fàcil que remetre's a esta PNL per a posar centenars d'arguments per a dir que no. Facilíssim. Començant per la mateixa llei. Per remetre's a una llei, la 14/2013, que el que fa és establir un règim d'autoritzacions a l'entrada, residència i treball d'estrangers, en què bàsicament la qüestió és crear espais de discrecionalitat que afecten els drets de la ciutadania, cosa que és molt greu, i a més vinculant-los a paràmetres exclusivament o quasi exclusivament econòmics, que és un absurd. Per tant, la llei és una barbaritat. Ja tenim una raó, i ben grossa, perquè és la més important de totes per a dir que no a la proposició no de llei. Després el nom d'eixa comissió. Què vol dir això de «ciutadans de la resta d'Europa»? A què es referixen en això? Estan referint-se al turisme rus, que supose ací es pensa que és la panacea, i ara parlarem de la panacea eixa, quina panacea és en els termes en què vostés ho plantegen ací. Perquè la comissió és un lobby per a garantir els interessos d'alguns sectors de promotors residencials.

I no entenem quin és l'interés col·lectiu, quan està adreçant-se a un sector de compradors de gama alta, perquè del que ací es parla és bàsicament esta gent que compra immobles per valor de més de mig milió d'euros. La conselleria pot dir-mos quants habitatges en estoc valorats en més de mig milió d'euros estan a la venda en estos moments en el nostre país? S'ha fet alguna estimació sobre això?

Ací es considera la venda d'habitatges com una activitat exportadora. Estic segur que vosté no ha fet esta proposició no de llei. Hauria de dir-li al que fa esta proposició no de llei que torne a estudiar primer d'econòmiques, i que repasse els això de la comptabilitat nacional, perquè l'exportació és quan les mercaderies o els béns passen les fronteres, i ací les mercaderies estan ací. Això no és una exportació. Considerar això com una exportació és un autèntic despropòsit des del punt de vista conceptual. I després diu: «Ha representat un volum de 1. 600 milions d'euros. » Això, què és? El valor estimat dels habitatges enregistrats? Transaccionals? D'on ix eixa estimació? Perquè supose que no se l'haurà inventat algú. 1. 600 milions d'euros. Per què? On està això? Mire, 2013, dades del Col·legi de Registradors de la Propietat. Mire, l'informe està ací. No me l'he tret de la butxaca, val? Anem a vore: 47. 649 habitatges que es van transaccionar. D'eixos, 81% persones físiques, que són les que hem de vore. Els altres són bancs i immobiliàries, val? Si ens limitem a eixe 81%, 36. 689. D'eixos, els estrangers es van quedar el 24,83%, és a dir, total, 9. 146 habitatges. Hem de contar això -insistixc-, perquè el que volem és atraure persones físiques, no jurídiques, supose. Els que vénen a quedar-se ací. La resta d'Europa, qui són? Anem a suposar que són els nous comunitaris, perquè supose que es referiran a això -insistixc-, a pesar que eixa indeterminació és molt laxa. Què fem en Liechtenstein, per exemple? No ho sé. La resta d'Europa, suposem que són russos. Russos i noruecs. Són els únics que realment de l'informe este tenen una quantitat suficientment rellevant per a tindre'ls en consideració.

Russos i noruecs són 13,2% i 8,6%, respectivament, dels que compren. En total, de tots els habitatges adquirits per estrangers, 9. 146, russos i noruecs suposen 1. 993 habitatges. I què representen els immobles adquirits per estrangers amb valors iguals o superiors a mig milió d'euros? Doncs, segons el mateix informe, del total d'immobles adquirits per estrangers, un 1,45% són superiors o iguals a aquesta això. Si (inintel·ligible) . eixe percentatge als habitatges estimats adquirits per ciutadans de la resta d'Europa, estem parlant de 30. 30. Vosté mateixa ho ha dit: n'hi han 200 que volen. Bé, estem salvats. La construcció, el país i el sursum corda. De què estem parlant, senyora Díaz? Sap el que és açò? Propaganda, barata i dolenta, que no aprofita per a res. I en lloc de fer iniciatives i tractar de plantejar-se a vore de quina manera ix el sector de la construcció de la crisi, estan veent a vore de quina manera els munten la paradeta a quatre amiguets promotors que tenen pisos per a vendre.

El senyor president:

El senyor Ponce Guardiola:

El senyor president:

La senyora Salvador Rubert:

Gràcies, senyor president.

Senyora Díaz, la veritat és que vosté ha dit que li donem una raó per la qual no es recolzara esta proposició no de llei, i també -com s'ha indicat abans- no és que en tenim una. Com diria la cançó tenim «más de cien palabras y más de cien motivos» per a no recolzar aquesta iniciativa amb tota claredat. Mire, el govern del senyor Rajoy en 2013, quan va aprovar la llei d'emprenedors, va aprovar concedir això del permís de residència si se compraven vivendes de més de cinc-cents mil euros. Primer, eren menys milers d'euros el que havia de valdre la vivenda per a poder accedir a eixe dret de residència i de circulació dins d'este país, i després van augmentar la quantitat econòmica per la qual havien d'accedir a la compra d'eixa vivenda, i també hi han altres criteris sobre una determinada quantitat d'inversió en Espanya per a poder tindre este privilegi. Resulta si més no sorprenent que el Grup Parlamentari Popular, que és el que dóna recolzament al Consell, dels pocs comodins que utilitza per presentar iniciatives com a grup, utilitze un comodí en este tema, del qual vostés sembla ser que se senten orgullosos.

En lloc de passar pel cantó de darrere, vostés donen la cara a més en este parlament autonòmic i en esta comissió, per tal d'instar que el govern de Rajoy agilitze l'execució i la posada en pràctica d'eixa llei. La veritat és que el que ens sembla és una iniciativa que clarament el que ataca són els drets humans, el posar en venda els drets de ciutadania i el mercantilitzar els drets. I, senyories del Partit Popular, eixa mesura repugna la consciència moral de la humanitat.

Miren, vostés, en eixa comissió, ¿què és? , ¿la comissió de los fondos buitre? , que és el que és eixa comissió que vostés han creat ací per a la resta d'Europa… No se'n riga perquè, sincerament, a nosaltres no ens fa ninguna gràcia aquesta mesura.

Parlen de volum de negoci i parlen de motor de reactivació del sector de la construcció i ¿activitats financeres? ¿Realment vostés creuen que açò és el motor i la reactivació del sector econòmic valencià? , senyories del Partit Popular.

Miren, la mala imatge de l'urbanisme de la Comunitat Valenciana no vullguen culpar-la a l'oposició, la mala imatge de l'urbanisme a la Comunitat Valenciana. , assumisquen vostés la responsabilitat de les seues lleis i de les seues mesures urbanístiques, no culpen l'oposició, que és molt fàcil, assumisquen les seues responsabilitats.

I, miren, és lamentable que tal i com està la situació caòtica en què es troba la política de vivenda, com desnonaments, deute de vivenda de 240 milions d'euros, apliquen el pagament de l'IBI a les persones amb lloguers socials i el parc públic de l'IVHSA caent-se a trossos. Vostés no tenen ja ni parc públic de vivenda que oferir a les persones que perden la seua casa perquè no poden pagar la hipoteca, però no cal que es preocupen per eixes persones; eixes persones no estan en les seues prioritats, les seues prioritats estan en un altre àmbit, que és l'objecte d'aquesta llei que vostés vénen ací a recolzar i que volen que nosaltres aplaudim. No podem aplaudir esta llei perquè, a diferència de vostés, nosaltres defenem els ciutadans que realment en estos moments no se'ls està garantint el dret a un habitatge digne ni en esta comunitat ni en el territori espanyol.

I la iniciativa que presenten va adreçada a recolzar i agilitar la tramitació del permís de residència dels estrangers que compren vivenda, als rics estrangers i no comunitaris. ¿Per què no ho diuen això en esta proposició no de llei i en el nom d'eixa comissió? Als rics estrangers i no comunitaris.

Vostés semblen una mescla d'agent immobiliari frustrat i són frívols en una cosa tan sensible com és l'adquisició de drets de ciutadania, és una mesura classista, i just, ara, vostés presenten açò, paradoxes de la vida, mentre cada dia centenars d'estrangers no comunitaris, ¡africans! , doncs s'enfilen a eixes concertines a Melilla per accedir a este país, o van nadant per la mar i va i els llancen pilotes de goma. A estos, als altres, als rics no comunitaris vostés els posen una safata de plata per a vindre a este país, que és el dos por uno: vivienda más derecho de residencia, ¿no?

Bé, no té el nostre recolzament aquesta iniciativa, no va tindre el recolzament del nostre partit al Congrés dels Diputats quan la van presentar per este i molts motius més d'esta llei d'emprenedors i, sens dubte, no va a tindre el nostre recolzament ni anem a fer de palmeros amb vostés d'una mesura que considerem absolutament contrària als drets humans i contrària a la dignitat de les persones.

Moltes gràcies.

La senyora presidenta:

(S'alça la reunió a les 18 hores i 52 minuts)

