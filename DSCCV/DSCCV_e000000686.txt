Comissió no permanent especial d’investigació sobre el procés que ha dut a la intervenció per part del Banc d’Espanya, el passat 21 de juliol, de la Caixa d’Estalvis del Mediterrani (CAM), amb la destitució de tots els gestors, en un procés de reestructuració adreçat a un nou intent de privatització que fins i tot podria desembocar en la desaparició de la societat, realitzada el dia 16 de desembre de 2011. Comença la reunió a les 10 hores i 6 minuts. Presideix el president de Les Corts, senyor Juan Gabriel Cotino Ferrer. Reunió número 1.

El senyor president de Les Corts:

Anem a començar esta constitució de la comissió d’investigació sobre la Caixa d’Estalvis del Mediterrani.

En primer lloc, té la paraula la secretària per a vore si tenim el quòrum necessari per a constituir–la.

(La secretària primera passa llista per tal de comprovar si hi ha quòrum)

Comprovat el quòrum i les substitucions reglamentàries, anem a passar ja al procediment de la votació, en primer lloc, del president de la comissió. Farem dos votacions, com està reglamentat. La primera del president o presidenta i la segona del vicepresident, secretària o secretari.

Per tant, anem a passar a la primera votació. Li demane a la secretària que llija els membres que tenen de vindre a votar.

(La secretària primera crida les diputades i els diputats perquè depositen la papereta en l’urna)

Molt bé. Moltes gràcies. Anem a passar a llegir l’escrutini de les paperetes.

(El president fa l’escrutini)

Per tant, del resultat de l’escrutini, n’hi ha 1 vot en blanc, 1 a nom del senyor diputat Lluís Torró, 5 a nom de Francisco Toledo i 8 a nom de Rafael Maluenda.

Per tant, proclamem Rafael Maluenda com a president d’esta comissió.

Passem a la següent a votació, que, com hem dit abans, figurarà el vicepresident o vicepresidenta i secretari o secretària d’esta comissió.

(La secretària primera crida les diputades i els diputats perquè depositen la papereta en l’urna)

(El president fa l’escrutini)

Tenim 2 paperetes en blanc, i a nom de Francisco Toledo, 5, i a nom de Mariano Castejón, 8.

Per tant, queda constituïda esta comissió.

I demane a les persones que han segut elegides que ocupen la mesa.

(Els diputats que han sigut elegits ocupen els seus llocs)

(Ocupa la presidència el president, senyor Rafael Maluenda Verdú)

El senyor president:

Senyories, en primer lloc, jo vull felicitar els dos companys que formen part amb mi de la mesa, com és el vicepresident, senyor Mariano Castejón, i el secretari, senyor Francisco Toledo. I agrair a totes les seues senyories la confiança que depositen en mosatros; confiança i responsabilitat al mateix temps.

Sí que vull deixar constància que és intenció d’esta presidència, però que reuniré a la mesa als efectes oportuns, facilitar en tot moment que els grups parlamentaris puguen aplegar a consens, que la interpretació del reglament siga el més flexible en benefici d’eixe consens i que en tot moment saben les seues senyories que els drets dels diputats i dels grups parlamentaris estan garantits, com no pot ser d’altra manera.

La intenció en principi, donat que estem finalitzant el període de sessions, és que els primers diners del mes de febrer, si aixina ho estima la mesa, fem una convocatòria perquè els grups parlamentaris plantegen calendari i plantegen propostes de treball, que una volta analitzades i des de la busca del consens, se puga aplegar a un calendari i a unes propostes d’actuació que siguen acceptades pel major nombre possible de diputats o de grups parlamentaris de la cambra.

Eixa és la nostra intenció. Demanem la col·laboració de totes les seues senyories perquè siga factible i perquè se faça una investigació seriosa, rigorosa, com correspon a la institució més representativa del poble valencià, primera institució de La Generalitat, que tenim la responsabilitat de representar en esta matèria.

Senyories, moltíssimes.

Sí, senyor Luna, per a.

El senyor Luna González:

El senyor president:

Moltes gràcies, senyor Luna.

La presidència agraïx la informació que mos avança. La seua senyoria sap perfectament –és vicepresident de la cambra– que els escrits parlamentaris cal tramitar–los una volta estiguen presentats –vosté ja ho anuncia–, i no serà esta presidència ni crec que la mesa qui s’opose a agilitzar tots els tràmits que facen falta. No és competència de la mesa de la comissió ni de la pròpia comissió que s’habilite el mes de gener, sinó, com vosté bé ha dit, és competència de la Mesa de Les Corts, escoltada la Junta de Síndics. I no me cap el mínim dubte que l’escrit que el seu grup presente serà tramitat en la forma que corresponga per la Mesa de Les Corts.

I, bé, reitere l’oferiment que, en eixa línia que vosté també manifesta, se facilite la tasca de totes les seues senyories perquè se puga fer eixa investigació seriosa i rigorosa.

Alguna intervenció més? (Pausa)

Senyories, moltes gràcies. S’alça la sessió.

(S’alça la reunió a les 10 hores i 21 minuts)

