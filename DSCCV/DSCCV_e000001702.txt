Comissió de Política Social i Ocupació realitzada el dia 20 de juny de 2016. Comença la reunió a les 16 hores i 7 minuts. Presideix la diputada senyora Maria Josep Ortega Requena. Reunió número 10.

La senyora presidenta:

Primer passem llista dels assistents, per favor.

(La secretària passa llista per tal de comprovar si hi ha quòrum)

La senyora secretària:

La senyora presidenta:

Molt bé. Doncs comencem. El primer punt és la lectura i aprovació de l'acta de la sessió anterior. Alguna modificació o alguna incidència? Se dóna per aprovada per assentiment i per unanimitat.

Passem al següent punt, per tant, que és la presa en consideració de la Proposició no de llei sobre l'elaboració d'un protocol autonòmic de prevenció, actuació. (Se senten unes veus que diuen: «No, perdona. » «S'ha demanat una modificació de l'ordre del dia. ») En què consistix? (Se senten unes veus que diuen: «És que Llum està en el tren i s'ha parat. » «Hi ha hagut una incidència en el ferrocarril. » «S'ha sol·licitat que. » «Comencem pel final. ») (Remors)

Hi ha hagut la petició per tots, per unanimitat, de fer abans el punt número 4, abans del 2? És així? (Se sent una veu que diu: «¡Hombre! (Inintel·ligible) . ») Bé, per favor, serietat i silenci que estem en una comissió. (Se senten unes veus que diuen: «El punto 5 se retira. » «El punto 5, bueno, se aplaza. » «Se aplaza. ») El 5, el grup proponent de la proposició no de llei demana l'ajornament del coneixement d'este punt, val? Passem, per tant, al punt número 4, continuarem en el 2 i després el 3.

Proposició no de llei sobre la creació d'una línia de subvencions per a les pimes que fomenten la jornada intensiva a fi de fomentar la conciliació de la vida familiar i laboral, presentada pel Grup Parlamentari Compromís (RE número 22. 546, BOC número 76)

La senyora presidenta:

El punt número 4 és la presa en consideració de la Proposició no de llei sobre la creació d'una línia de subvencions per a les pimes que fomenten la jornada intensiva a fi de fomentar la conciliació de la vida familiar i laboral, presentada pel Grup Parlamentari Compromís.

Abans de començar, per favor, demanaria que fóreu molt estrictes en les intervencions, perquè diguérem que anava a durar dos hores aproximadament, val? Intentem ajustar-nos als temps. Gràcies.

La persona proponent de la PNL té huit minuts, perdó, té huit minuts per a la seua exposició. Endavant.

La senyora Álvaro Cerezo:

Gràcies, presidenta.

En primer lloc, aquesta PNL no és meua, ni tan sols de Compromís. És d'una societat que està reclamant un canvi ja, un canvi global d'usos, horaris i reformes que faciliten una real conciliació de la vida familiar i laboral. I pensem que un canvi en el model econòmic pot ser un bon inici. Segons el directori central d'empreses el 99,9% del teixit empresarial actualment són pimes i estes generen el 66% del treball empresarial en Espanya.

A més a més, segons la radiografia Sage de la pime, el 80% de les pimes es mostren partidàries de les mesures de conciliació. Però, evidentment, les pimes a l'hora d'aplicar aquestes mesures parteixen en desavantatge davant les grans empreses pel què fa a la manca de suficients recursos econòmics i humans. I és ací on es demana l'ajuda de les institucions públiques perquè, evidentment -i com he començat- aquesta PNL surt d'un moviment ampli, una campanya gran a nivell estatal coneguda com a «Jo no renuncie, jo concilie», pel Club de las malas madres, que avui acumula ja més de dos-centes noranta-cinc mil signatures.

I per què males mares? Doncs perquè encara som les dones les que patim major discriminació a l'hora d'accedir, per exemple, a un lloc de treball. De fet, l'OIT denuncia que les dones que som mares cobrem de mitjana un 17% menys que els homes i un 5% menys que les dones que no són mares. Perquè també, i en teoria, tenim menys disponibilitat laboral que els homes o això se'ns pressuposa.

I tot això ens està passant factura com a societat. Una societat malalta perquè encara no ha afrontat una reforma horària com cal i uns canvis d'usos a favor de la conciliació que, al cap i a la fi, beneficia a tota la societat. Parlem de que les malalties més esteses com ara la depressió, provenen en majoria de l'estrés que afecta el quatre o cinc per cent de la població. Parlem de l'absentisme laboral que en Espanya es va aguditzar el darrer any, va aplegar a un 4,7% repercutint un cost de seixanta-un milions de més en Espanya al 2015 i que ve provocat en major mesura per la manca de flexibilitat horària.

I perdonen que els ho diga tan clar, però ses senyories d'açò, de conciliar, potser siguem el pitjor dels exemples que podem donar. Avui és el fi de curs en molts dels col·legis del País Valencià i exactament ara, que són les cinc de la vesprada, doncs igual un altre any ens hem perdut la festa de fi de curs dels xiquets i xiquetes. I no per treballar, sinó tal volta per uns horaris que manquen de tota lògica i flexibilitat horària que al nostre territori és gairebé inexistent i que no ajuda ni a la criança ni a l'educació dels nostres fills i filles. Això nostre, diputats i diputades, és difícil d'arreglar i pitjor de justificar, però no per això anem a deixar de treballar per als altres que aquesta és la nostre encomanda.

I cal tenir present fets com els que El club de las malas madres denuncien. En España els pares i mares dediquen solament dos hores i quatre minuts al dia a estar amb els seus fills. I allò, senyories, això ens provoca sentiments molts encontrats, culpa, malestar, tensió, estrés. Entre totes i tots podem començar a canviar, a promoure una conciliació més que necessària. És el moment d'evitar que el dia de demà els nostres fills peguen en la paret un cartell que diga el següent (soroll de papers): «Mare desapareguda. Busque la mamà, la meua mamà. Ha sortit de casa a les huit i mitja i no l'hem tornat a veure. »

Moltes gràcies, senyories.

La senyora presidenta:

Molt bé. Moltes gràcies per ajustar-se al temps.

Té ara la paraula per quatre minuts el representant de Podem. Ai, perdó! N'hi ha una esmena, n'hi ha una esmena. Sí, disculpen. N'hi ha una esmena de Ciutadans, per tant, té vosté huit minuts per a la seua exposició.

Endavant.

El senyor Woodward Poch:

La senyora presidenta:

Espere. Perdó, un moment. Per favor, si han de parlar, se n'ixen perquè no estem escoltant bé i a ell també m'imagine que li molestarà tindre gent davant parlant. Val? Gràcies.

El senyor Woodward Poch:

La senyora presidenta:

Molt bé, moltíssimes gràcies.

Té ara, per un màxim de quatre minuts, el grup proposant de la proposició no de llei per a acceptar o rebutjar l'esmena. Endavant.

La senyora Álvaro Cerezo:

Per part de Compromís no n'hi ha cap inconvenient en acceptar l'esmena proposada que concreta algunes de les mesures que es podrien aplicar de la lògica conseqüència d'assimilar el text de la PNL i, sobretot, emfatitzar en este problema que, com ja he dit abans, no és un problema ni de dones ni de homes, sinó de tota la societat. Les competències són les que són -al nostre parer, a Compromís ja ens agradaria que foren més- i com vosté ha dit el problema possiblement tinguera més fàcil solució des del govern central, però si este no ha atés encara les gairebé tres-centes mil signatures que donen suport a esta proposta, doncs, algú havia de començar.

I crec que, tot i que siguen poques les iniciatives que des d'ací, des del País Valencià podem donar, cal començar, cal avançar i cal donar eixe primer pas, eixe primer exemple. Acceptem l'esmena i, com ja li he dit abans, que exemplifica quines poden ser les mesures a prendre. No les úniques sinó les primeres i esperem que no siguen tampoc les últimes.

Moltes gràcies.

La senyora presidenta:

Molt bé. Moltes gràcies.

Passem, aleshores, a les intervencions dels grups que no han intervingut fins ara, per un màxim de quatre minuts. Té la paraula el portaveu de Podem. Endavant.

El senyor Torres García:

Gràcies, presidenta.

Bona vesprada. Vaig a ser molt breu perquè la veritat és que el nostre grup compartix totalment les reivindicacions i compartim aquesta iniciativa del Club de les males mares, encara que el nom no és el més encertat. Però imaginem que busquen també la repercussió i reivindicar un problema que viuen tantes mares i tants pares a la nostra comunitat però també a la resta de l'estat i és la dificultat de poder conciliar la vida familiar amb la vida laboral.

Agraïm també l'esmena de Ciudadanos i que no servisca de precedent (rient) perquè és de veres que, bé, incideix en una problemàtica que nosaltres considerem que és fonamental que és la flexibilització dels horaris de treball.

És cert que la jornada intensiva és un avanç ja molt fort en el cas d'evitar les dificultats per a poder conciliar, però és cert que tal com tenim distribuït el sistema de treball i els diferents -digam- horaris sectorials que tenim doncs, bé, la mateixa jornada intensiva pot ser una rigidesa per a les mateixes famílies.

I, per tant, nosaltres pensem que caldria avançar des de la jornada intensiva cap a un sistema de flexibilització laboral en els horaris però també en el lloc de treball i poder avançar en el teletreball.

No m'allargaré molt més, crec que ja s'han donat les dades del que representen les pimes en la nostra comunitat, que són al voltant d'un 96%, que són pràcticament la totalitat del nostre sector industrial i que estem parlant de pimes, no de pimes mitjanes sinó de micropimes moltes d'un, dos o tres treballadors que tenen moltes dificultats per a invertir també en eixos sistemes de flexibilització.

Per tant, agraïm que s'haja portat aquesta proposta a aquesta comissió i evidentment la votarem a favor.

La senyora presidenta:

Moltes gràcies.

Passem, per tant, a la representant de les companyes socialistes, per un màxim de quatre minuts.

Endavant.

La senyora Serna Serrano:

La senyora presidenta:

Moltíssimes gràcies.

Moltes gràcies, també, per la brevetat de les intervencions. Gràcies per fer-me cas.

I, ara, tenen quatre minuts per a la seua exposició els companys del Grup Popular.

Endavant.

La senyora Garrigues Francés:

En primer lugar, manifestar, como no podía ser de otra forma, nuestro apoyo a la iniciativa que hoy se presenta, no podemos estar más de acuerdo con la propuesta de resolución. De hecho, ya les adelanto que por parte del Grupo Popular -hace ya unos meses- presentamos una en términos similares, que se presentó y que estoy segura de que los otros grupos la apoyarán porque es muy similar. ¡Esperemos! Sin embargo, lo que también les digo es que no podemos estar más de acuerdo con esta propuesta de resolución pero no podemos decir lo mismo de la exposición de motivos.

Estamos de acuerdo -como decía- por eso, con la propuesta de resolución, porque lo que propone es que se cree una línea de subvención para pequeñas y medianas empresas que fomenten jornada intensiva entre sus trabajadores, sean hombres o mujeres. Y esto es a lo que tenemos que aspirar, a que la conciliación sea de verdad tanto de hombres como de mujeres. Les voy a dar algunos datos que creo que son importantes para nuestra reflexión.

Y, en ese sentido, ya les adelanto que va la iniciativa que el Grupo Popular presentó y que se debatirá en los próximos -entiendo.

Por este motivo -como les decía-, vamos a apoyar esta iniciativa, les emplazamos a que ustedes aprueben próximamente las que ya fueron presentadas por el Grupo Popular en este sentido porque, al final, estamos todos yendo en el mismo camino: apoyar una reivindicación de la sociedad, que cada día es más necesaria, que es la conciliación de la vida familiar y laboral para todos, hombres y mujeres.

La senyora presidenta:

Moltíssimes gràcies.

Passem ja, per tant, a la votació de la PNL presentada pel Grup Parlamentari Compromís amb l'esmena acceptada, presentada per Ciutadans. ¿Vots en contra? ¿Abstencions? ¿Vots a favor? S'entén, per tant, aprovada per unanimitat per tots.

Passem al punt número dos de l'ordre del dia, que és la presa en consideració de la Proposició no de llei sobre l'elaboració d'un protocol autonòmic de prevenció, actuació, formació i eradicació de la mutilació genital femenina, presentada pel Grup Parlamentari Ciutadans. (Veus)

Anem a vore, el Grup Ciutadans ¿té algun inconvenient que es canvie l'ordre perquè puga arribar la persona que l'ha de defensar del Grup Podem?

Proposició no de llei sobre l'atenció a malalts mentals en els centres específics per a persones amb malaltia mental crònica, CEEM, presentada pels grups parlamentaris Socialista, Compromís i Podemos-Podem (RE número 18. 180, BOC número 69)

La senyora presidenta:

Aleshores, la petició, si no n'hi ha cap proposta en contra, és que passàrem a conéixer com a segon punt de l'ordre del dia la presa en consideració de la Proposició no de llei sobre l'atenció a malalts mentals en els centres específics per a persones amb malaltia mental crònica, CEEM, presentada pels grups parlamentaris Socialista, Compromís i Podemos-Podem.

Sobre este punt n'hi ha hagut una petició del Grup Popular que heu dit que no vos havia arribat la convocatòria i hem demanat que ens feren arribar la…, ¿no? (Veus) Val. La incidència del canvi, tant el canvi com el nou ordre del dia em passen que va ser rebuda per la síndica del Grup Parlamentari Popular el dia 17 de juny i els missatges amb el canvi de l'ordre del dia van ser llegits per vosté, concretament, senyor Zaplana, el dia 16 a les onze i setze minuts; per Blanca Garrigues el dia 16, a les díhuit i dènou minuts (veus) -vullc dir-; i María Bernal el dia 16, a les díhuit.

El senyor Zaplana López:

La senyora presidenta:

Estic diguent el que m'estan passant… (Veus)

El senyor Zaplana López:

La senyora presidenta:

El senyor Zaplana López:

La senyora presidenta:

Bé, deixe'm parlar que estic jo fent l'explicació.

Ací em passen una documentació acreditativa que la informació els ha arribat.

El senyor Zaplana López:

La senyora presidenta:

Ara, si vostés… En els punts de l'ordre del dia que formen part d'esta comissió, en la modificació,…

El senyor Zaplana López:

La senyora presidenta:

El senyor Zaplana López:

La senyora presidenta:

Açò duia la modificació dins integrada. Si vostés no han obert el PDF que s'acompanyava doncs això és un problema de qui llig el missatge, però els ha arribat.

Ara, si vostés volen fer la petició a la persona, al grup parlamentari proponent de si vol retirar-la i que es conega un altre dia, això ja seria decisió dels grups que la presenten, que en este cas és presentada pel Grup Socialista, Compromís i Podemos-Podem.

Si no tenen cap inconvenient que s'ajorne, esta presidència tampoc la té, després del que em diuen els lletrats. El lletrat el que em diu és que estava enviada la convocatòria i que està rebuda.

El senyor Zaplana López:

La senyora presidenta:

Sí, sí, explique's, explique's.

El senyor Zaplana López:

La senyora presidenta:

¿Fem una pausa i es pren la decisió?

Fem una pausa de cinc minuts i es pren la decisió per part dels proponents de la proposició no de llei, ¿val?

(Se suspén la reunió durant uns minuts)

La senyora presidenta:

Senyories, anem a continuar amb la comissió.

Per la portaveu del Grup Socialista. , té quatre minuts màxim per contestar la proposta que li han fet, o la contestació a la petició o protesta formulada pel Grup Popular.

Endavant.

La senyora Andrés Sanchis:

La senyora presidenta:

Moltíssimes gràcies per la comprensió per part de tots.

I passaríem, per tant, a conéixer el contingut de la proposició no de llei. Té huit minuts la companya del Grup Socialista per a fer l'exposició. Endavant.

La senyora Andrés Sanchis:

Lo que estamos pidiendo en realidad aquí, o estamos trasladando esta petición, es para todas estas personas que pueden encontrarse en esta situación. Hace tres meses y medio que se presentó esta PNL y, por una serie de circunstancias, llega hoy a comisión, por eso mi insistencia en que se viera, porque pensamos que es el momento a contemplar ese derecho a decidir que tienen las personas enfermas mentales de dónde quieren pasar o dónde quieren tener esa atención integral que les corresponde, siempre y cuando eso sea posible desde el punto de vista profesional, siempre y cuando sus informes profesionales acompañen.

La población, además, va envejeciendo a medida que pasa el tiempo. Y, entonces, estamos con unas personas que tienen una enfermedad mental, pero que además su traslado a una residencia de tercera edad, que es lo que se está haciendo ahora, podríamos decir de una forma reglada, no es un recurso que responda a esa atención que necesita y que genera determinadas dificultades de adaptación. Y, además, también, alteraciones negativas para la persona, para el usuario, porque supone una ruptura con el entorno con el que ha estado durante muchos años. No solamente por sus compañeros -por así decirlo- del centro, sino, también, con los profesionales que les han estado ayudando a realizar esta travesía, que supone. , esta grave travesía que supone en muchas ocasiones tener o padecer una enfermedad mental.

Y, simplemente, apuntar. , esta mañana, hablando con una persona que tiene. , un profesional de muchos años en el sector, decía: «La edad no es lo importante». Hay veces que hay personas de sesenta años que le piden que se le pase a una residencia de personas mayores. A lo mejor, porque el tipo de terapia o el tipo de exigencia que tienen en un centro, en un CEEM está por encima de lo que ellos en ese momento necesitan, o ven que necesitan en ese momento. O sea, que lo que pedimos es eso: simplemente una adaptación, que les hagamos caso, que los tengamos presentes y que escuchemos su voz.

La senyora presidenta:

Moltíssimes gràcies.

Tenen, ara, la paraula, per quatre minuts, representants de Podem. Endavant.

El senyor Geffner Sclarsky:

La senyora presidenta:

Molt bé. Moltíssimes gràcies. Gràcies també per la brevetat.

I té un màxim de quatre minuts els companys del Grup Ciutadans per a la seua disposició.

El senyor García Salvador:

Mosatros ja avancem també que anem a votar a favor de la proposició no de llei.

No obstant això, jo volia fer unes petites reflexions. En primer lloc, el que són els CEEM, que se denominen també Centres Residencial de Salut Mental. La definició que apareix en GVA, parlen de centres residencials comunitaris oberts i flexibles, destinats a persones de malalties mentals cròniques que no poden cobrir de forma autònoma les seues necessitats d'allotjament i suport, però que no requereixen hospitalització.

Se parla també d'un servei per tal de millorar l'autonomia personal i social, de posar la seua normalització i integració comunitària; una cosa que sí hem de dir que tal com ho plantegen la Federació de Salut Mental moltes vegades això no se dóna. Sí que veiem que això està exposat en el que és l'exposició de motius, en el punt 4 ja fa referència a esta qüestió, una cosa que és fonamental.

Se parla també dels centres, que haurien d'estar en zones urbanes o pròximes a les estes, de fàcil accés i en contacte amb la comunitat i amb els recursos que existeixen en esta, una adequada xarxa de transports públics, pròxim als centres de rehabilitació -cosa que tampoc moltes vegades no se dóna-, i amb una capacitat de places com a mínim de 20 persones i un màxim de 40, on hi ha prestacions d'allotjament i manutenció, on estan els programes individuals de rehabilitació, PIR, i suport psicosocial.

Esta és l'exposició senzilla del que hauria de ser un CEEM. Però, com dic, la realitat ve a ser una altra. La realitat és que moltes vegades se complica l'entrada i l'eixida, és de difícil accés, igual per a les persones que estan allí residint com per als amics i famílies, que moltes vegades les persones que tenen una plaça en un CEEM passen molts anys en el centre, un fet que s'hauria de denunciar. Això vol dir que no se treballa suficientment l'autonomia del pacient i que molts dels centres tampoc, com he dit, no estan en espais urbans i ni de fàcil accés. Això és un problema per tal de desenvolupar altres tipus d'activitats.

En definitiva, ja dic, que són estes qüestions les que s'haurien de considerar; possiblement avui no siga. , el tema a tractar és un altre, que és el tema de modificació d'una disposició addicional d'una ordre. Però, bé, s'ha de tindre en compte, si no se tracta hui, sí que hauríem de plantejar més endavant sobre esta qüestió.

Pel que fa a la PNL, ja he dit, nosaltres anem a votar a favor. Ens sembla bé eixa adaptació normativa de modificar el que és la disposició addicional primera, (inintel·ligible) . la disposició addicional primera de l'Ordre de 9 de maig de 2006, no de 2016, de 2006. Que, efectivament, arribats els sixanta-cinc anys, no només una ordre de forma automàtica expulse la persona, ha de ser una decisió de familiars, ha de ser una decisió personal, ha de ser una decisió també de les unitats de salut mental, que són les persones que al cap i a la fi tenen el seu historial clínic, que saben de la seua evolució i també saben si eixa persona podrà conviure amb persones, no malalts mentals.

Ens sembla bé el plantejament que es fa de mòduls específics i adaptar els centres a les persones; inclús, en la mesura del possible, que pogueren estar allí les persones en una franja d'edat el més similar possible, que no hi haja gent més jove amb gent més gran.

I sobretot sí que és important prioritzar els plans i programes de retorn i integració, que ja saben que està també treballant-se en la mesa sectorial.

Els centres hauran de tindre les prestacions necessàries per tal de promoure l'autonomia i facilitar el retorn familiar i la inserció social i laboral. En este punt vull recordar que l'altre dia vam presentar una modificació de la Llei 10/2010, de la funció pública valenciana, per a incloure per primera vegada un percentatge dels 2% de persones en malaltia mental, que s'incorporaren al mercat laboral, perquè entenem que això també facilitarà l'autonomia d'eixes persones, tampoc és un tema que hauríem de debatre, però sí li vaig fer arribar a la portaveu del Partit Socialista, que és un tema que més endavant hauríem d'abordar.

I referent als punts intermedis, precisament meditats per això, per a facilitar eixa autonomia personal, doncs ens sembla bé les vivendes tutelades, les mini-residències. Vull dir que, en definitiva, la iniciativa mos sembla pertinent i que anem a votar-la a favor.

La senyora presidenta:

Moltes gràcies.

I ara, per quatre minuts, té la paraula la representant de Compromís per a fixar posició.

La senyora Álvaro Cerezo:

Moltes gràcies.

A Compromís som coneixedors de la importància que tenen els CEEM per a persones amb malaltia mental crònica. Centres on poden passar unes hores treballant capacitats funcionals i realitzant activitats estructurades per a ocupar el temps lliure. Centres on presten activitats com a promoció de la salut, el suport psicosocial, l'entrenament en capacitats funcionals, la recuperació d'hàbits bàsics d'autonomia o la realització d'activitats de convivència, oci i temps lliure. Centres, en definitiva, on viuen i conviuen. Centres que són les seues cases i sovint l'únic que reconeixen o l'únic que recorden.

Gràcies a estos espais les famílies disposen d'un servei públic que els acompanya en la cura dels seus familiars. Doncs això pareix també un servei de suport i assessorament.

I quan parlem de famílies, estem parlant fonamentalment, i ara sí, de dones, que són les encarregades habitualment de la cura de familiars. Perquè, senyories, com vostés saben, «cuidadora» s'escriu en femení, i eixa és la realitat que tenim fora d'estes quatre parets.

Fins ara estos centres podien acollir a persones majors de sixanta-cinc anys, però només si comptaven amb una resolució expressa de la Direcció Territorial de Política Social corresponent, atenent l'entorn familiar i social, un informe facultatiu i una proposta tècnica prèvia. Tot un viacrucis de papers i burocràcia. Si no comptaven amb aquesta resolució, havien de ser traslladats sí o sí a residències de tercera edat, les quals no sempre estan preparades ni adaptades per a les necessitats de persones amb malalties mentals greus.

Allò lògic, allò que podia ser desitjable, és que els centres s'adapten el màxim possible a les necessitats dels usuaris i que les persones estiguen allà on se'ns va atendre millor. I això és el que se proposa en esta iniciativa, que revisen la normativa perquè s'adapten les necessitats de les persones usuàries, amb independència de la seua edat. Que allò excepcional siga opció per a totes i tots, que una persona amb una malaltia d'este tipus, a la qual els canvis li poden fins i tot suposar un agreujament de la seua malaltia, tinguen una opció, la de quedar-se, la de romandre en el centre on fins ara se'ls ha tractat.

Moltíssimes gràcies.

La senyora presidenta:

Moltes gràcies.

Tenen ara la paraula els companys del Grup Parlamentari Popular per quatre minuts.

La senyora Ferrer San Segundo:

Y yo solo quería poner de manifiesto esto. Que a veces tendemos a simplificar las cosas, tendemos a decir que las gentes están (inintel·ligible) …, pero nos olvidamos de esos efectos devastadores.

La senyora presidenta:

Moltíssimes gràcies.

Passaríem ja a la votació directament. ¿Vots en contra? Cap. ¿Abstencions? Cap. ¿Vots a favor? S'entén, per tant, que se vota per unanimitat. Moltes gràcies.

Passem ara al següent punt de l'ordre del dia, que seria… ¿Me demanen un descans? ¿Esteu demanant un descans o se…? (Veus) Fem un descans de dos minuts.

(Se suspén la reunió durant uns minuts)

La senyora presidenta:

Companys i companyes, companys i companyes, reprenem la comissió, per favor. Són les cinc i quart. (Veus)

A vore. Ordre i coneixement. Anem al punt número 2, que en realitat és el número 4, que és la presa en consideració de la PNL sobre l'elaboració de protocol autonòmic de prevenció, actuació, formació i eradicació de la mutilació genital femenina, presentada pel Grup Parlamentari Ciutadans, que tindrà…, té huit minuts per a fer la intervenció, i per a manifestar què és el que va a fer exactament. (Veus i rialles)

Endavant, que està gravant-se ja, ¿eh? (Veus)

El senyor García Salvador:

Però no fa falta estar huit minuts… (Veus) Sí. Però anem a retirar això perquè esta PNL es va presentar al mes de novembre, i ara hi han hagut canvis que entenem substancials. Aleshores, no anem a reiterar una cosa que se comenta que està en marxa.

Però per a nosaltres no és suficient que se diga que està en marxa. Nosaltres preferíem…, que és molt més pràctic, i sol·licitem…, ho sol·licitarem per escrit que vinga…, la compareixença de la consellera de sanitat, perquè ella en data 5 de febrer ja va plantejar que s'estava fent el mapa de risc genital, que s'estava treballant en el tema del protocol, en la unitat de referència del Doctor Peset.

I a més, una altra qüestió que per a nosaltres és fonamental en resoldre esta qüestió per a promoure un canvi social és el tema dels programes de mediadors culturals. És a dir, persones entre iguals donen a entendre a esta gent que estos criteris que estan…, o esta cultura que elles tenen com a assimilada és una qüestió erràtica.

Nosaltres el que volem és això. Pensem que és millor i més interessant, que vinga la consellera ací, ho presentarem per escrit i que mos informe d'estos passos que s'estan donant.

Després n'hi havia una esmena que havia…, (veus i rialles) també l'hem retirada.

Vull dir, jo crec que és que ara ja parlar d'una cosa…, però, bé, nosaltres el que volem és saber si se fa o no se fa. Aleshores, li preguntarem tot allò que li hem de preguntar i considerem oportú en comissió.

La senyora presidenta:

Molt bé. Aleshores, encara que no havia posat el marcador este en marxa, donem per acabada la seua intervenció.

Si algun dels grups vol fer alguna intervenció, tenen dos minuts cada grup per a dir… ¿No? Són minuts de cortesia. Si vostés volen fer també alguna intervenció…

Com estem en hora que havíem dit que acabàvem a les sis i són les cinc i vint, anem a tindre dos minuts de cortesia per a fer alguna manifestació per part dels grups polítics.

Me demanem la paraula els companys del Grup Socialista. ¿Algun grup més vol fer intervenció? Podem. I ¿Grup Popular vol fer alguna intervenció? Doncs dos minuts. (Veus) I Compromís. Val.

Dos minuts per part del Grup Socialista. Endavant. Endavant.

La senyora Mustafá Ávila:

Només una consideració, que es tinga en compte que s'ha demanat una compareixença, però que n'hi ha una compareixença demanada per la consellera de sanitat a dia 17 de febrer per a explicar el mateix tema. Només això, que es tinga en consideració. Jo ja no entre en el…

La senyora presidenta:

I que està demanada en la comissió de sanitat, que no és en esta.

La senyora Mustafá Ávila:

Només això. Gràcies.

La senyora presidenta:

Molt bé. Per part dels companys de Podem, renuncien a la intervenció. ¿Companys de Compromís? També renuncien.

Per tant, se retira el punt i considere que ja no n'hi han més punts en l'ordre del dia de hui.

Els anuncie que els arribarà la convocatòria, però tal i com havíem quedat, la pròxima comissió…, possiblement en fiquem una altra entre esta i la del dia 12 a les 10:30 del matí que està prevista la compareixença de la vicepresidenta. Fa una acumulació de les tres compareixences a petició pròpia a les 10:30 el dia 12.

Com n'hi ha més faena acumulada en esta comissió, se farà una altra convocatòria d'ací allà. Anirem comunicant-mos i intentem que no torne passar, companys del grup Popular, el que ha passat esta vegada. ¿Val?

Moltes gràcies i fins al pròxim dia.

(S'alça la reunió a les 17 hores i 24 minuts)

