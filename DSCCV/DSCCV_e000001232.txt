Comissió d'Obres Públiques i Transports realitzada el dia 28 de juny de 2007. Comença la reunió a les 17 hores i 56 minuts. Presideix el vicepresident primer de Les Corts, senyor José Cholbi Diego. Reunió número 1.

Sessió constitutiva de la Comissió d'Obres Públiques i Transports

El senyor vicepresident primer:

Sessió constitutiva de la Comissió d'Obres Públiques i Transports d'acord amb els articles 406 i següents que constituiran els grups de la següent forma.

Parlamentari Socialista: senyor Godoy, Cristina Moreno, Ana Noguera Montagud, Sol Sorribes, Ignacio Subías, Amando Vilaplana.

I Grup Parlamentari Esquerra Unida-Bloc-Verds: senyora Mónica Oltra.

Anem a procedir a l'elecció de la mesa de la comissió.

De conformitat amb el que establix l'article 41 del Reglament de Les Corts, del qual el text és el següent, però jo no vaig a llegir-lo, perquè esta senyoria sap de la responsabilitat de vostés, que el dominen a la perfecció, per tant no fa falta que el llegisca a fi d'avançar.

I com havia demanat la paraula una il·lustre diputada, manifieste usted lo que quiera.

La senyora García Herrero:

El senyor vicepresident primer:

Bé, començarem, senyories, llegint el secretari. cridarà a les diputades i als diputats i iniciem la votació.

(El senyor secretari segon crida per ordre alfabètic les senyores i senyors diputats perquè depositen la papereta en l'urna)

(El senyor vicepresident primer fa l'escrutini)

El senyor vicepresident primer:

Senyor secretari vol donar vosté compte del resultat?

El senyor secretari segon:

Gràcies, senyor president.

El senyor Rafael Ferraro ha obtingut 8 vots i 7 vots en blanc.

El senyor vicepresident primer:

Per tant, el senyor Ferraro queda elegit.

A continuació, procedim a l'elecció del vicepresident o vicepresidenta i secretari o secretària, d'acord el que determinen tots els articles que vostés coneixen i tal.

Pel secretari es produirà la crida dels diputats i diputades. Votació.

(El senyor secretari segon crida per ordre alfabètic les senyores i senyors diputats perquè depositen la papereta en l'urna)

(El senyor vicepresident primer fa l'escrutini)

El senyor secretari segon:

Moltes gràcies, senyor president.

Ha obtingut 8 vots la senyora Asunción Quinzá, 6 vots el senyor Amando Vilaplana i 1 vot en blanc.

El senyor vicepresident primer:

Per tant, queda proclamada vicepresidenta la senyora Asunción Quinzá, la il·lustre diputada; i secretari, senyor Amando Vilaplana.

Volen vostés passar a ocupar la mesa? I l'enhorabona i que tinguen sort.

(La senyora diputada i els senyors diputats que han sigut elegits ocupen els seus llocs)

(Ocupa la presidència el senyor Rafael Ferraro Sebastiá)

El senyor president:

Bona vesprada, en nom de tota la mesa de la comissió i en el meu propi, volem manifestar que estem a la completa disposició dels grups parlamentaris i de tots i cada u dels diputats que integren la comissió, perquè entre tots i cada u, des de les seues posicions polítiques i la mesa des de la seua funció moderadora, puguem realitzar una bona labor que redunde en benefici de les valencianes i valencians amb els quals hem adquirit este compromís des del moment en què hem accedit a les nostres actes de diputats.

El nou Reglament de Les Corts atorga a les comissions majors competències que en legislatures anteriors, el que farà que se substàncien en comissió més iniciatives parlamentaries, la qual cosa, redundarà en una major agilitat de la tramitació.

Des de la discrepància o l'acord, però sempre observant les més elementals normes de la cortesia parlamentària esperem i desitgem que els debats arriben a l'altura que mereix esta institució.

Així, per tant, il·lustres senyores i senyors diputats, vostés tenen la paraula.

Moltes gràcies.

S'alça la sessió.

(S'alça la reunió a les 18 hores i 4 minuts)

