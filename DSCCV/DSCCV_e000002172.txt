Comissió de Coordinació, Organització i Règim de les Institucions de La Generalitat realitzada el dia 7 de novembre de 2007. Comença la reunió a les 16 hores i 35 minuts. Presideix el diputat senyor Rafael Maluenda Verdú. Reunió número 3/I.

Proposició de llei de proposició de llei de reforma de la Llei orgànica 8/1980, de 22 de setembre, de finançament de les comunitats autònomes (LOFCA), presentada pel Grup Parlamentari Popular (RE número 2. 907, BOC número 13)

El senyor president:

Bona vesprada a les seues senyories.

Bona «vesprà» a les seues senyories, que és valencià del que se parla a Monòver. Pregue a la senyora secretària que comprove el quòrum.

(La senyora secretària passa llista per tal de comprovar l'existència de quòrum)

Moltes gràcies, senyora secretària.

Comprovada l'existència del quòrum, passem a l'ordre del dia. El primer punt és lectura i aprovació, si és el cas, de l'acta de la reunió anterior. Les seues senyories, com de costum, tenen l'esborrany de l'acta en la seua carpeta i és el moment de fer alguna observació si ho creuen convenient. Del contrari, considerem que queda aprovada. Per assentiment i per unanimitat, queda aprovada l'acta. Moltíssimes gràcies.

El segon punt és debat en comissió de la Proposició de llei de proposició de llei de reforma de la Llei orgànica 8/1980, de 22 de setembre, de finançament de les comunitats autònomes (LOFCA), registre d'entrada número 2. 907,

Butlletí Oficial de Les Corts

A l'article únic, està l'esmena número 1 del Grup Parlamentari Socialista. Per a la seua defensa, la il·lustre diputada senyora Moreno té la paraula.

La senyora Moreno Fernández:

El senyor president:

Moltes gràcies, senyora Moreno.

Torn en contra. Senyor Marí Olano té la.

El senyor Marí Olano:

Gràcies, president.

El senyor president:

Moltes gràcies, senyor Marí Olano.

La presidència vol advertir la seua senyoria que contra qualsevol decisió de la Mesa, vosté i el seu grup tenen dret a presentar el corresponent recurs dins del termini, cosa que no es va fer.

Per a rèplica, té la paraula la senyora Moreno.

La senyora Moreno Fernández:

El senyor president:

Gràcies, senyora Moreno.

Per a rèplica, el senyor Marí Olano té la paraula. Per a rèplica a la senyora Moreno, clar està.

El senyor Marí Olano:

El senyor president:

Gràcies, senyor Marí Olano.

Senyories, finalitzat el debat d'estes esmenes, passem a votar-les conjuntament, excepte que alguna de les seues senyories vullga votació separada. Estem referint-nos a l'esmena 1, 3 i 4 del Grup Parlamentari Socialista. Doncs passem a votar-les conjuntament. Vots a favor d'estes esmenes? Gràcies. Vots en contra? Gràcies. Abstencions? Gràcies. Per 6 vots a favor, 1 abstenció i 8 vots en contra, queden rebutjades.

Passem a l'esmena número 2 del Grup Parlamentari Esquerra Unida-Bloc-Verds-I: Compromís. Per a la seua defensa, té la paraula el senyor Morera.

El senyor Morera Català:

Moltes gràcies, senyor president.

Utilitze el meu torn d'intervenció per a proposar una esmena, l'esmena número 2, que entenem que és la més sensata, la més realista, la més correcta, la més lleial constitucionalment.

El senyor president:

Perdó, senyor Morera, vol. És que no l'he entés bé. Què proposa, una esmena a. ?

El senyor Morera Català:

No, vaig a defensar la meua esmena.

El senyor president:

Però, conjuntament o separadament?

El senyor Morera Català:

Separadament, esta separadament; les altres conjuntament.

El senyor president:

Ah! Molt bé. Per a l'esmena número 2. Té la paraula, perdone.

El senyor Morera Català:

Sí. Esta separada, perquè té una filosofia diferent, i les altres, conjuntes en l'altre torn d'intervenció.

Li estava dient que presente esta esmena perquè considere que és la via més responsable, més sensata, més oportuna, més correcta, la que evitarà a les Corts Valencianes fer un ridícul espantós i que té com a finalitat buscar un objectiu que es perseguix de forma incorrecta en la proposició de llei acceptada pel consell del Grup Popular.

Perquè tots sabem que esta proposta que fa el Partit Popular és pólvora de rei, que no anirà a cap lloc, que les Corts espanyoles van a dissoldre's i ja tenen data de caducitat i, per tant, esta iniciativa està cridada, altra vegada, a fer el ridícul com es va fer quan se va presentar el recurs d'inconstitucionalitat a un dels punts de l'estatut d'Andalusia.

Per tant, no vull que les Corts Valencianes facen més el ridícul. Vull que les Corts Valencianes -i ací estem els representants de la sobirania popular valenciana- poguérem buscar una fórmula de consens d'acords per a superar un dels grans dèficits que té plantejat l'Estatut d'autonomia, l'Estatut d'autonomia que pactaren vostés, el PP i el PSOE. I és que no estipula cap clàusula de forma que tinguem una inversió per part del govern central equiparable a la població -que seria el més correcte- o al territori. Això no figura, com sí figura en altres estatuts d'autonomia i, per tant, jo, el que propose en este esmena és suprimir tot el text i crear una comissió parlamentària per a redactar conjuntament una proposta de reforma de la Llei orgànica 8/1980. Però estudiem-ho bé; fem-ho bé; no fem-ho amb la calor de les eleccions.

La proposta que planteja el PP té molt de color electoral i molesta profundament que les Corts Valencianes hagen de fer-li la faena al senyor Rajoy. Ja ho vaig dir en el ple: crec que el Partit Popular s'enganya, d'utilitzar les Corts Valencianes per a ajudar a l'estratègia electoral de l'embolic, al senyor Rajoy. Tots sabem que al senyor Rajoy li queda poc i em preocupa que estes Corts Valencianes s'inserisquen en un context electoral per una cosa prou estèril.

I, en eixe sentit, jo demanaria que buscàrem una fórmula de consens, que creàrem eixa comissió parlamentària i que anàrem tots junts a buscar el millor sistema per a aconseguir un objectiu en què tots estem d'acord i és que tenim una autonomia prou infradotada, marginada econòmicament, que no aconseguim el que ens pertoca. Caldria buscar -ho diré per a altre article- un estudi de les balances fiscals, saber el que tots aportem al govern central i que el govern central ens retorna. Això és molt necessari. Jo crec que això és positiu, saber el que aportem i el que tenim en conseqüència i, per tant, espere que els diputats aproven esta esmena, que té eixa finalitat: fer les coses bé, amb trellat, amb coneixement, amb sentit comú. I anem a fer les coses fora del context electoral i sense tindre en compte les ajudes polítiques partidistes. Anem a intentar fer-ho de la millor forma institucional. I això és tot.

El senyor president:

Gràcies, senyor Morera.

Torn en contra, senyor Marí Olano.

El senyor Marí Olano:

El senyor president:

Gràcies, senyor Marí Olano.

Per a rèplica, el senyor Morera té la.

El senyor Morera Català:

Jo agraïsc molt el to del senyor Marí Olano. En principi, sí he utilitzat l'expressió «pólvora de rei», perquè trobe que és malgastar inútilment uns esforços d'esta cambra sense cap sentit pràctic i, per això, he utilitzat esta expressió.

I té tota la raó vosté. És a dir, és cert que no tenim el que ens pertoca i que estem infrafinançats. Però estem infrafinançats amb el govern Zapatero i jo crec que també amb els governs del senyor Aznar i només cal vore els números oficials per part de les autoritats competents per a saber que quan governava Aznar, vostés no deien res. Però, bé, m'alegra este canvi de postura.

I, per tant, si tenim clar que tenim una situació de discriminació, anem a fer les coses bé i a fer-les de forma sensata i raonable. Vostés saben, com jo, que presentar esta iniciativa per a modificar la llei LOFCA des de les Corts Valencianes és pólvora de rei; és malgastar una energia; és malgastar uns esforços. Hi ha altres vies més sensates, més correctes, més lleials amb la Constitució, més lleials -i això els ho he de dir jo- i deixem-nos d'estes fórmules que tenen un rerefons electoral i crec que ara no ens interessa.

Per tant, jo els demanaria que tornàrem al sentit comú i que esta proposta se resituara d'acord amb l'esmena que jo ací plantege, fent una comissió parlamentària per a buscar una fórmula millor; proposta que, per altra banda, he plantejat en altres àmbits ací, a les Corts Valencianes.

El senyor president:

Gràcies, senyor Morera.

Per a rèplica al senyor Morera, el senyor Marí Olano té la paraula.

El senyor Marí Olano:

El senyor president:

Gràcies, senyor Marí Olano.

Senyories, finalitzat el debat de l'esmena número 2, passem a votar esta esmena. Vots a favor de l'esmena? Gràcies. Vots en contra? Gràcies. 1 vot a favor i 14 en contra. Queda rebutjada.

Passem a votar l'article únic. Vots a favor de l'article únic? Gràcies. Vots en contra? Abstencions? Gràcies. 1 abstenció, 6 vots en contra i 8 a favor, queda aprovat l'article únic.

Passem a votar la disposició final, després d'haver debatut i votat l'esmena número 3, del Grup Parlamentari Socialista. Vots a favor de la disposició final? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 8 a favor, queda aprovada la disposició final.

A l'exposició de motius, s'ha debatut i votat l'esmena número 4, del Grup Parlamentari Socialista, i queden vives l'esmena 5, 6 i 7, del Grup Parlamentari Compromís. Per a la seua defensa, en la forma que estime convenient, agrupadament o separadament, té la paraula el senyor Morera.

El senyor Morera Català:

Sí, agrupadament, perquè la lògica de les esmenes s'explica per la seua pròpia lectura.

Jo he de felicitar el senyor Marí Olano per eixe bon sentit de l'humor i eixa confiança en la victòria del Partit Popular. Però jo li torne a repetir que m'ha donat la raó i que situa esta iniciativa parlamentària en un context electoral, i que si no fóra pel sistema electoral, per esta conjuntura electoral, segurament esta iniciativa no prosperaria. Es tracta que estes Corts Valencianes se sumen a la dinàmica de confrontació o d'embolic, tot i que ací, en esta comissió parlamentària, hem vist la coincidència enorme entre el Partit Popular i el Partit Socialista en una cosa, i és privar-nos als valencians de fer les coses raonables per aconseguir una comissió que plantege a l'estat un sistema just d'inversió i de finançament de la nostra autonomia, i que se publiquen les balances fiscals. Ni quan governava el PP ni quan governa el PSOE açò ha estat possible. I això seria el més idoni, el més positiu per a coresponsabilitzar-nos tots de forma solidària en un sistema de finançament just al conjunt de l'estat.

Les esmenes seues tenen la finalitat de millorar la proposta presentada i van destinades a buscar eixa coresponsabilitat fiscal de les comunitats autònomes i eixes millores que esta iniciativa del Partit Popular no contempla. I en eixe sentit jo crec que seria bo que com a mínim s'acceptara les nostres propostes de millora, ja que no ha sigut atesa la nostra petició per aconseguir una via correcta pel que fa a la recerca d'un sistema de finançament més oportú a través de la comissió d'estudi de Les Corts, i per tant estes propostes són una millora a esta iniciativa que, torne a repetir, des del nostre punt de vista està cridada al fracàs.

Moltes gràcies.

El senyor president:

Gràcies a vosté, senyor Morera.

Torn en contra, senyor Marí Olano, té la paraula.

El senyor Marí Olano:

El senyor president:

Gràcies a vosté, senyor Marí Olano.

Demana la paraula per a rèplica? Algun argument? Però si la seua senyoria creu que l'han contradit pot referir-se als temes en què haja sigut contradit.

El senyor Morera Català:

No, ja està, ja està.

El senyor president:

Moltes gràcies, senyor Morera.

Bé, passem a votar l'esmena número 5, 6 i 7 de forma conjunta, excepte que algun membre de la comissió vullga que se voten separadament. Votem conjuntament l'esmena 5, 6 i 7. Vots a favor d'estes esmenes? Gràcies. Vots en contra? Gràcies. 1 vot a favor i 14 en contra. Queden rebutjades.

Correspon ara votar l'exposició de motius per a incorporar-la com a preàmbul de la llei si el Ple de Les Corts aixina ho estima. Vots a favor de l'exposició de motius? Gràcies. Vots en contra? Gràcies. Abstencions? Gràcies. 1 abstenció, 6 vots en contra i 8 a favor. Queda aprovada l'exposició de motius.

Senyories, passem al tercer punt de l'ordre del dia, però la presidència vol advertir a les seues senyories que estem en un procediment legislatiu d'urgència, per tant les seues senyories tenen 24 hores de termini per a mantindre les esmenes que creguen convenient o, en el seu cas, presentar les esmenes que creguen convenient i que hagen sigut defensades, clar està, i, en el seu cas, presentar vots particulars. Però, no obstant, la presidència vol interpretar que les seues senyories mantenen totes, per tal de poder elaborar el dictamen, totes les esmenes que han sigut defensades.

Correcte, moltíssimes gràcies.

Moltíssimes gràcies.

Designació del membre de la comissió que ha de presentar, davant del Ple, el dictamen de la comissió a la Proposició de llei de proposició de llei de reforma de la Llei orgànica 8/1980, de 22 de setembre, de finançament de les comunitats autònomes (LOFCA)

El senyor president:

Correspon, per tant, ara designar el membre de la comissió que ha de presentar davant del ple el dictamen a esta Proposició de llei de proposició de llei de reforma de la Llei orgànica 8/1980, de 22 de setembre.

La senyora Moreno té la paraula.

La senyora Moreno Fernández:

Yo, si al resto de miembros de la comisión les parece bien, estoy convencida de que el presidente de esta comisión actuará conforme a ley, como hace siempre, y estupendamente hará el dictamen de esta comisión.

El senyor president:

Moltíssimes gràcies per la seua deferència, senyora Moreno.

Senyor Morera.

El senyor Morera Català:

Sí. Estic d'acord amb el que ha dit senyora Moreno.

El senyor president:

Moltes gràcies, senyor Morera.

Senyor Ovejero.

El senyor Ovejero Adelantado:

El senyor president:

La presidència agraïx enormement la confiança de totes les seues senyories i agraïx també la col·laboració prestada en la tramitació d'esta proposició de llei.

Tal com la mesa de la comissió va acordar, amb coneixement dels grups parlamentaris, se suspén la sessió, que continuarà el proper dia 21, a les onze del matí, tenint en compte que si bé hi ha un punt, que és el punt quatre, que és una pregunta al Consell, l'ordenació dels temes que hi hagen en disposició de substanciar estarà en funció de l'agenda del Consell. O siga, que podríem començar per la pregunta o podríem començar per les votacions. Ja les seues senyories tindran coneixement en el moment en què la mesa de la comissió tinga constància d'allò.

Moltes gràcies. S'alça la sessió fins al dia 21, a les onze. Se suspén.

(Se suspén la reunió a les 17 hores)

