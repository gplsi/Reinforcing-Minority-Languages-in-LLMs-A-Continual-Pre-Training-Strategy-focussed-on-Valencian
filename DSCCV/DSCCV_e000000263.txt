Comissió Especial per a l'Estudi de la Sequera a la Comunitat Valenciana. Reunió celebrada el dia 25 de maig de 2006. Comença la reunió a les 16 hores i 40 minuts. Presideix l'il·lustre diputat senyor Rafael Maluenda Verdú. Reunió número 4.

El senyor president:

Senyories, s'obri la sessió.

Pregue a la senyora secretària que comprove el quòrum.

(La senyora secretària passa llista per tal de comprovar l'existència de quòrum)

Moltes gràcies, senyora secretària.

Comprovat el quòrum, passem al primer punt de l'ordre del dia, que és lectura i aprovació, si és el cas, de l'acta de la reunió anterior. Com de costum, les seues senyories tenen en la carpeta l'acta, la proposta de l'acta de la passada sessió. És el moment de. , si han de fer alguna observació és el moment de fer-la. Del contrari, considerarem que queda aprovada.

No hi ha observacions? Per assentiment queda aprovada. Moltes gràcies.

Proposta de la Mesa de la comissió, en virtut d'allò que s'ha aprovat en el pla de treball, de creació d'una pàgina web exclusiva per a esta comissió en què s'inserisquen tots els documents, acords, debats i compareixences que hi tinguen relació, tant de ple com de comissió, des de la constitució

El senyor president:

Passem al següent punt de l'ordre del dia, que és el segon: proposta de la Mesa de comissió en virtut d'allò que s'ha aprovat en el pla de treball de creació d'una pàgina

exclusiva per a esta comissió en què s'inserisquen tots els documents, acords, debats i compareixences que hi tenen relació tant de ple com de comissió des de la constitució.

La presidència vol informar que per acord de la Mesa es fa esta proposta i en virtut del pla de treball que vam acordar, que es donava la potestat a la mateixa comissió d'aprovar altra sèrie d'actuacions i d'activitats relacionades. Pensem que és una proposta adequada, perquè és aproximar la informació de les Corts, la institució, als ciutadans. I, per tant, perquè puguen fixar posició sobre la mateixa proposta, durant un temps de cinc minuts, de menor a major, abans de votar, tenen la paraula els grups parlamentaris que desitgen fer-ho.

Senyor Ribó, vol intervindre?

El senyor Ribó i Canut:

Sí, exclusivament per a dir que suggerisc que en esta pàgina

es fique un enllaç gran i clar que comunique amb la fundació del milió d'euros, que no recorde exactament, crec que es diu Agua y Progreso.

Gràcies.

El senyor president:

Bé, senyor Ribó, és la seua opinió, queda recollida en acta. Però faig un descans de mig minut.

(Se suspén la reunió durant uns minuts)

Esmenat el lapsus tècnic, té la paraula el senyor Godoy, si vol intervenir, per a fixar la posició del seu grup.

El senyor Godoy García:

El senyor president:

Senyor Godoy.

El senyor Godoy García:

El senyor president:

Senyor Godoy, les reflexions les fa vosté en veu baixa. Atenga's a la qüestió o el cridaré a la qüestió. Li ho advertisc de forma seriosa.

El senyor Godoy García:

El senyor president:

Gràcies, senyor Godoy.

Però jo pense, una volta més, que la seua senyoria s'ha equivocat. Perquè el que es proposa aquí és la creació d'una pàgina

no exclusivament per a les compareixences sinó per a tota la comissió, perquè ahí es pengen no solament les compareixences sinó els documents, els acords, els debats. Vosté s'ha referit, està en el seu dret de fer-lo, s'ha referit a les compareixences. Bé.

Per a fixar posició del Grup Popular, té la paraula el senyor Soler.

El senyor Soler Garibo:

Gràcies, senyor president.

Senyories.

El Grup Parlamentari Popular pensem que és una bona proposta la que fa la Mesa de la comissió, perquè tot el que siga apropar les Corts als ciutadans, apropar els treballs d'esta comissió, tots els treballs d'esta comissió a la ciutadania ens pareix molt bé. A més hi ha un precedent, hi ha un exemple molt recent, i és que la comissió d'estudi per a la reforma del reglament de la cambra ja funciona, una pàgina

, i va funcionar molt bé. Per tant, recolzats en la informació a la ciutadania el més plural possible i recolzats en l'experiència que tenim de l'altra comissió, ens pareix fenomenal que eixa pàgina

Nosaltres podríem parlar de moltes altres coses, però com l'ordre del dia parla de la pàgina

, no anem a parlar ara de representació, que això ja és aigua passada i pareix que el grup de l'oposició ja ho ha demostrat en altres comissions anteriors, pareix que no se situe, que no fique els peus en terra o que no sàpia on està, que no vulga respectar les majories democràtiques traslladant els debats d'un lloc a un altre, dient coses que no toquen en el punt de l'ordre del dia.

Per tant, ací jo crec que la cosa és claríssima. Tot el pla de treball ha sigut d'acord amb la Mesa de la comissió. I després es porta a la comissió perquè la mateixa es manifeste. I crec que democràticament no hi ha ni un però que ficar-li als treballs d'esta comissió.

Moltes gràcies.

El senyor president:

Gràcies a vosté, senyor Soler.

Passem a votar la proposta de la Mesa de la comissió que figura en el punt dos de l'ordre del dia. Vots a favor? Gràcies. Vots en contra? Gràcies. Abstencions? Gràcies. Per 9 vots a favor i 6 abstencions i cap vot en contra, queda aprovada la proposta.

Proposta de la Mesa de la comissió, en virtut d'allò que s'ha aprovat en el pla de treball, del calendari de compareixences, acordades el passat dia 18 de maig, que hauran d'iniciar-se el dilluns dia 5 de juny, concloent, com a màxim, el 27 de novembre i que es realitzaran, si és possible, tots els dilluns compresos en els mesos de juny, setembre, octubre (excepte el dia 9) i novembre

El senyor president:

El següent punt, el punt tres, és una proposta de la Mesa de la comissió. I la presidència vol advertir que, a diferència de l'anterior, que és la comissió qui ha de prendre la decisió, la que figura en el punt tres, el pla de treball que vam aprovar recentment, li dóna potestat a la Mesa per aprovar el calendari de les compareixences. Però, no obstant això, la presidència creu convenient portar la proposta a la comissió i que siga la comissió, a més abundantment, qui decidisca.

La proposta en concret és que les compareixences es realitzen des del dia 5 de juny fins a 27 de juny tots els dilluns del mes de juny, tots els dilluns del mes de setembre, tots els dilluns del mes d'octubre -excepte el dia 9, que és la festa de la comunitat- i tots els dilluns del mes de novembre. Eixa és la proposta en concret, que les seues senyories coneixen, perquè així figura redactada en l'ordre del dia.

Algun grup vol intervindre per a fixar la posició sobre esta proposta?

Senyor Ribó, té la paraula.

El senyor Ribó i Canut:

Per a manifestar que a nosaltres ens dóna exactament igual que siga el dilluns, el dimarts, el dimecres, el dijous o el divendres, perquè el nostre grup este matí ha decidit que no va a participar en estes compareixences, perquè entenem que el tipus de compareixences, com vam manifestar l'altre dia, no és la recerca d'una sèrie de posicions consensuades sinó que és merament propaganda d'un grup. Per tant, vostés s'ho guisen i vostés s'ho mengen.

Gràcies.

El senyor president:

Moltes gràcies a vosté, senyor Ribó.

Senyor Godoy.

El senyor Godoy García:

El senyor president:

La presidència respecta les opinions que s'han manifestat. Cadascú és molt lliure de prendre la decisió que crega convenient.

Senyor Soler, en nom del Grup Parlamentari Popular, per a fixar la seua posició respecte de la proposta.

El senyor Soler Garibo:

Gràcies, senyor president.

Senyories.

Per manifestar la postura del Grup Popular, que no és ni més ni menys que recolzar el punt que s'ha presentat, tal i com està, perquè ens pareix el més lògic, el més coherent i el més normal i el més democràtic, vista tota la història d'esta comissió. I, analitzats els fets i les actituds dels grups de l'oposició, la nostra llista, estem convençuts, ja ho vam dir la comissió passada, que representa pluralitat quant a persones,

pluralitat quant a territori.

El senyor president:

Senyories, respecten la intervenció com els altres diputats han respectat la de les seues senyories. Pense que tots tenim dret a la mateixa aplicació del reglament.

El senyor Soler Garibo:

. pluralitat quant a persones, pluralitat quant a territori. No hem d'oblidar que hi ha compareixents de Castelló, València, Alacant, de la resta d'Espanya, d'Estats Units. I no hem d'oblidar tampoc que hi ha alcaldes de les zones afectades, fins i tot alcaldes proposats pel Grup Parlamentari Popular i que pertanyen a altres partits i alguns també independents.

Per tant, nosaltres, des del convenciment que la llista de compareixents és completa, és plural i que entre tots, entre ells i esta comissió i la ponència que s'anomene quan aplegue el moment, es pot elaborar un bon dictamen, des d'eixe convenciment, anem a votar a favor.

Gràcies.

El senyor president:

Moltes gràcies a vosté, senyor Soler.

Si no hi ha més paraules, passem a votar. Vots a favor de la proposta que figura en el punt tres? Gràcies. Vots en contra? Gràcies. Abstencions? Gràcies. Per cap vot en contra, cap abstenció i 9 vots a favor, queda aprovada la proposta que figura en el punt tres.

Senyories, s'alça la sessió.

(S'alça la reunió a les 16 hores i 49 minuts)

