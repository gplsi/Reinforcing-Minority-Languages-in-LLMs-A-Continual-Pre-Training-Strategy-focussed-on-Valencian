Comissió de Radiotelevisió Valenciana i de l'Espai Audiovisual realitzada el dia 2 de febrer de 2017. Comença la reunió a les 11 hores i 55 minuts. Presideix el diputat senyor Marc Pallarès Piquer. Reunió número 14

El senyor president:

Donem inici a la sessió de la comissió.

En primer lloc, el senyor secretari passarà llista per tal de comprovar que tenim quòrum.

(El secretari passa llista per tal de comprovar si hi ha quòrum)

El senyor secretari:

El senyor president:

Sí, moltíssimes gràcies, senyor secretari.

El primer punt de l'ordre del dia és lectura i aprovació, si escau, de l'acta de la reunió anterior. La donem per aprovada? (Veus) Ah! , val, les dos.

Proposta del mandat marc de la Corporació Valenciana de Mitjans de Comunicació (RE número 45. 270). Debat i votació

El senyor president:

Passaríem al segon punt, debat i votació de la proposta de mandat marc de la corporació valenciana de mitjans de comunicació, amb número de registre 45. 270, acordada per la comissió.

En primer lloc, el que cal dir és que els grups parlamentaris PSPV i Compromís retiren les seues propostes, que tenien el registre d'entrada 47. 181.

També cal dir que han estat retirades la 47. 181, que és del Grup Compromís, i la 47. 193, del Grup Parlamentari Popular.

Passaríem per tant a les. (Se sent una veu que diu: «En falta una») ¿En falta una? (Un diputat diu: «De Podemos, la 47. 189) Sí, perdó. I també la 47. 189. Moltes gràcies, senyor Subiela. (Algú diu: «Disculpe, ¿la retirada pel Grup Parlamentari Popular l'ha comentat? ») Sí, sí. Hem comentat la 47. 181, del Grup Compromís; la 47. 193, del Grup Popular; i faltava, que se m'havia oblidat, la 47. 189, que és del Grup Parlamentari Podemos.

Molt bé. Passaríem ara a les intervencions dels grups parlamentaris, per un temps de quatre minuts.

En primer lloc, tindria la paraula el Grup Parlamentari Podemos-Podem. I, per tant, li done la paraula al síndic, el senyor Antonio Montiel.

El senyor Montiel Márquez:

Gràcies, senyoria.

Bé, en primer lloc, jo crec que cal felicitar-nos pel treball que hem fet. Encara que l'inici del treball sobre el mandat marc va comportar alguna confusió a l'hora de com tramitar la proposta inicial que mos va fer aplegar la corporació de mitjans, després, jo crec que esta comissió ha fet seu el seu treball i ha fet una proposta pròpia, que és la que es va aprovar.

Tot i que la tramitació no tenia un itinerari establert, jo crec que els grups han fet un gran esforç per intentar aplegar a acords.

Crec que este és un mandat marc que inaugura una nova forma de fer les coses. Crec que serà un mandat marc aprovat, espere, en el vot favorable de tots els grups polítics. I això augura també que aquesta televisió, esta radiotelevisió valenciana, es comença en un nou projecte per a fer efectiva, realment, una televisió de tots i totes les valencianes, una televisió desgovernamentalitzada, no al servei de ningú, sinó una televisió que puga contribuir a vertebrar aquesta comunitat i també a millorar la projecció de la identitat com a poble; i crec que també serà una eina, un motor per al sector audiovisual molt potent.

Per tant, jo crec que estem en el bon camí. Crec que el pròxim ple podrà aprovar, com deia, aquest mandat marc. I si el consell rector també avança les seues tasques, tant en matèria de contractació dels productes audiovisuals com de constitució de la nova societat pública com de selecció i proposta a estes Corts d'un director o directora per a la radiotelevisió, estarem en condicions de recuperar allò que ens van llevar, de recuperar allò que és nostre, que és un mitjà públic, propi i en valencià, en uns pocs mesos.

Jo vull que. , de nou, acabe agraint el treball. Crec que hem pogut fer una bona. , una aproximació de les esmenes, gràcies que la llei, la Llei 6/2016, és també una bona llei i ens ha donat la cobertura necessària perquè. , fins i tot algun dels dubtes que poguérem tindre, retornar a quina va ser la filosofia que va inspirar la llei. I vull recordar -i acabe, ara sí- que eixa llei no és a soles fruit del treball dels grups parlamentaris, sinó que també, en les seues línies mestres, va ser fruit d'un consens, d'un procediment participatiu ampli en què van escoltar també els sectors del món audiovisual i del món de la cultura, les universitats, els extreballadors de Radiotelevisió Valenciana i molta més gent, en aquells fòrums, que ara recorde en carinyo, de setembre i novembre de 2015.

Per tant, jo crec que estes Corts tenen la iniciativa en la construcció de la radiotelevisió valenciana i espere que continue sent aixina. Per això hem recolzat també, en este mandat marc, el fet que el president del consell rector rendisca comptes, any a any, de la seua gestió en l'ens. I, per tant, crec que estem d'enhorabona.

Moltes gràcies.

El senyor president:

Moltes gràcies, senyor Montiel.

És ara el torn del Grup Parlamentari Ciudadanos. Li donem la paraula a l'il·lustre diputat el senyor Antonio Subiela.

El senyor Subiela Chico:

Desde el Grupo Parlamentario Ciudadanos, hemos presentado una serie de propuestas a este mandato, al texto base que se aprobó, sobre todo para que se promocionen los productos audiovisuales valencianos, más allá de lo que es nuestro territorio -y, cuando hablamos de territorio, desde luego, no nos referimos a ese ámbito lingüístico que se refería en el texto base; nos estamos refiriendo a fuera de nuestra comunidad, fuera de…, a nivel español, a nivel europeo-, para que el sector audiovisual valenciano pueda crecer, pueda crear empleo, pueda, además, dejar de depender, como dependía antiguamente, casi exclusivamente de las contrataciones que hacía a la televisión pública. La televisión pública debe de ser la locomotora que arranque al sector audiovisual valenciano; pero el sector audiovisual valenciano debe crecer más allá de lo que es la sombra de la que será la nueva canal 9.

También hemos realizado diferentes propuestas que, realmente, al final son matices para hacer hincapié en esos principios básicos que nosotros consideramos para los nuevos medios de comunicación públicos, que es la independencia, que es la pluralidad, que es la participación de la ciudadanía y, sobre todo, la atención al público infantil. Y ahí sí que hacemos hincapié en que utilicemos los nuevos medios de comunicación como una herramienta al servicio de la ciudadanía. Y, desde luego, creemos que es imprescindible utilizar esa herramienta tan potente para mejorar o ampliar el aprendizaje trilingüe en nuestro público infantil, en nuestros hijos, y que en la programación infantil y juvenil pueda haber una pequeña franja que también incluya el inglés, que consideramos esencial en la educación hoy en día.

El senyor president:

Gràcies, senyor Subiela.

El torn del Grup Parlamentari Compromís. Té la paraula l'il·lustre síndic, el senyor Fran Ferri.

El senyor Ferri Fayos:

Gràcies. Gràcies, senyor president.

Bé, m'agradaria començar, en lloc de parlar del «què», que és el mandat marc, m'agradaria parlar del «com», que és com hem arribat a esta comissió avui.

Jo crec que val a dir que s'ha fet un gran esforç de diàleg, per part de tots els grups parlamentaris, i això és d'agrair. I això es manifesta en la gran quantitat d'esmenes aprovades, d'esmenes acceptades, i també en la gran quantitat d'esmenes transaccionades a què hem arribat entre els diferents grups.

Jo crec que cal posar això en valor, com ja vam fer també. , ho vam intentar fer també en la llei, una llei que va ser aprovada sense cap vot en contra. I, per tant, esperem que en este mandat marc anem un passet més cap allà i siga aprovat amb tots els vots favorables.

Quant al contingut, sí que m'agradaria posar de manifest algunes de les aportacions que hem fet des de Compromís i que, per tant, considerem que han enriquit el text.

En primer lloc, quant a deixar clar que la llengua vehicular de la nova televisió haurà de ser la nostra llengua, el valencià, i no només sobre el paper, sinó també sobre la pràctica. I en això tornem a ficar en valor l'article 33 de la llei, que parla de l'emissió en valencià en la ràdio de la música cantada. També hem introduït un incentiu perquè la gent que vullga anunciar-se en la nostra televisió tinga incentius per a fer-ho en la nostra llengua.

Després, volíem que la realitat dels valencians a l'exterior també estiguera present en la nova corporació. I per això demanem que, tant els continguts puntuals com els continguts generals, tinguen orientació cap a este col·lectiu.

En tercer lloc, plantegem un ús racional dels horaris. I, en este sentit, el que plantegem és que els horaris i l'ús racional que es faça de la graella permeten la gestió raonable del temps de lleure i que ajuden a la conciliació dins de les famílies.

En quart lloc, i per a anar acabant, el que plantegem des de Compromís són mesures contra la discriminació a col·lectius com el LGTBI i una aposta per la pluralitat generacional també, quant als continguts informatius i els continguts d'opinió. Al final, doncs, quan n'hi hagen tertulians en una xarrada, doncs, que puguen haver-hi també tertulians més joves, que no siguen sempre tertulians majors de cinquanta anys, que és el que sol passar en moltes televisions, no?

Finalment, l'objectiu per a Compromís, en este mandat marc, era construir un model de mitjans públics de comunicació diferent i diferenciat a què estàvem acostumats amb l'antiga RTVV. Volíem mitjans públics en valencià, i este mandat marc ho garanteix. Volem mitjans públic de qualitat, i este mandat marc ho garanteix. I volíem un mitjà públic valencià, independent, i este mandat marc ho garanteix; garanteix no només el control parlamentari i que eixe control mai acabe sent polític i partidista.

Per tant, creguem. Fem una valoració molt positiva del treball que s'ha fet amb este mandat marc. Fem una valoració molt positiva de totes les aportacions que han fet la resta de grups parlamentaris. I, en definitiva, des de Compromís, estem a favor de votar a favor d'este mandat marc.

Moltes gràcies.

El senyor president:

Moltes gràcies, senyor Ferri.

Correspon ara el torn al Grup Parlamentari Socialista. I, per tant, donem la paraula a la il·lustre diputada senyora Rosa Peris.

La senyora Peris Cervera:

Gràcies, senyor president.

Em sume a les paraules dels portaveus que m'han precedit. Crec que s'ha de ficar en valor l'esforç que hem fet tots els grups per a aplegar a una aproximació. El resultat ahí està: un ampli consens al voltant del model del mandat marc que volem per als mitjans de comunicació públics de la Comunitat Valenciana. I, com no és habitual en l'àmbit polític acords de tan ampli espectre, doncs, ficar-los en valor.

És ben cert que nosaltres ens fixarem, des del primer moment, que havíem de recuperar els mitjans de comunicació públics per a la Comunitat Valenciana i que eixos mitjans de comunicació deurien complir la missió de servei públic. Este és un pas més en eixe sentit, baix les característiques que sempre hem defensat i que el mandat marc arreplega, com també ho fa la llei. Una aposta pel pluralisme i la qualitat a la nova ràdio i a la nova televisió valenciana, elements fonamentals perquè siguen uns bons mitjans de comunicació públics. Una aposta, sense dubte, per la nostra llengua, pel valencià, com a llengua prioritària i extensiva en tota la programació de la ràdio i de la televisió valenciana.

Una aposta per la diversitat i la cohesió social. Som plurals, som diversos, els territoris, les persones, i per tant els nous mitjans de comunicació han d'entendre i han d'atendre eixa realitat plural. Este mandat marc torna a marcar de manera molt clara l'aposta per recuperar i per impulsar el sector audiovisual a la Comunitat Valenciana, que ho necessita i ho necessita ja.

I també hem volgut fer un esforç, com se féu en la llei, perquè el mandat marc i la nova tele suposen una aposta decidida per a garantir la igualtat d'oportunitats i també la igualtat d'hòmens i dones dins de la nostra comunitat.

Per tant, estem satisfets i satisfetes des del Grup Socialista. Crec que hi ha un canvi molt important de com se feien les coses; que front al rodillo hem apostat per l'acord; que front a la sordesa hem apostat per escoltar-nos i que front al sectarisme i a la imposició que predominà els anys anteriors, estem apostant tots i totes per un model plural i una televisió que siga per a tots.

Amb, sense dubte, la voluntat i el desig que eixa nova radiotelevisió valenciana, que esperem que prompte puga emetre, siga el mitjà o els mitjans de comunicació preferits per als valencians per a formar-se, per a informar-se i per a entretindre's. Si aixina ho és, haurem complit amb nota alta el mandat que vàrem rebre de la ciutadania.

El senyor president:

Moltes gràcies, senyora Peris.

Ara és el moment del Grup Parlamentari Popular. I per tant, li done la paraula a l'il·lustre diputat, el senyor Jorge Bellver.

El senyor Bellver Casaña:

Moltes gràcies, senyor president.

Per mamprendre la meua intervenció parlant, com feia el senyor Montiel, de la confusió original, doncs dir que malauradament eixa confusió i eixa deficient tramitació s'havera pogut evitar si s'havera fet el que des d'un principi va dir este Grup Parlamentari Popular.

Fins a tal extrem, que el document que es presentà en punts, doncs s'ha hagut de presentar una esmena per a convertir-lo en un text articulat, que és el que va dir el Grup Parlamentari Popular des del primer moment. Però bé, això són qüestions formals, que no tenen massa interés.

Dia el senyor Montiel, i també la representant del Grup Parlamentari Socialista, que s'inaugura una nova forma de fer les coses. Jo dic que sí, efectivament, s'inaugura una nova forma de fer les coses, gràcies al treball d'este grup parlamentari. Perquè, si este grup parlamentari, el Grup Parlamentari Popular, no havera denunciat el fet que el document que es duia ací a aprovació era una còpia literal del que és el mandat marc català, doncs no podríem dir el mateix.

Una còpia literal en una única puntualització, i és quan s'incorporava totes aquelles referències a l'àmbit lingüístic comú i eixos imaginaris Països Catalans que sempre tenen vostés en el seu subconscient.

Diu: «Hem deixat el rodillo a l'hora de fer normatives». Torne a repetir-li: hem deixat el rodillo perquè hem aconseguit. No han tingut vostés valor de mantindre la defensa en estes Corts del que era un document que des del nostre punt de vista no suposava més que la vergonya, la vergonya d'haver de convocar, a través de la Corporació Valenciana de Mitjans de Comunicació una comissió d'experts, composta per tres catedràtics, que al final el que varen fer és de donar-li a una tecla i copiar íntegrament el que era el mandat marc català.

També dien que este és un primer pas, i que a partir d'este moment ja seguirem els treballs en el que és la designació del director general de la futura radiotelevisió valenciana. Jo ahí ja m'agradaria apuntar una cosa als grups que estan sustentant el govern: home, no estaria malament que abans d'aprovar o designar el futur director general de la radiotelevisió valenciana, tinguérem aprovats uns pressupostos de la radiotelevisió valenciana per part d'estes Corts.

No té massa sentit que estigam dotant la corporació de totes les figures de personal que han de portar-la endavant, però que Les Corts no haja segut capaç, com els dia, d'aprovar el pressupost de la futura radiotelevisió valenciana. Jo, per descomptat, i este grup parlamentari va a demanar que abans de continuar en qualsevol altra actuació, s'aprove per part d'estes Corts el pressupost de la radiotelevisió valenciana.

Una cosa que s'havia d'haver fet en el mes de desembre, quan se varen aprovar els pressuposts de tots els organismes dependents de La Generalitat. I curiosament, l'únic pressupost que no s'ha aprovat en estes Corts és el de la radiotelevisió valenciana per a l'any 2017.

Però, com els dia, afortunadament i gràcies a la denúncia que vàrem fer en el seu dia, els grups tripartits s'han distanciat del que era eixa redacció catalana i han fet desaparéixer totes aquelles referències a eixos àmbits lingüístics comuns que no mos interessaven per a res, i que res tenen a vore en la identitat valenciana.

I hem arribat a esta comissió aconseguint que no s'incloguen en la programació continguts que pertorben o trenquen el clima de convivència social en la Comunitat Valenciana, que la futura radiotelevisió valenciana defense els interessos polítics i econòmics de la nostra comunitat. Açò és una cosa que també s'incorpora a la redacció gràcies a les esmenes presentades pel Grup Parlamentari Popular.

Unes esmenes que, com saben, tenien com a base la Llei 3/2012. Dia el senyor Montiel que una bona mostra que la Llei 6/2016, de radiotelevisió valenciana, que va ser aprovada per Les Corts en este mandat era una bona llei, és que s'ha incorporat part d'ella a esta redacció.

I jo he de dir i defendre la Llei 3/2012, que en el seu dia va aprovar el Partit Popular, perquè una part molt important de les esmenes que ha presentat este grup parlamentari, que han sigut aprovades per tots els grups d'esta cambra són també esmenes que estan basades en la Llei 3/2012. Per tant, crec que si cal reconéixer la bondat de la llei que vostés han aprovat, també hem de reconéixer en estes Corts la bondat de la Llei 3/2012, que vàrem aprovar en el seu dia.

Incorporem nous articulats -i en açò ja acabe, senyor president-, nous articulats que fan referència a la transparència i a la informació de proximitat. Que fan referència a la innovació, la investigació i el desenrotllament de tecnologies en la nostra televisió. Que defén el valencià, que vol que la tele i la ràdio valenciana siguen un instrument perquè els nostres fills puguen no només aprendre sinó utilitzar l'anglés.

I per últim, -i en açò sí que acabe-, sorprenentment el Grup Parlamentari Popular ha sigut capaç d'arribar a acords en totes i cada una de les esmenes presentades en el tripartit, tant en el Grup Parlamentari Socialista com en el Grup Parlamentari Compromís i en el Grup Parlamentari Podemos, i no hem sigut capaços d'arribar a un acord en una esmena presentada pel Grup Parlamentari Ciutadans, que s'encabota en fer desaparéixer de la redacció d'esta llei totes les mencions a la identitat valenciana, a la identitat del poble valencià.

Malauradament la resta de grups parlamentaris van a sustentar esta esmena del Grup Parlamentari Ciudadanos. Per tant, van a desaparéixer de la redacció les referències a la identitat del poble valencià, i per tant ja li anuncie que mosatros mantindrem esta esmena viva.

Res més i moltes gràcies.

El senyor president:

Moltes gràcies, senyor Bellver.

En primer lloc, el torn per al Grup Parlamentari Podemos-Podem. Ara són dos minuts.

El senyor Montiel Márquez:

Moltes gràcies.

Bé, jo el que volia aclarir, jo crec que hem encetat un nou camí, i és que mentre la Llei 3/2012 es va aprovar en solitari, mentre el contracte-programa, el primer contracte programa que es va fer es va aprovar com una disposició addicional, i per tant en solitari per part del Partit Popular, i a més la Llei 3/2012 es va fer ja mentre se feia el primer ERO que reduïa la plantilla de televisió i que va ser anul·lat pels tribunals i que va ser part de l'origen després del comportament del Partit Popular que, en lloc de gestionar la situació, va portar al tancament brutal de Radiotelevisió Valenciana.

Jo crec que està bé, està molt bé que parlem de la bondat d'una llei que se va a aprovar sense cap vot en contra, en un gran procés participatiu i en prou acord. I ara també, d'un mandat marc que ix fruit d'aquesta cambra i en un treball previ dels grups parlamentaris que jo crec que ens dóna idea que no a soles han canviat les majories. Han canviat, jo crec, tal com demandava la societat, la forma de fer política. I per tant, jo crec que això s'ha de destacar.

Després, jo crec que parlar ara de com va a aplegar el que a soles va a ser un document de treball a la comissió no té molt de trellat. Ara ja estem treballant sobre un text que va aprovar aquesta comissió el dia 19 de gener, i per tant un text que ix de les Corts Valencianes. El treball que van fer els professors universitaris als quals es referix el senyor Bellver, en el si de la corporació del consell rector el desconec, i per tant no vaig a valorar-lo.

Sí que em sembla important destacar que tots aquestos passos també hauran de complementar-se efectivament en l'aprovació d'un pressupost, i recorde que en el pressupost de La Generalitat en la funció 20 estava incorporat el pressupost per a traslladar a la corporació, i per tant entenc que la corporació podrà fer front a les seues necessitats.

Moltes gràcies.

El senyor president:

Moltes gràcies, senyor Montiel.

És el torn del Grup Parlamentari Ciudadanos, senyor Subiela.

El senyor Subiela Chico:

Bueno, yo creo que el Grupo Parlamentario Popular se apropia unos méritos sobre los cambios producidos en el texto inicial que, por lo menos para la persona que les habla son excesivos. Pero bueno, cada uno tenemos un nivel, una línea de humildad, unas líneas incluso de autocrítica.

Ciudadanos se posiciona desde principio contra la presencia del término «ámbito lingüístico común» en el texto. Desde el principio lo dijimos, lo rechazamos. Desde el principio dijimos que ni un solo euro de los valencianos debería ser utilizado para otra cosa que no fuera para potenciar el sector audiovisual valenciano.

Pero déjenme que les diga una cosa: miren, esta tierra no es muy grande en extensión, pero es enorme en tradiciones, en historia, en patrimonio, en cultura. Es diversa y es plural. Y la identidad valenciana no se puede concretar en un listado, no se puede encorsetar, porque es demasiado grande. Y nuestro partido siempre ha defendido que la identidad es de las personas y las identidades no son de los territorios.

El senyor president:

Moltes gràcies, senyor Subiela.

Senyor…

El senyor Bellver Casaña:

Jo havia demanat que se mos passara còpia de totes les esmenes, però com… No, no, no, no, no, solament m'agradaria poder tindre l'esmena que ha presentat el Grup Parlamentari… ¿Perdó? No, no, no, la que ha presentat el Grup Parlamentari Ciudadanos. Però, en qualsevol cas, vaig a poder, vaig a poder… No fa falta, no fa falta.

Mire, no fa falta. . Simplement dir que. (Se sent una veu que diu: «En la carpeta està, senyor Bellver. ») Està clar, està clar. Simplement dir que eixa llei que es va aprovar en solitari, que diuen vostés -abans parlaven del rodillo-, eixa llei que el PP va aprovar en solitari, una vegada presentades les esmenes que ha presentat el Grup Parlamentari Popular, l'únic que fan és demostrar la demagògia i l'interés polític que els grups, que en aquells moments estaven en l'oposició, van utilitzar a l'hora de treballar.

Eixa llei, que era pèssima, eixa llei que vostés criticaren en gran manera, és la base de les esmenes que ha presentat este grup parlamentari i que tots vostés van a votar a favor. Miren vostés, ¿què es demostra ahí? Que el que hui vostés poden votar a favor, en aquells moments ho podrien haver votat a favor i no ho varen fer perquè no volgueren, perquè vostés no estaven pensant en l'interés general ni en el futur de la radiotelevisió valenciana. Vostés estaven pensant exclusivament en termes electorals.

Si els ho estan dient fins i tot els extreballadors de la Radiotelevisió Valenciana. Jo els convide que vegen vostés el vídeo que un dels sindicats representatius té penjat en les seues rets socials. Voran molt clarament què és el que pensa la gent de quina ha sigut la seua intervenció.

Miren, i respecte al que deia el representant de Ciudadanos, que diu que nosaltres tergiversem malintencionadament. Mire, jo, senyor Subiela, jo el convidaria perquè vera vosté la primera de les intervencions que tinguérem en esta comissió quan vam parlar del mandat marc. En eixa comissió, en la seua primera intervenció, vosté va dir: «Nos parece este mandato marco -el que enviava la Corporació Valenciana de Mitjans de Comunicació- nos parece un buen documento de base para trabajar. »

I quan jo vaig intervindre i vaig fer menció a l'àmbit lingüístic comú, vosté va dir, en la seua segona intervenció, va dir: «Bueno, nos parece un buen documento de base menos lo que ha dicho el señor Bellver del ámbito lingüístico común. » Vosté no s'havia assabentat del que fica. (Veus) Bé, jo l'anime, jo l'anime a què veja vosté, senyor. (Veus) senyor Subiela, jo l'anime que veja vosté el vídeo d'eixe. (Veus) Muy bien. Que veja vosté. No le había leído o le parecía bien, usted sabrá.

Però, en qualsevol cas, com li dia, va ser aixina, i ara amb el que estem dient, no li consentisc que vosté diga que «estamos haciendo un uso malintencionado. » La llei, el document que s'aprovà en esta comissió en la passada sessió parla de la identitat valenciana, parla de la identitat del poble valencià. El document que varen votar a favor vostés parla de la identitat valenciana. I vosté -i vosté ho haurà d'explicar- ha presentat una esmena perquè desaparega «identitat valenciana. »

El senyor president:

Moltes gràcies, senyor Bellver.

Passaríem ara a les votacions de les transaccions de totes les que llegiré ara. En concret la 47. 182, la 47. 195 i 47. 200 són d'aproximació, de totes les que llegiré ara. La resta són de transacció. Serien la 47. 130 paràgraf 1, paràgraf 2, 3, 4. No. Perdó. La 3, no. La 1, la 2, la 4, la 5, 7, 9, 10, 12, 13 i 14.

Després passaríem a la 47. 173, 47. 175, 47. 177, 47. 178, la 47. 182, 47. 191, 47. 192, la 47. 194, la 47. 195. (Veus) La 194, sí. El que passa que després té una particularitat que si volen després comentem. La 197, la 47. 200. (Se sent una veu que diu: «La 47. 195 també està transaccionada. ») Sí, sí, sí. 47. 194 igual me l'he saltat, disculpen. 47. 195, 47. 197, 47. 200 i la 47. 206. Tenint en compte les tres particularitats que he dit de la 82, 95 i 200. ¿D'acord?

I després passaríem a la votació separada de la 47. 130 paràgraf 11 i després a la resta. ¿Val?

Per tant, en primer lloc votaríem. (Se sent una veu que diu: «Senyor president, ¿pot explicar la particularitat de la 47. 194, la transaccional? ») Si, bé. Si vol el senyor Bellver explicar-ho. (Se sent una veu que diu: «És la de la identitat. ») Li done la paraula, si vol, al senyor Bellver per a explicar-ho. (Se sent al senyor Bellver Casaña que diu: «No, ja sap quina és») ¡Ah! Val. (Se sent una veu que diu: «Eixa, la vols separar? ») La separem eixa. 47. 194, val. (S'interromp la gravació)

El senyor Bellver Casaña:

Al final entenc que el que anem a fer és votar conjuntament totes les transaccionals, votar conjuntament tots els articles en els quals estem d'acord i al final n'hi haurà dos votacions separades: una la que fa menció a l'esmena del Grup Parlamentari Popular i una altra la que fa menció a l'esmena del Grup Parlamentari Ciudadanos. (Veus) Okay. Perfecte. Molt bé, estem d'acord.

El senyor president:

Com ha transaccionat dues vegades, clar, haurà d'especificar quina és la que es manté per al ple. (Veus) Quan estiga numerada, clar. ¿Val? (Veus) Molt bé.

Per tant, passem a la votació de les que hem dit, tenint en compte que la 47. 194 no la estem votant ara. ¿Val? ¿Vots a favor? Aprovades per unanimitat.

Passem ara a la votació separada de la 47. 130 paràgraf 11. ¿Vots a favor? 2. (Veus) Estem votant la 47. 130 paràgraf 11. (Veus) ¿D'acord? (Se sent una veu que diu: «Sí, sí. ») És una votació separada. ¿Vots a favor? En són. 7. Perdó, són 7. ¿Vots en contra? En són 5. I ¿abstencions? En són 3. Val. Queda aprovada.

Ara passem a la votació de la 47. 194. ¿Vots. ?

El senyor Bellver Casaña:

En esta és la puntualització que estava demanant el senyor Ferri. En la 194, en la 47. 194, nosaltres hem transaccionat una part important en els grups Podemos, Socialista i Compromís. Però l'esmena que presenta el Grup Parlamentari Ciudadanos, que fa menció a eixa mateixa esmena, és la que està generant el que nosaltres no puguem recolzar-la.

Torne a dir, pel fet -ho dic als efectes del lletrat- pel fet que el document original en què mamprenguérem a treballar no estava articulat, era un document que parlava de punts i posteriorment ha passat a parlar d'articles.

Per tant, nosaltres mantindrem eixa esmena però ho farem exclusivament en allò que fa referència a l'esmena aprovada per part de. , bé, no per part de tots els grups, per part de Podemos, PSOE i Ciudadanos, amb l'abstenció del Grup Parlamentari Compromís, serà la que mantindrem viva de cara al debat plenari.

El senyor president:

Gràcies per tot l'aclariment. ¿Algú més vol manifestar alguna cosa? ¿Està clar el que votem i està clar. ? Molt bé. Per tant, 47. 194. ¿Vots a favor? 5. ¿Vots en contra? 7. ¿Abstencions? 3.

Ara passaríem a la resta d'esmenes. ¿Cal llegir-les totes? (Se sent al lletrat que diu: «Si estan d'acord els grups. ») La resta, la resta d'esmenes. Molt bé. Vots a favor? Queden aprovades, per tant, per unanimitat. (S'interromp la gravació)

Molt bé. Ara passem a la votació del dictamen. ¿Vots a favor? Queda aprovat per unanimitat.

Faltaria que la comissió triara a la persona encarregada de llegir el dictamen en la sessió plenària següent.

El senyor Bellver Casaña:

Sí, senyor president. A proposta del Grup Parlamentari Popular entenem que ha de ser el president d'esta comissió qui deuria llegir el dictamen.

El senyor president:

Molt bé. No hi ha cap inconvenient per part de cap grup parlamentari? Molt bé. (Veus i rialles) Hem fet un bon treball.

S'alça la sessió.

(S'alça la reunió a les 12 hores i 36 minuts)

