Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori, com és el cas de la comarca de la Ribera, el temps i les conseqüències per al consum humà d'aigua contaminada, en especial l'afectació a les embarassades i xiquets realitzada el dia 29 d'octubre de 2018. Comença la reunió a les 10 hores i 48 minuts. Presideix la diputada senyora Graciela Noemí Ferrer Matvieychuc. Reunió número 18/I.

La senyora presidenta:

Reprenem els treballs de la Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori.

En primer lloc, senyora secretària, si pot passar llista i comprovar el quòrum.

La senyora secretària:

(La secretària passa llista per tal de comprovar si hi ha quòrum)

La senyora presidenta:

Moltes gràcies, senyora secretària.

En primer lloc, el primer punt de l'ordre del dia és la lectura i aprovació, si escau, de l'acta de la reunió anterior. Si alguna de les seues senyories té algun suggeriment o pega respecte a l'acta? Entenem que no i s'aprova per assentiment.

Debat i votació del dictamen de la comissió

La senyora presidenta:

El segon punt de l'ordre del dia és el debat i votació del dictamen de la comissió.

En primer lloc, donar compte que el dia 26 d'octubre es va presentar una proposta de dictamen per aquesta comissió per part dels quatre grups parlamentaris d'aquesta comissió: Compromís, el Grup Socialista, Podemos-Podem i Ciutadans. I, per acord tots els grups parlamentaris i en ares a poder aconseguir un dictamen per unanimitat, els grups parlamentaris han acordat que suspenguem aquesta sessió de la comissió i reprendre aquest punt de debat i votació del dictamen el dimecres 7 de novembre, a les onze hores, per tal de poder arribar a un resultat acordat per tots els grups.

Com que aquesta comissió tenia un termini de finalització de 31 d'octubre i tenint en compte aquesta incidència que s'ha donat i que s'ha acordat per unanimitat, el termini de la comissió s'hauria de ampliar fins el divendres 9 de novembre. Per tant, com ha de ser un acord de tots els grups parlamentaris, passem a votació aquest acord per tal de també traslladar-ho a la Mesa de Les Corts.

Vots a favor d'ampliar el termini fins al dia 9 de novembre? S'aprova per unanimitat.

Per tant, el proper dimecres dia. , bé, el proper no, la setmana que ve, dia 7 de novembre, a les onze hores, reprendrem aquesta comissió. I el termini de finalització de la comissió serà el 9 de novembre. Se farà en eixa comissió del dia 7 la votació del dictamen. I en cas que fóra necessari o que algun grup parlamentari estimara oportú presentar un vot particular, tindria 48 hores des del dia 7, és a dir, fins que es tanque el registre el dia 9 de novembre.

Sense més punts ni aspectes a comentar, suspenem la sessió d'aquesta comissió fins al 7 de novembre, a les onze hores.

(Se suspén la reunió a les 10 hores i 53 minuts)

