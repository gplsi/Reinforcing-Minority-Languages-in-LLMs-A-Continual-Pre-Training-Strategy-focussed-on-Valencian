Comissió de Medi Ambient, Aigua i Ordenació del Territori realitzada el dia 12 de novembre de 2013. Comença la reunió a les 16 hores i 42 minuts. Presideix el diputat senyor Andrés Antonio Ballester Costa. Reunió número 6.

El senyor president:

(La secretària passa lista per tal de comprovar si hi ha quòrum)

Compareixença de la consellera d'Infraestructures, Territori i Medi Ambient, que fa el secretari autonòmic d'Infraestructures, Transport i Medi Ambient, senyor Victoriano Sánchez-Barcáitztegui Moltó, per a informar i explicar l'actuació de la conselleria davant dels fets ocorreguts en gener de 2011 al vedat de caça de Sumacàrcer gestionat per l'empresa Gama Medio Ambiente, sol·licitada pel Grup Parlamentari Socialista (RE número 61. 997), a la qual s'acumula la sol·licitada pel Grup Parlamentari Compromís per a explicar la posició de la conselleria davant les possibles irregularitats descrites en els mitjans de comunicació els dies 14 i 21 d'abril, referents als criteris aplicats en informes provinents de la Conselleria d'Infraestructures, Territori i Medi Ambient, quant a matèria cinegètica (RE número 62. 450), i la sol·licitada pel secretari autonòmic d'Infraestructures, Transport i Medi Ambient, a petició pròpia (RE número 66. 172)

El senyor president:

El senyor secretari autonòmic d'Infraestructures, Transport i Medi Ambient:

El senyor president:

El senyor Signes Núñez:

Gràcies, president.

Bé, el secretari autonòmic ha pretés en la seua intervenció fugir del que pareix que és un escàndol de primera magnitud dins del servei de caça i pesca de la conselleria en l'època en què mos estem referint.

Mos estem referint, per un costat, a forçar la llei per a afavorir el germà d'un alt càrrec de la conselleria, en concret, David Burgui, l'administrador de Gama Medio Ambiente, que era el gestor del coto de Sumacàrcer, i que cal recordar que el germà Juan Manuel Burgui és un càrrec del gabinet tècnic de caça de VAERSA, i compartí la propietat de l'empresa amb el seu germà fins l'any 2009. A més, en el tema de Sumacàrcer, l'autor de la resposta és Juan Theureau de la Peña, que treballa estretament amb Juan Miguel Burgui, que està dins del servei de caça i pesca de la conselleria. Això per una banda, però és que n'hi ha més qüestions, senyor secretari autonòmic.

És a dir, està la qüestió que un càrrec de VAERSA -i estem parlant del mateix, estem parlant, en este cas, de Juan Miguel Burgui- plagia un pla de caça de l'empresa privada del seu germà, de David Burgui. I estem parlant d'una altra cosa, estem parlant també que l'empresa d'un càrrec de VAERSA, és a dir, de Juan Miguel Burgui, repartia les subvencions als vedats de caça -i en això ara entrarem-. I, efectivament, està el tema de la cacera del mufló, de la denúncia del tècnic de la conselleria de medi ambient de l'estiu de 2009, on se'l va convidar a fer una, per part d'Iberdrola, a fer en ple mes de juliol, en el vedat de Quesa, una cacera de mufló muscle. Açò va ser denunciat per este agent mediambiental a la conselleria i per fax immediatament se va rebre una còpia -idèntica a la documentació que no permetia este tema- autoritzant a caçar muflons en el vedat en tot l'any, la qual cosa va evidentment en contra de la llei, ¿no?

Vosté aquí ha dit que se va obrir un expedient, no he entés molt bé -crec-, m'ha paregut entendre que no es va arribar a dilucidar qui era el responsable d'això però, en qualsevol cas, el que sí que és cert és que dins del servei de caça i pesca de la conselleria n'hi ha -digam- com un grup de gent que fa i desfà al seu capritx. Són molts els elements que confluïxen en temes d'irregularitats; un és el de Sumacàrcer -com molt bé s'ha dit-, efectivament la Guàrdia Civil va fer la seua pregunta a la Direcció General del Medi Natural, se coneix per les societats de caçadors que a la Guàrdia Civil se li va dir que no anara per aquí perquè no anaven a fer cas a la previsible denúncia que ell anava a fer i que, per tant, que suspenguera l'expedient sancionador abans que fóra suspés per la conselleria, la qual cosa denota -digam- una actitud per part d'eixe servei o d'alguna gent d'eixe gent, una actitud com de màfia dins del servei, ¿no?

Per l'altra banda, el tema del plagi de plans de cacera -que el coneix vosté perfectament-, és a dir, el de La Hunde, el pla de caça del mont públic de La Hunde, redactat per un càrrec de VAERSA, i el pla de vedat privat de l'Olleria, escrit per un tècnic de l'empresa privada de la qual estem parlant; els dos germans, un plagi total, paràgrafs sencers iguals, mateixes justificacions tècniques, tipus de lletra, paginació, índex, inclús la posició dels logotips de les empreses és la mateixa.

És a dir, la conselleria mateixa, en este cas el tècnic del qual estem parlant, utilitza plans de caça de l'empresa del germà i del que ell havia sigut soci fins al 2009 per a -digam- afusellar-los com a plans de caça de la conselleria. Jo d'això voldria algun tipus d'explicació també per part del secretari autonòmic.

Alguns dels treballadors de VAERSA asseguren que la relació entre els dos germans transcendix la mera familiaritat. Entre els companys són comuns els comentaris arran del possible transvasament d'informació pública -com he explicat- en direcció oposada, de l'empresa pública a la privada, també. Estes fonts asseguren que Juan Miguel, el funcionari del servei, ha estat amonestat explícitament pels seus superiors per aquest tipus de fets. Jo voldria que vosté m'ho confirmara.

També, el director general del Medi Natural, Alfredo González Prieto, ha estat informat d'este plagi i, fins el moment, pareix ser que no ha pres cap mesura contra l'autor del document que, a hores d'ara, continua en el seu lloc de treball en l'empresa pública. És a dir, també, voldria que ho aclarira, si és cert que Alfredo González no ha pres cap tipus d'actuació per ningun dels quatre temes que hui estem ací discutint en esta compareixença.

Finalment, són molts els temes que ací concorren, de previsibles prevaricacions.

Està també el tema de com se repartien les subvencions als vedats de caça. Fins 2008, la conselleria passava les subvencions que van a les societats de caçadors, a Valcaza, que és un grup empresarial en el qual se troba Gama Medio Ambiente, de la qual estem parlant, propietat dels germans Burgui; en 2010, la Federació de Caça de la Comunitat Valenciana rep 162. 000 euros de la subvenció pública de 2008 per la gestió sinergètica. Estos diners se repartien entre 400 vedats de caça.

L'empresa Gama Medio Ambiente, administrada en eixe moment pels germans Burgui, gestionava 80 d'estos vedats i s'encarregava de presentar els documents necessaris perquè els que estaven baix de la seua gestió reberen les subvencions.

La federació de caça entregava les factures de les millores realitzades en els vedats i, després de ser comprovades per medi ambient, la conselleria els transferia la subvenció.

La federació s'encarregava, aleshores, de repartir l'import entre les societats de caçadors, però en lloc de transferir la subvenció directament als vedats, la federació ingressava al grup Valcaza els diners corresponents a la subvenció dels 80 vedats que gestionava -gestionava la federació.

Segons expliquen els presidents d'algunes de les societats de caçadors, que aleshores comptaven amb la gestió de Gama Medio Ambiente, els diners de la subvenció mai aplegaven.

Mire, els diners de la subvenció Gama Medio Ambiente els repartia a les societats de caçadors en espècies, sempre que eixes espècies que solien ser menjadors i abeuradors. , eixa subvenció que els corresponia fóra a través de menjadors i abeuradors de la seua pròpia empresa.

Hi han hagut casos, com el cas de Juan Sanchis, secretari del club de caça d'Albalat dels Tarongers, que va demanar els diners, no volia cobrar en espècies. Bé, la resposta d'esta empresa va ser que havien de comprar-los el material a ells i, d'eixa manera, rebre la subvenció que ells al mateix temps havien rebut de la conselleria. Varen dir que no, i se'ls va negar la subvenció. Per tant, una subvenció dirigida a societats de caçadors, per no passar pel xantatge de Valcaza, va deixar sense subvencions en aquell any unes quantes societats de caçadors.

He de dir-li que en este moment. , la setmana que ve, esta mateixa setmana, set societats de caçadors van a presentar una denúncia pel que estic contant-li, pel repartiment de subvencions, com se feia i com feia el xantatge Valcaza que si eixa subvenció la cobraven en espècie a través de material de la seua pròpia empresa, o no rebien els diners i se quedaven els diners de la pròpia conselleria per a les societats.

Hi va haver una denúncia esta mateixa setmana que s'interposarà per set societats de caçadors, denunciant eixa forma de repartiment de subvencions i eixa forma de, digam, xantatge, ¿no? , en la mesura en què no els han arribat els diners per no prestar-se.

Per tant, és molt el que. , molts casos que ací s'han comentat, no són únicament allò de Sumacàrcer al qual vosté deliberadament ha vullgut, digam, cenyir-se, són molts casos que apunten, i apunten molt directament, a càrrecs del servei de caça i pesca de la conselleria i de l'empresa Gama Medio Ambiente, d'un dels germans d'ell i del qual. , funcionari de la conselleria fins 2009 havia segut també, digam, copropietari de l'empresa.

Per tant, jo li pregunte, senyor secretari autonòmic, ¿pensen vostés netejar el rogle dins d'eixe servei de caça i pesca? ¿Pensen realment prendre mesures serioses? ¿Pensen realment esbrinar què és el que està passant ahí dins? ¿Pensen esbrinar el grau de corrupció que està havent ahí dins i el grau de xanxullos que estan havent ahí dins i solucionar, clarificar i netejar d'una volta eixe servei?

Res més i moltes gràcies.

El senyor president:

El senyor Ponce Guardiola:

El senyor president:

El senyor Torró Gil:

Gràcies, senyor president.

Bé, la veritat és que quan u llig tots els articles estos que El País ha anat realitzant al voltant de les estranyes operacions del senyor Burgui, ja no se sap si estem veient una pel·lícula negra americana o una pel·lícula de Berlanga, no? , per allò de La escopeta nacional.

De deveres que és al·lucinant que en ple segle XXI ens trobem amb este tipus de coses. I encara és més al·lucinant que quan es demanen explicacions sobre açò vostés vinguen i mos conten les pel·lícules que mos conten. De deveres que no els agarra a ningú vergonya d'açò? La conjugació del verb dimitir la coneix el Partit Popular?

Com és possible, com és possible, pregunte jo, si anem a 2011, val? , dels 35 espais cinegètics que subhasten eixe any, 11, 11, eh? , quasi un de cada tres, se'ls queda una empresa, que supose que legalment no, però, bé, és del germà del tècnic que informa els plans cinegètics. Jo, quan lliges això dius, no pot ser, serà que s'ha equivocat el periodista, perquè no té massa sentit això. No, doncs és de veres. Perquè a més li pregunten a l'home este, li toquen per telèfon i no diu res. Diu: «No, he de parlar amb el meu jefe. » I clar, quan veus qui és el seu jefe, el jefe que diu ell que és, és el director general del medi natural, dels espais naturals, que és un tècnic de conselleria. Però l'home este és de VAERSA, perquè se suposa que un tècnic de VAERSA el seu superior més alt és el director general de VAERSA. Però resulta que no, resulta que este home depén del servei de caça de la Conselleria de Medi Ambient i, per tant, el seu superior és el director general del Medi Natural. La qual cosa vol dir que VAERSA està suplantant funcions publiques, funcions que haurien d'estar fent funcionaris.

I clar, quan u veu això ja no li estranya res, clar, ja no li estranya tots estos xanxullos, no li estranya que es dupliquen els plans de caça, els plans cinegètics són iguals en diversos vedats, perquè, clar, són els mateixos, és que és Juan Palomo, yo me lo guiso, yo me lo como. Jo faig el pla, jo l'aprove, jo em quede la subhasta i després ho arrende als caçadors que m'han de pagar deu o dotze vegades el preu que jo he pagat per la subhasta.

Perquè clar, les subhastes -eixa és l'altra- ixen en uns preus que són ínfims. I damunt d'això es permeten el luxe, que això ja és el colmo, d'interpretar la llei com millor els ve a ells. La història esta dels quarters, que no té ningun sentit això, o en la història de la caça major i la caça menor. Clar, si és que té igual, vull dir, si al final són ells els que ho fan tot.

Jo això ho puc entendre que puga haver-hi passat. Podria entendre que haja passat davant dels ulls, davant dels nassos dels responsables polítics del Partit Popular. El que ja és el colmo dels colmos és que es denuncie això i no hi haja ningú en el carrer. Com toleren vostés açò? Una de dos, o no és de veres, i això si no és de veres ho han de demostrar, fins ara ningú, ningú, ningú del que ha parlat d'açò, ni els mateixos afectats, han sigut capaços de dir que tot el que s'ha dit és falç. I si és de veres, vaja, algú haurà d'estar al carrer en estos moments, no? , perquè estem parlant d'una cosa que està denunciada des de fa més de sis mesos. Concretament el tema dels plagis dels plans de caça i dels arrendaments i tot això de març, l'altra cosa d'abril.

Jo. Vostés han fet un ERO en VAERSA, val? S'han desfet de tècnics molt valuosos. I dels pocavergonyes? Eixos què? Ahí estan bé, no? A qui beneficia? Què han d'amargar estes persones?

Senyor Sánchez, això és el que ha d'explicar. La resta són tonteries que no aprofiten ni per a convéncer els seus.

I com en realitat només em tocaven cinc minuts, senyor president.

El senyor president:

El senyor Castejón Chaler:

Moltes gràcies, senyor president.

Per part de membres de l'oposició demanen que. en les compareixences, que per part dels compareixents que s'expliquen, que aporten les seues raons, però moltes vegades és que ni les escolten.

Jo pense que avui per part del secretari autonòmic s'ha fet, s'ha explicat de forma detallada i penso que s'havia d'estar molt atent per a no a perdre's en el que ha estat l'organització del Pla tècnic d'ordenació cinegètica amb la subdivisió del vedat, amb la finalitat de simultaniejar el que era la caça amb reclam de perdiu i caça del tord amb lloc fix.

Jo penso que, tal com ho ha explicat, la pràctica d'aquestes dos modalitats semblava quasi, quasi com una randa de boixets, i a vosté li ha paregut que se permetia tot per part de la conselleria. Jo penso que no ha sigut així. Les explicacions que han anat en este sentit no reflectixen això.

També m'ha paregut molt lògica l'actuació que va tindre el Seprona, que se va presentar la seua demanda, perquè si el calendari de caça podia contravindre el que disposava en aquell moment la Llei de caça de la Comunitat Valenciana, en aquell moment coincidia en una mateixa època la caça amb reclam i la caça del tord en lloc fix.

I jo penso que aquí comencen els problemes. Comencen els problemes a dos nivells, podíem dir, a un nivell semàntic i a un nivell conceptual, que és l'important. Perquè si l'espai cinegètic és l'espai en el seu sentit cinegètic, com a espai purament cinegètic declarat, és que el que és el vedat de caça. I aquí mos ha parlat de quarter 1, quarter 2. I per si no fóra poc això, ha fet referència a l'article 12. 1 de la llei de caça que parla d'època i no de dies hàbils. La cosa encara se complica més, perquè en un mateix quarter no se podien practicar aquestes dos modalitats de caça, ni en el mateix període, perquè evidentment se solapaven.

Però jo penso que això era el problema i el secretari ho ha explicat prou clar. L'informe que es va elaborar va concloure que era possible caçar només, només en la modalitat de reclam en un quarter i només en la modalitat de lloc fix en l'altre quarter. Per tant, els serveis territorials que vostés aquí ficaven en dubte, perquè jo aquí he sentit amenaces. , no, amenaces no, dir que s'han practicat irregularitats per part d'alguns funcionaris, és el que diu el senyor Signes, inclús ha parlat que alguns funcionaris. s'ha atrevit a parlar de màfies i que, en fi, com si allí, yo me lo guiso, yo me lo como, unes frases aquí que considero poc encertades, perquè el que en definitiva van fer els serveis territorials va ser dictar una resolució precisament contrària al que pretenia el vedat, que era un calendari que va presentar i que no es va autoritzar. Per tant, és a dir, no es va autoritzar aquelles pretensions que volia en estos casos que portaven a terme l'administració d'aquest vedat. Per tant, jo no sé per què vosté moltes vegades parla d'irregularitats quan precisament està vist que no és així.

A pesar d'això, penso que, dedueixo de les explicacions i del que he llegit en estos dies, que no resulta imputable una infracció a la societat de caçadors de Sumacàrcer perquè va actuar en aquell moment d'acord amb el seu calendari i després la indefinició de la resolució no va precisar ni zones ni quarters, i, per tant, en parlar de dies hàbils i no d'èpoques, després va ser corregida aquesta intervenció quan va haver-hi l'actuació del Seprona.

I quan al que feien referència, perquè aquí semblava que si hi ha tracte de favor, jo penso que no. Per què? Perquè, mire, els tractes de favor que aquí han parlat, que si el germà, que si tal i qual, jo penso que no se sostenen i cauen pel seu propi pes perquè, a la vista de les resolucions que es van dictar, precisament van anar en contra de les pretensions dels que vostés feien referència, de les pretensions pròpies del vedat.

Tampoc, dedueixo de la informació que tinc a les meues mans, que tampoc s'ha comés cap infracció greu de la llei de caça, perquè s'han practicat les dos modalitats de caça en diferents quarters i, segons la interpretació en aquell moment de la Direcció General del Medi Natural, es va fer en concepte del que se considera espai cinegètic, tal com estableix la llei.

A més, jo penso que. , és una pregunta que m'agradaria fer al secretari autonòmic, jo penso que si s'ha d'actuar de manera diferent, igual s'ha pogut aconseguir -i si m'equivoco ja me corregirà el senyor secretari autonòmic-, també s'han pogut aconseguir els mateixos permisos sense ser declarats dos vedats diferents, perquè la quantitat mínima que se requerix per a tindre un vedat és de 250 hectàrees, cosa que superava cada un dels quarters.

Per tant, també interprete que sobre el concepte del que és espai cinegètic, fet pel Servici de Caça i Pesca de la Direcció General de Medi Natural, que vostés han qüestionat, penso que tampoc vulnerava en aquell moment cap principi general, ni en matèria de caça ni en matèria de conservació.

Per tant, vostés aquí han vist fantasmes, han parlat de moltes elucubracions, i quan s'expliquen les raons moltes vegades no les volen entendre. El que sí que m'ha paregut en moltes ocasions és que me semblava escoltar o llegir de les informacions aparegudes en alguns mitjans de comunicació, concretament la notícia d'El País del 7 de juliol de 2013, que ha servit de base pràctica per a l'exposició d'un dels compareixents que ha fet aquesta petició de compareixença.

Per tant, és a dir, si demanen explicacions, els les donen; escolten-les, perquè moltes vegades. , és a dir, nosaltres venim aquí o vostés vénen aquí amb una idea feta, i el que els interessa és manifestar les seues elucubracions sense atendre les raons que els donen, i hui encertades en este cas per part del secretari autonòmic.

Res més i moltes gràcies.

El senyor president:

El senyor secretari autonòmic d'Infraestructures, Transport i Medi Ambient:

Vamos a ver, la interpretación de la ley siempre que es una interpretación es factible, y se podrá estar de acuerdo con la interpretación o no se podrá estar de acuerdo, pero no va en contra de la ley lo que se hizo. Y además no se resolvió a favor de lo que quería la sociedad de cazadores de Sumacàrcer. Por tanto, no se hizo lo que ellos querían, que era la simultaneidad en los mismos días de las dos cazas en el mismo sitio, se les dijo que no, evidentemente. Pues ellos no cometieron en principio ninguna infracción porque presentaron el plan.

El senyor president:

El senyor Signes Núñez:

Gràcies, president.

La veritat és que no sé què dir. És a dir, que el senyor secretari autonòmic no ha contestat absolutament a res, no ha aclarit absolutament res.

L'única realitat, a part de totes les irregularitats a què mos hem referit ací, és que els que les cometeren seguixen estant en els mateixos llocs i ocupant els mateixos llocs dins el servei de caça i pesca de la conselleria. Per tant, no s'ha pres ninguna mesura disciplinària.

És més, jo pense que vostés el que han fet, des de 2008 cap ací, ha segut girar el cap al que està passant dins d'eixe servei, que crec que és molt greu. No m'he centrat només en les informacions d'El País, sinó m'he centrat en informacions també internes de les mateixes societats de caçadors, de la mateixa…, etcètera.

I no voldria embolicar més el tema, perquè quan… En el tema del mufló i el fax, digam, presumptament fals, també només rebre el fax fals, es va vore un cotxe de l'empresa Iberdrola tripulat per un tècnic de caça i per dos persones, i les dos persones -no vaig a referir-me ací a qui eren-…, però que, evidentment, de dins la conselleria. És a dir, que ni cas al tema del fax, de l'agent mediambiental, de la denúncia, sinó que posteriorment, digam, amb cap tipus de vergonya, este tipus de coses…

Bé. Vostés mateixos. És a dir, jo crec que este és un tema que pot arribar a esclatar, perquè n'hi ha molta gent calenta, moltes societats de caçadors calenta, la federació de societat de caçadors està també molt calenta amb tot el que està passant. I és un tema que pot acabar-los esclatant.

Per tant, jo, el que els recomanaria seria que no feren el que estan fins ara, és a dir, que tot el món que passa per ahí…, eixes irregularitats que hem denunciat l'oposició i que vosté nega, tot el món gira el cap, tot el món posa el cap davall l'ala, tot el món intenta justificar-les ací, la conselleria, vosté.

I, bé, aplegarà un moment en què realment els esclatarà en les mans. I és un tema greu, perquè no és un, és a dir, són molts, moltes les qüestions que estan passant ahí dins i afecten no únicament, no únicament un tècnic, el nom del qual hem nomenat, ni no únicament tampoc una empresa de la qual eixe tècnic va ser soci fins 2009, sinó que afecta moltes més coses del mateix servei.

I, per tant, jo, senyor secretari autonòmic, el que li demanaria és que preste atenció al que està passant allí dins, estan passant qüestions grosses. Esta setmana n'hi haurà una denúncia de set societats de caçadors, que, efectivament, com vosté diu, denunciaran l'empresa, que és la que no els ha transmés els diners per no haver entrat en, en compte de la subvenció, admetre les espècies de la seua mateixa empresa. Efectivament, és aixina. Però que, al final, digam, tot açò acabarà embolicant-se i acabarà esclatant, com moltes de les coses que en principi vostés han negat, han negat, han negat, han girat el cap i no han vullgut vore-ho i al final açò els esclatarà a les mans.

I, per tant, jo el que els recomane és que cada volta que siguen requerits per a vindre ací i donar explicacions a través d'una compareixença, que no se dediquen únicament a preparar el que els preparen, papers exculpatoris, sinó que abans de vindre, realment intenten esbrinar què està passant i quan vinguen ací, segurament les explicacions que mos donen i el tarannà -del tarannà no tinc de queixar-me-…, però les explicacions que mos donen, el fons de les explicacions que mos donen, segurament no seran les mateixes que les que vosté ha donat hui en este moment.

Per tant, entren en eixe servei, esbrinen què està passant en eixe servei, no giren el cap, no intenten enganyar-mos, perquè estan enganyant-se, en definitiva, vostés mateixos.

Moltes gràcies.

El senyor Ponce Guardiola:

Pero yo vuelvo a insistir en lo que he estado comentando anteriormente. Estos son ejemplos concretos que la prensa les ha pillado a este servicio de caza. Esto han sido cosas que han sido denunciadas por gente que se ha visto agraviada. Pero a lo que voy es a que, al final, lo que está ocurriendo es que quien tiene que tutelar por la correcta aplicación de la ley de caza no lo hace. El máximo técnico responsable de este servicio vemos que está salpicado por un montón de escándalos.

Y, bueno, pues consideramos que no es la mejor forma de gestionar un servicio, en este caso, el de caza y pesca, ni de llevar la conselleria de medio ambiente. La conselleria de medio ambiente está para asegurar la conservación del medio ambiente para las próximas generaciones, de asegurar una serie de recursos que si son usados de forma sostenible, se pueden mantener en el tiempo. Y si hay una sobreexplotación, si alguien no cumple lo que aquí dice la normativa, que la normativa está para asegurar que las cosas se puedan hacer bien, bueno, pues si ustedes no hacen sus deberes, estamos en manos del criterio, del capricho de algunas personas que, como vemos, ustedes tampoco, tampoco, les piden explicaciones.

El senyor president:

El senyor Torró Gil:

Gràcies, senyor president.

Ací se'ns ha acusat de no escoltar. Jo no sé qui no escolta a qui. Perquè, clar, l'explicació que vosté ha donat del plagi…, vull dir, o no s'han llegit les notícies o resulta -i perdonen- molt ridícul. Perquè el plagi, que és del que estem parlant, o del que ha acusat la premsa, no és un plagi que en la direcció general o en el servei de caça de VAERSA agafen els models dels plans tècnics per a fer dos plans tècnics. Això podria ser explicable. Vull dir, clar, es pareixen… Faig dos plans tècnics, agafe la mateixa plantilla i vaig canviant el que toca. És que el pla tècnic plagiat és plagiat d'un pla que no ha fet VAERSA, que és un pla fet per Gama Medio Ambiente i que és un pla privat.

Per tant, jo no li veig tanta… Jo, de deveres, ¿vostés es pensen que això és normal? ¿Vostés creuen que és normal que una empresa, propietat d'una persona que es germana del responsable de VAERSA de fer els plans cinegètics i que tres mesos abans que de VAERSA isca un pla cinegètic d'un mont públic per a traure'l a subhasta, tres mesos abans s'ha fet pràcticament el mateix pla per a una privada i està quasi copiat un de l'altre? ¿Vostés això ho veuen normal, de deveres?

Jo és que no m'ho puc creure. Insistisc, no és que no em puga creure això, és que no em puc creure com eixes persones encara estan ahí. ¿Com és possible això quan es denuncia, quan es denuncia públicament?

Perquè, clar, tot açò ix a la llum pública, perquè, evidentment, els caçadors estan ja fins al lloc eixe que tots sabem quin és i que no vaig a dir ací perquè resulta ofensiu. Ja estan farts que els prenguen el pèl les mateixes persones, comencen a denunciar, i és quan ixen totes estes coses, que fins ara ningú no sabia. I és que dos germans, un en VAERSA i l'altre en una empresa, es dediquen a muntar-se xanxullos amb el rotllo dels vedats de caça. I ací no passa res.

Després, clar, ja un no s'estranya de res del que passa ací. Perquè si en una cosa tan evident com esta, i en termes relatius de tan poca cosa, que és molt important per al tema del medi ambient -però des del seu punt de vista, que això és una qüestió que vostés tampoc li donen massa importància, i del conjunt de les coses que es denuncien ací, de corrupció i d'altres coses que passen ací i que està implicat el Partit Popular-, és tan poqueta cosa… Si ni en açò són capaços de rentar-se la cara, agarrant-la i despatxant-la al carrer, ¿què tenim d'esperar d'allò altre, què tenim d'esperar d'allò altre?

¿Com és possible, senyor Sánchez, que eixa empresa es quede en 2011 amb quasi una tercera part dels vedats que se subhasta? ¿Vosté això ho veu normal, de deveres? O siga, jo sóc l'empresa i el meu germà fa els plans cinegètics, que són la base de les subhastes, i després jo concurse a les subhastes i me'n quede de cada tres una. ¿Vosté això de deveres que ho veu normal? Jo no ho entenc. Jo no sé qui no escolta a qui.

El que sí que tinc molt clar és una cosa: que vostés ja fa molt de temps, molt de temps que no és que no ens escolten a nosaltres, és que no escolten el que està passant. No s'adonen del que està passant, ¿eh? De deveres, ¿eh? I el bac que van a pegar-se va a ser morrocotut. El pitjor de tot això no és que vostés se'l peguen, és la penyora que deixen a la societat i a tots els que vénen darrere en qüestions com estes. Açò és, com diuen en el meu poble, un chico pleitos, una tonteria, agarrar un tio i després de vore això, mentre no se sabia, val, però després de vore-ho un expedient i busca't la vida. No, a tapar-ho, a contar-nos pel·lícules ací d'interpretacions de la llei que són interpretacions clarament esbiaixades a favor dels qui estan fent això. O quan no per a tapar, diguérem, que no es note massa que estem beneficiant-los, després d'haver-lo tolerat ja.

Però, clar, és el que li deia abans, Juan Palomo yo me lo guiso y yo me lo como. De deveres que vostés vinguen amb la santa cara de tractar de justificar açò és ja el colmo, dels colmos, dels colmos.

El senyor president:

El senyor secretari autonòmic d'Infraestructures, Transport i Medi Ambient:

El senyor president:

Compareixença de la consellera d'Infraestructures, Territori i Medi Ambient, que fa el secretari autonòmic d'Infraestructures, Transport i Medi Ambient, senyor Victoriano Sánchez-Barcáitztegui Moltó, per a informar sobre la posició de la conselleria davant la proposta recent de l'Ajuntament de Sogorb de reduir en una superfície aproximada de 1. 600 hectàrees l'àmbit territorial del Parc Natural de la Serra Calderona i passar a ser sòl no urbanitzable comú, segons l'acord del ple de l'ajuntament de data 4 de desembre de 2012, adoptat a la vista de l'Ordre 14/2012, de 5 de setembre, d'aquesta conselleria, sol·licitada pel Grup Parlamentari Socialista (RE número 62. 002), a la qual s'acumula la sol·licitada pel secretari autonòmic d'Infraestructures, Transport i Medi Ambient, a petició pròpia (RE número 66. 170)

El senyor president:

El senyor secretari autonòmic d'Infraestructures, Transport i Medi Ambient:

El senyor president:

El senyor Guillén Galindo:

Los alcaldes de la sierra Calderona se han llegado a reunir para exigir medios para la protección contra el fuego, ante la indefensión en que se encontraban por las tragedias forestales. Los propios alcaldes. 14 pueblos de la Calderona han llegado a pedir la gestión de los fondos destinados a la prevención de incendios, para ganar en eficacia y en creación de empleo, y, es más, en junio de este año 10 alcaldes, y habían tanto del Partido Socialista como del Partido Popular, amenazaban con ir a la fiscalía -salió en la prensa, le recuerdo- si no se mejoraba la protección y la protección contra los incendios. Es obvio que no les faltaba razón, en parte al menos si tenemos en cuenta lo que ocurrió el año pasado con los incendios de Cortes de Pallás y Andilla, que afectaron de esta manera a la sierra.

El senyor president:

El senyor Torró Gil:

Gràcies, senyor president.

Bé, no afegirem massa coses a les que ha plantejat el senyor Guillén, que, a més, està molt més informat que no ho puga estar jo, perquè és de Sogorb i coneix perfectament la zona de què està parlant i tots els problemes que té.

No. , jo. , a mi m'agradaria, per començar per parlar de la perversió del llenguatge, ¿no? , perquè, clar, vostés diuen. , distingixen el parc natural de la zona d'influència, i quan ho distingixen i fan eixa insistència, ho fan d'una forma que jo entenc que és absolutament perversa, perquè la zona d'influència no és el parc natural, no és l'àrea protegida, però no és un espai. , el que de moment a algú li s'haja ocorregut. , diu «no, anem a posar això ahí perquè sí», ¿no? Vull dir, no es pot deslligar, en una ordenació de recursos naturals d'un parc natural, les zones que tenen funció d'esmortiment d'impactes i de recolzament a determinades funcions ecològiques del mateix parc natural, d'eixe parc natural.

Per tant, quan vosté acaba dient: «La posició de la conselleria no és reduir el parc natural», després d'haver insistit molt en diferenciar parc natural de zona d'influència, a mi el que m'agradaria és que ho aclarira. Vull dir, ¿això què vol dir? Que no van a tocar el que és estrictament la zona protegida, però la zona d'influència, com no és parc natural, doncs, sí que hi podem fer coses, ¿no?

Si és això el que ha dit, em sembla extremadament greu el que estan plantejant i em sembla que, si acabàrem fent açò, seria un precedent molt greu per a altres parcs del país. Entenent, per començar, que el PORN de la serra Calderona ja va ser originalment retallat de forma considerable, perquè quan es va dur a aprovació eren 60. 000 hectàrees les que comprenia, i per les pressions de molts ajuntaments, que pretenien seguir, diguérem, preservant la seua possibilitat d'eixamplament de caràcter urbanístic, van forçar que es reduïra en un 20% i es va quedar en 45. 000 hectàrees, ¿val?

Ara, 45. 000 menys 1. 600. ¿Per què? Doncs, perquè resulta que hi ha algú que vol fer un polígon industrial just al costat d'eixa zona, i, clar, si posem el polígon industrial ahí, que està apegadet, si algun dia eixe polígon vol créixer una miqueta, doncs, ja tindrà d'entropessar-se amb el PORN. ¡Perquè el problema no és l'agricultura! . Jo entenc que no hi ha ninguna limitació insalvable. , i en això discrepe del diputat socialista, insalvable en el fet d'intervindre en la zona agrària, simplement és que les precaucions, diguérem, a l'hora de fer intervencions són més grans si el sòl és protegit que si no és protegit, perquè eixa zona, precisament, a més, vosté ho ha recordat, és zona d'àrea de predomini agrícola, i es fa això perquè això també té una sèrie de funcions ambientals importants, és importants que hi haigguen zones agràries, perquè determinades espècies que viuen en el parc natural necessiten eixes zones per a poder complir determinades funcions, particularment d'alimentació, però no exclusivament, ¿val?

Per tant, eixa zona ja és agrària, amb alguna limitació, limitació que implica el procediment, no el que finalment es puga fer en ella, ja es poden fer pràcticament tot el que es vullga fer, si són agricultura, perquè ací jo he sentit coses com posar colmenes, que jo. , em sembla que, vaja, serà el tràmit, a la millor, fer-ho. , en lloc d'anar i posar-les, doncs, a la millor cal demanar un permís, però no crec que hi haja ningú en la conselleria de medi ambient, ningun. , això, que li impedixca que allí es puguen posar colmenes. Em sembla molt raonable. ¿Val? Senzillament, es prenen precaucions. I si es prenen precaucions és perquè, tècnicament, s'entén que eixes precaucions són necessàries per a la preservació del parc. ¿O no ho són? . ¿O és que les delimitacions dels plans d'ordenació dels recursos naturals són una espècie de caprici que a algú li s'ocorre en un moment determinat de dir «anem a posar la ratlla ací»? . Quan la posen ahí, hi haurà una fonamentació tècnica. Quan, a més, en un cas com este, estem parlant d'un PORN ja retallat, diguérem que el retall ja suposa que s'haurà restringit a les zones que s'entenia que eren més indispensables de protegir. , ¿val? , que eren més. , o, millor dit, que eren més necessàries per a la protecció del parc. ¿I ara per què eixes 1. 600 hectàrees? I si són eixes 1. 600 hectàrees ahí, ¿per què no en un altre lloc? Al final, no és àrea. , no és parc natural. Llavors, ¿per a què aprofita la figura del pla d'ordenació dels recursos naturals i de les zones d'influència de les àrees d'esmortiment d'impactes? Això és la pregunta a què tenim de respondre.

Insistixc, no per. , no només pel problema de Sogorb, que és un problema gros, el problema és tot el que ve darrere, i la veritat és que el que vostés estan plantejant fa feredat, fa molta por el que vostés estan plantejant, perquè ja no tenen només les estisores per a fer retalls en el pressupost i en tot el que té a vore amb la despesa pública, sinó que ara també agafen les estisores com si fóra un retallable, ¿eh? , per a anar retallant els espais protegits del País Valencià. Vostés sabran el que fan.

El senyor president:

El senyor Ponce Guardiola:

El senyor president:

El senyor Ponce Guardiola:

El senyor president:

El senyor Castejón Chaler:

Gràcies, senyor president.

Bé, a mi m'ha quedat clar que la proposta de l'Ajuntament de Segorbe no és precisament de reduir 1. 500 hectàrees de l'àmbit territorial del Parc Natural de la Serra Calderona perquè per a res -insisteixo-, per a res influïx en allò que és la zona de protecció del parc natural, que es va decretar el 10 del 2002 per part del Consell, s'ha explicat, inclús s'ha llegit textualment -crec- l'acord que va prendre l'Ajuntament de Segorbe en què dia, més o menys, un acord pres amb vuit vots a favor -suposo que del Partit Popular- i quatre vots en contra -suposo que del Partit Socialista-, dia més o menys que «la modificació de la zona d'influència de l'àmbit del PORN amb l'objectiu de recolzar fonamentalment les activitats tan agrícoles com a ramaderes», i això forma part de l'acord, de l'acord -que això és important.

Per tant, el que se manté aquí és que es manté la consideració de sòl urbanitzable comú amb les proteccions sectorials, forestals, hídriques, arqueològiques, etcètera, etcètera, perquè després comencen -com estem acostumats a vore- les elucubracions. Aquí volen fer, volen fer, volen fer… ¡No! , voler fer el que volen fer, que és precisament el que fica l'acord, és a dir, recolzar tant les activitats agrícoles com ramaderes.

En definitiva, jo penso que és la proposta que porta l'Ajuntament de Segorbe, que per a res -insisteixo- no afecta la zona de protecció. Això que quede clar.

Jo entenc, de la mateixa manera que entenc estes propostes, també entenc que per part de la conselleria se continuarà defenent l'objectiu per a protegir, doncs, tots els valors ecològics, paisatgístics i culturals que en el seu dia van justificar la declaració de la serra Calderona com a parc natural, objectius que avui per avui continuen plenament vigents i que tampoc van a canviar per a res l'àmbit territorial del Parc Natural de la Serra Calderona. Això és el que s'ha d'entendre i penso que serà així per part del secretari autonòmic.

I el que no me pareix doncs quasi, quasi de rebut, és que si per part de la proposta de l'Ajuntament de Segorbe que -insisteixo- entenguen la línia a donar suport a les activitats tradicionals, tant ramaderes com agrícoles, el que no entenc no és la postura, en este cas, del diputat, i el mateix portaveu del Partit Socialista que fique en dubte quin és l'objectiu, en este cas coincidint el president del parc amb l'alcalde del poble de Segorbe, que és precisament el de fomentar este tipus d'activitats. Això és el que ha de fer un alcalde, és a dir, preocupar-se pels sectors econòmics de la seua localitat. Jo penso que això ho fa de forma molt encertada.

Cosa molt diferent, per exemple, és el que arreplegava el passat dia 29 d'octubre el diari Levante que publicava una notícia -que la porto aquí-, que fica: «Serra exige ser excluida del Parque Natural de la Calderona al sentirse perjudicada. » Això sí que és preocupant perquè -segons este mitjà de comunicació- ací el que en definitiva es fa és que el ple de l'Ajuntament de Serra -que presidix precisament un socialista, el senyor Xavier Arnal, socialista- va aprovar el dia 25 d'octubre un acord -ell té majoria absoluta i ho podia fer-, un acord en què demana no precisament afavorir les activitats econòmiques per al poble -en este cas no de Segorbe sinó de Serra- per als agricultors o ramaders, sinó que el que demana és ser exclòs del parc; per una part volen…, doncs, mira, com si defenguessen tots els medis ambientals però, per altra part, el que volen és sortir completament del que és el parc natural. Jo he consultat, ahir, la conselleria per si havia entrat ja esta proposta, si ho havien confirmat, de moment no ha tingut entrada, però el que sí que està clar és que l'acord l'Ajuntament de Serra l'ha pres.

Jo, de veritat, el que no entenc és la postura dels socialistes que mentres aquí han sol·licitat esta compareixença perquè és un ajuntament, governat en este cas pel Partit Popular, doncs fan una proposta d'una nova delimitació de la zona d'influència -insisteixo-, zona d'influència del Pla d'ordenació de recursos naturals del Parc Natural de la Serra Calderona, un altre ajuntament, propet, el de Serra, governat en majoria absoluta pel Partit Socialista del País Valencià, doncs exigix, ni més ni menys, tot el contrari; deixar formar part del parc. Per tant, ja m'explicaran com es pot entendre això.

En tot cas, jo penso que la posició de la conselleria no és precisament la de reduir l'àmbit territorial del PORN, que aquí semblava que algú ho qüestionava, del parc de la Serra Calderona, ni en la zona estricta del que és el parc natural, en allò que és purament la zona de protecció, ni en la zona perifèrica d'ell, en allò que és la zona d'influència, això crec que ho ha de tindre tot el món clar, però que sí que està en la línia del mateix que dia l'Ajuntament de Segorbe, en facilitar que les activitats exclusivament agrícoles i ramaderes d'aquestes zones doncs es puguen continuar mantenint i millor, doncs, que estiguen recolzades i que servisquen al que l'alcalde, i, en este cas, també, president del mateix parc, vol que siguen dinamitzadores de l'economia de la comarca.

Per tant, molt bé ha fet l'alcalde, en este cas, el senyor Rafael Calvo, alcalde de Segorbe, perquè es preocupa pel seu poble però, al mateix temps, també es preocupa -com estem veient- del mateix parc natural.

Res més i moltes gràcies.

El senyor president:

El senyor secretari autonòmic d'Infraestructures, Transport i Medi Ambient:

El senyor president:

El senyor Guillén Galindo:

¿Alguien tiene alguna duda de lo que se pretende con esta modificación del ámbito de influencia del PORN? , señor Castejón y señor secretario autonómico. Pero les voy a decir más.

El senyor president:

El senyor Torró Gil:

Un matís, ¿no? , perquè no són directors, ara són dinamitzadors. Clar, la qualificació tècnica de la figura. , doncs, amb això crec que està dit tot.

A mi em fa gràcia, perquè vostés parlen sempre de simplificar tràmits i diuen «simplificar tràmits», però el que volen fer és una altra cosa molt diferent. Simplificar tràmits, agilitar tràmits i fer l'administració més. això, estem tots d'acord amb això. Simplificar o eliminar tràmits que puguen ser innecessaris, d'acord.

Però el que vostés fan no és simplificar tràmits. Vostés el que fan és rebaixar la protecció dels espais que estan protegits, i això no és simplificar ningun tràmit. Això, senzillament, és desprotegir. Per tant, no és simplificar tràmits, sinó desprotegir. I això és el que vostés volen fer. Les evidències són palmàries. I actuen exclusivament a favor d'interessos privats i, a més, lamentablement, normalment molt concrets, molt concrets.

Jo no sé què és el que pensen fer. Millor dit, no sé el que acabaran fent, perquè no sé al final si es trobaran amb dificultats a l'hora de dur endavant este procediment o no, però, per descomptat, la intencionalitat que vosté demostra ací és terrible, perquè en ningun moment, en ningun moment ha considerat la necessitat o no necessitat de la protecció de l'espai. D'això no ha parlat per a res. Simplement, diu que com és zona d'influència.

Si és zona d'influència serà per alguna raó. ¿Eixa raó ha desaparegut des que es va aprovar el PORN fins ara?

El senyor president:

El senyor Ponce Guardiola:

El senyor president:

El senyor secretari autonòmic d'Infraestructures, Transport i Medi Ambient:

El senyor president:

(Se suspén la reunió durant uns minuts)

(Ocupa la presidència la vicepresidenta, senyora Francisca Mercedes Hernández Miñana)

Proposició no de llei sobre la redacció d'un reglament que desenvolupe la Llei 16/2005, de 30 de setembre, urbanística valenciana, presentada pel Grup Parlamentari Socialista (RE número 61. 930, BOC número 185)

La senyora vicepresidenta:

(Inoïble) … de l'ordre de hui, té la paraula el senyor Signes.

El senyor Signes Núñez:

Gràcies, presidenta.

Bé, la crisi immobiliària en què. (Pausa) Gràcies.

La crisi immobiliària en què es trobem ha provocat la paralització, com tots sabem de nombrosos, molt nombrosos PAI en tota la Comunitat Valenciana sense que l'administració siga capaç de donar solució a la seua situació. Els PAI estan en els calaixos de la conselleria de medi ambient i de territori, i la veritat és que en esta situació no sap què fer-se amb ells. Això provoca greus perjudicis als interessos generals, que han de ser preservats pels ajuntaments, i als interessos també econòmics particulars dels propietaris que bé es veuen paralitzats sense que es puguen convertir solars, bé les infraestructures urbanístiques inacabades es degraden fins a fer-se inútils per al seu fi.

La vigent llei 16/2005, de 30 de desembre, de la Generalitat valenciana, la LUV, la urbanística valenciana, i el Decret 67/2006, de 12 de maig, pel qual s'aprovà el Reglament d'ordenació i gestió territorial urbanística que el desenvolupa, que desenvolupa la llei, no tenen una regulació adequada respecte a la finalització dels programes d'actuació urbanística, tant quan la seua finalització es produïx pel correcte compliment de tots els seus objectius, perquè el programa ha aconseguit tots els fins que es pretenien, com també en aquells casos que la seua finalització no és possible per circumstàncies sobrevingudes de caràcter econòmic o per desaparició de l'agent urbanitzador.

Desgraciadament esta és la situació més comuna en els nostres dies, la desaparició de l'agent urbanitzador. Esta falta de regulació reglamentària produïx una gran dificultat per a la gestió urbanística de les corporacions locals que comprén des de la necessitat de finalitzar la programació, bé per gestió indirecta, bé per gestió indirecta, fins a la possibilitat de desprogramar i desclassificar el sòl.

El Decret llei 2/2011, de 4 de novembre, del Consell, de mesures urgents d'impuls a l'explotació d'actuacions territorials estratègiques, les ATE, en la seua disposició transitòria primera va regular la suspensió temporal de l'execució dels programes.

En els programes que es troben en execució a l'entrada en vigor del decret llei quant a causes justificades d'interés públic o la viabilitat econòmica de l'actuació així ho aconsellen, l'administració, actuant d'ofici o a instància dels propietaris o de l'urbanitzador, podrà acordar la suspensió temporal total o parcial de l'execució del programa per un termini de dos anys, recordem, prorrogables per unes altres dos més com a màxim, això ho dia les ATE.

No obstant això, la casuística és moltíssim més ampla, i cal donar solucions a la diversa tipologia de casos que puguen donar-se.

En primer lloc, el concurs de creditors, d'acreedors de l'agent urbanitzador. La deriva de les empreses constructores i urbanitzadores en processos concursals no està convenientment regulada en la legislació urbanística, sent urgent i necessari que els dotem d'una legislació que harmonitze la legislació mercantil en matèria concursal a una normativa urbanística valenciana.

En segon lloc, la paralització del programa per circumstàncies no imputables a l'urbanitzador. Esta situació sol donar-se quan els propietaris que han de pagar les obres, bé es neguen a pagar les quotes d'urbanització perquè preferixen dedicar la seua liquiditat a altres menesters, o bé els és impossible d'assumir els pagaments per haver-se trencat la seua pròpia economia.

I, en tercer lloc, la necessitat de l'administració que es finalitze la programació a pesar dels problemes de finançament de l'urbanitzador i propietaris.

Per tant, és necessari regular totes estes situacions i donar-los solució com més prompte millor. No podem esperar a l'aprovació de la nova Llei urbanística valenciana, sobretot perquè el text que coneixem d'ella no dóna solució tampoc a esta problemàtica.

Per tant, es tractaria que Les Corts insten el Consell perquè redacte un reglament que desenvolupe la LUV, regulant la finalització normal o anormal de la programació, i en particular, com dia abans, establint i delimitant el règim de relació i de drets dels propietaris entre el dret urbanístic i el dret concursal, com també el procediment de liquidació definitiva dels programes.

Eixa és la proposta que. la proposició no de llei que presentem.

La senyora vicepresidenta:

Gràcies, senyor Signes.

Té la paraula el senyor Torró.

El senyor Torró Gil:

Gràcies, senyora presidenta.

Bé, el primer que vull dir és que coincidisc de forma plena amb la problemàtica. Vull dir, efectivament la llei vigent no té una regulació adequada, el fet de no tindre regulació fa que la gestió urbanitzadora de l'ajuntament siga molt complexa, el decret de les ATE, diguérem, ajuda a poder resoldre uns problemes, però altres els deixa absolutament desprovistos de qualsevol marc legal d'actuació. I, evidentment, tenim un problema gravíssim en el tema de les empreses constructores, sobretot les que han fet fallida.

Per tant, entenem el que es pretén i en això coincidim, val? Donar solucions definitives amb claredat i transparència als programes d'actuació que no s'han executat. Això entenem que la gran majoria d'eixos projectes no s'han executat, i quasi podem donar gràcies que no s'hagen executat, perquè eren inadequats. I el que caldria vore ara és de quina manera eixos que estan executats retornem a. o revertim la qualificació del sòl al que teníem, no?

El que dubtem és que un reglament puga solucionar els problemes d'una llei. Perquè, clar, el problema és que reglamentem un aspecte molt concret d'una llei que globalment representa el paradigma de l'expansió urbanística i a més tampoc garantix el manteniment del parc mobiliari que existix en estos moments, no?

Hi ha molta literatura de política territorial sostenible, qualitat de vida, drets del propietari, transparència, competència concursal, habitatge protegit, val? , tot molt guapet, val? Me sap mal perquè se n'acaba d'anar el senyor Blasco, però és terminologia Blasco, per entendre'ns.

Però bé, després, de forment ni un gra. Tot paraules per a encobrir el que realment es pretenia, que era negoci, creació de nou sòl, sense acabar de completar urbanísticament els nuclis urbans existents.

I bé, i les propostes estrelles que ara estan en revisió, com el metre per metre i el fons de (inintel·ligible) . territorial, que no s'ha creat mai, això, seguirien, d'alguna forma estan en la legislació.

Bé, no vaig a entrar, per no fer-ho llarg, en qüestions del problema que hui tenim i de la manca de territoris protegits, però el que està clar és que la llei ha permés una destrucció molt important del territori valencià, la transformació de paratges amb alts valors culturals i que a més no ha servit per a resoldre cap de les necessitats habitacionals, sinó que ha sigut negoci per a uns pocs i ruïna per a la majoria. Mai hi han hagut tants habitatges buits, ni mai hi ha hagut tanta gent sense casa.

I ja no val el compte aquell que ningú se'n va adonar, perquè, vaja, vull dir, no s'adonava qui no s'adonaria, però hi havia molta gent que advertíem que això anava a passar, val? , i no era tan difícil de vore-ho si un simplement es llevava la bena dels ulls.

Efectivament, un reglament podria resoldre algun problema, podria fins i tot reobrir algun debat que no estaria mal. Però, clar, el problema és que el que estem demanant-li és al botxí, val, que s'autoregule. Jo preferisc que ens presenten la llei i ja vorem què fem amb ella, si hi ha alguna cosa aprofitable o no aprofitable, i a esperar que d'ací dos anys hi haja una altra llei en Les Corts i a partir d'ahí puguem entre tots posar-se d'acord en fer un canvi radical en l'urbanisme valencià i resoldre, no tots, però almenys alguns dels problemes que ens ha deixat la nefasta herència del Partit Popular en la gestió urbanística.

(Ocupa la presidència el president, senyor Andrés Antonio Ballester Costa)

El senyor president:

El senyor Ponce Guardiola:

El senyor president:

El senyor Mundo Alberto:

Gràcies, senyor president.

Bé, jo me centraré en la proposta del senyor Signes, una proposta que crec que en el fons de la proposta tots podem estar d'acord. Nosaltres hem viscut una època en la qual se va aprovar la llei urbanística valenciana, en la qual tots els PAI que es desenrotllaven, que se podien acabar, que continuaven els ajuntaments, han anat funcionant i han anat fent-se, però ha arribat un moment que, per la crisi, i aixina ho manifestava en la seua proposta, i tots ho hem vist, hi ha hagut causes molt diverses que han produït problemes a ajuntaments, han produït problemes a propietaris, han produït problemes a molts que no estaven contemplats en la LUV, causes de dissolució, causes de. programes.

Jo no parle de més habitatges o menys habitatges on estaven ubicats, perquè parlem una mica més de PAI inacabats, PAI que han creat problemes, i que indubtablement a través d'una normativa hem d'arribar a vore quina és la fórmula de poder rescindir, i que la gent puga tindre -diguem- algunes fórmules o alguns sistemes per aconseguir que el que els pot perjudicar tant als propietaris, com inclús a empreses que han abandonat totalment un PAI a mitan desenrotllar.

En un principi, els ajuntaments, ha arribat un moment en què si no s'ha fet res, doncs a la millor han confiscat la fiança, i en la fiança que han pogut confiscar, han donat solució a uns problemes inicials de plantejament i han pogut tornar als propietaris el que són les propietats que podien haver-hi en el seu temps. Però ahí n'hi havien propietaris que els pagaven amb terrenys, propietaris que.

I també n'hi ha hagut un altre problema, com no podem oblidar, és que la crisi ha fet també que els propietaris, en les parcel·les resultants, no han pogut tindre també quanties econòmiques per a poder escometre el que els costava tot el que és el projecte d'urbanització, i als preus que inclús els solars al final venien a resultar, perquè no tenien una demanda. Estem en l'oferta i la demanda, i indubtablement això ho han viscut, i tots els que han viscut la vida municipal ho han viscut estos últims anys.

Què ha passat? Que tal com dia el senyor Signes -dia bé- en la seua explicació, en el Decret llei 2/2011 i la vigent llei 1/2012, de La Generalitat, ahí s'han ficat algunes petites normes per a allargar terminis, i perquè no hagueren de ser tan dràstics en el moment de concloure un PAI d'actuació que d'alguna forma creava problemes també als ajuntaments de poder resoldre. Però, no obstant això, tota la casuística que n'hi ha, que és molt més complexa i molt més llarga, i n'hi ha molta més problemàtica, ja ho sé. Tots sabem que des de l'any que es va fer esta normativa difícilment s'han desenvolupat PAI en la nostra comunitat que, a l'empara de tota la problemàtica que n'hi ha, no n'hi ha hagut les peticions massives que n'hi havien en el seu temps, i que indubtablement nosaltres pensem, i eixa és la nostra proposta -i vaig a concloure dient bàsicament per on va la nostra apreciació- és que, si nosaltres ara fem un reglament que desenrotlle la LUV, en la qual poguéssem marcar, això qui ho farà? Ho farà la conselleria. La consellera farà un reglament marcant les causes que puguen hi haver i ho traurà endavant.

Però tots han demanat, i vostés des de l'oposició, jo estic en el mateix que estava dient abans el senyor Torró, que tenim la LOTUP que en este moment se troba a dictamen del Consell Jurídic Consultiu. És un document que mos pot agradar més o menys, però eixe document vindrà aquí. Vindrà a Les Corts, se debatrà a Les Corts, i podrem fer tots esmenes, tots podrem fer esmenes, cosa que en un reglament no podem fer ningú esmenes. Vostés sempre s'han queixat que reglamentàriament des de (inintel·ligible) . en reglaments trau la possibilitat que l'oposició puga esmenar eixos reglaments i que, per tant, puguen nàixer coixos de plantejaments.

Jo crec que en este moment, i tal com mos trobem, n'hi ha un compromís per part de la conselleria de primers d'any de poder entrar aquí després de ja passat el dictamen pel Consell Jurídic Consultiu la LOTUP, i que indubtablement una vegada arribe la tramitació, tots poguéssem vore tota la problemàtica que hi haguera i poguéssem introduir les esmenes corresponents i crec que ha de nàixer d'eixe consens per aconseguir buscar tota la problemàtica que n'hi ha per a donar-li solucions. Perquè se juguen moltíssima gent que estan involucrats dins de tots els PAI.

I, per tant, nosaltres estem per eixa idea, que siga la LOTUP la que contemple tota eixa problemàtica. Si no la té en eixe moment en l'esborrany l'hem de ficar en les esmenes que nosaltres poguéssem fer, i que indubtablement jo, vist com estan pronunciant-se tots els grups, jo li demanaria al senyor Signes que, vist que tots estem una mica d'acord amb la problemàtica, la causa que ha arribat a açò, que no siga un reglament, i que siga la llei la que realment ho incloga i ahí estarem tots d'acord que poguera retirar la PNL que en este moment ha presentat.

Moltes gràcies.

El senyor president:

El senyor Signes Núñez:

Gràcies. No, molts menys.

Anem a vore. Preferixc que se vote, preferixc que se vote, encara que comprenc totes les argumentacions que han fet tots, també el Partit Popular, tots els grups. En el diagnòstic tots coincidim, és a dir que efectivament ahí n'hi han una sèrie d'elements en els plans que n'hi han pendents d'aprovació que no estan contemplats en l'actual LUV. Aleshores, clar, quan s'aprovarà la nova llei urbanística? És a dir, sé que s'ha dit que entrarà el pròxim període de sessions, però pot el tema allargar-se, perquè portem un any ja -digam- allargant el procés. Perquè és una llei -digam- dura, és una llei massissa. I això ho entenc.

De totes formes, en el que coneixem, que és l'avantprojecte de la llei, estos problemes efectivament no se solucionen. Els problemes en el diagnòstic dels quals vostés estan d'acord. No el soluciona l'avantprojecte que és el que mosatros coneguem en este moment. No coneguem el projecte, i el (inintel·ligible) . del Consell. Que és més fàcil quan se tramite la llei parlamentàriament a través de les esmenes incorporar açò, que és una cosa en la qual tots coincidim? Bé, ho farem si en este moment no s'acorda aprovar un reglament, un reglament de la LUV que solucione esta problemàtica en què tots coincidim. No tindrem més remei que fer això. Per tant, vaig a mantindre-la i fer que se vote, i ja està, comprenent la postura de tots.

El senyor president:

El senyor Mundo Alberto:

Per indicar si vosté en este moment està dient que la proposta de la LOTUP no contemple tot el que realment. L'avantprojecte, l'avantprojecte, jo no és que vaig a ser sistemàtic dient que en este moment si fem un reglament. Jo crec que si fem un reglament, tindrà molts problemes que després haurem de fer molts reglaments i modificacions de reglament, perquè vorem que n'hi ha certes coses que no es contemplen. Crec que és millor arribar a la llei, i que la llei poguéssem esmenar-la i poguéssem raonablement buscar-li tota la problemàtica, que és gran. Ahí n'hi han moltes cosetes i moltes coses que s'han produït que haurem de buscar-li una interpretació legal. No reglamentària, sinó legal, que li poguéssem donar solució a problemes que en este moment estan enquistats i se convertixen en verdaders problemes als municipis. I problemes per a la gent, i problemes per a empreses, i problemes per a tots, perquè si no n'hi han. Bé ja ho he dit anteriorment, ja ho he explicat anteriorment.

Per tant, per això la insistència nostra que siga a través de la LOTUP que poguéssem modificar i que no siga a través d'un reglament que després, d'aquí a quatre dies, poguéssem dir: «Senyors, eixe reglament no contempla tota la problemàtica, i com no contempla tota la problemàtica, no és el que volíem. » I tornarem a estar aquí i farem un reglament del reglament o una modificació del reglament. Per tant, per això li he demanat que el retirara, perquè considero que la resta és el més important.

Res més i moltes gràcies.

El senyor president:

El senyor Signes Núñez:

Sí, anem a vore. Jo entenc la postura del Partit Popular. Jo crec que en el sentiment de tots estaria. de tots menys el Grup Socialista, estaria abstindre's. (Rient) Però clar, el Partit Popular no pot abstindre's, perquè si s'absté lògicament s'aprova el reglament. Per tant, jo vaig a mantindre-la, però tot i comprenent els arguments que m'acaba de traslladar el senyor Mundo.

El senyor president:

Proposició no de llei sobre la renúncia o la desestimació pel govern de l'estat del Pla contra avingudes per a la comarca de la Marina Alta, presentada pel Grup Parlamentari Esquerra Unida (RE número 62. 308, BOC número 188)

El senyor president:

El senyor Torró Gil:

Gràcies, senyor president.

Bé, el problema de les inundacions recurrents és un problema prou greu al País Valencià. Una de les comarques, evidentment no la única, probablement a la millor la més afectada en termes relatius, però una de les comarques més afectades és la comarca de la Marina Alta. El que nosaltres presentem ací té molt a veure amb un fet que tots jo crec que recordarem, perquè probablement, ara que desapareixerà Canal 9, o que l'eliminaran, en la memòria visual de tots els valencians i valencianes probablement quedarà la narració de paraula i visual de l'avinguda que es va endur el pont de Benigembla, es quedarà en la imatge de tots, perquè va ser molt espectacular.

Evidentment, el problema de les avingudes és un problema recurrent. Lògicament té molt a vore amb el clima mediterrani i amb el particular règim de pluges que hi ha en determinades zones del País Valencià. És lògic en comarques com la Marina, la Safor una miqueta menys per les seues característiques, però la Ribera, on el règim de pluges és molt semblant al del conjunt, però a més, la quantitat de pluges és molt més elevada, lògicament ací les avingudes són més grans. I el cas del riu Girona, que és a més un riu peculiar, per la seua forma, i sobretot per la forma en què arriba al mar, que arriba a través de distints. No té només una eixida, sinó diverses. Genera problemes -insistixc- recurrents i pràcticament tots els anys hi ha algun tipus de problema. Problemes que han crescut de forma exponencial amb el tipus d'urbanitzacions que s'han anat construint que han anat generant barreres als desaigües naturals del riu, i que a més han generat també que la quantitat d'aigua que arriba al riu també haja crescut de forma importantíssima.

Ja el Patricova en el 2003 plantejava tota una sèrie de mesures, unes mesures que tractaven de pal·liar els problemes de les inundacions, plantejava mesures per al tema del drenatge urbà, que no s'han realitzat deu anys després, a pesar dels problemes que hi han hagut. Plantejava canviar la distribució de la població afectada i impedir que determinades zones costaneres s'urbanitzaren, cosa que tampoc s'ha fet. Plantejava una repoblació hidrològica forestal que no s'ha escomés. Plantejava, a més, una relació jeràrquica de mesures que no s'han escomés en la forma en què es plantejaven, i tampoc s'han fet els programes de vigilància ambiental.

Davant d'això, i ara que la consellera Bonig ha anunciat ja un nou Patricova, que incidirà en les mesures de caràcter preventiu -ja vorem quan arribe eixe Patricova què es vol dir amb això- la Confederació Hidrogràfica del Xúquer ha presentat un nou pla per a evitar les avingudes, que en realitat és una autèntica agressió en tota regla al que seria el discórrer del riu Girona. Explique una miqueta les qüestions més importants, perquè ens fem una idea del que suposa. Fonamentalment, es tracta sobretot de construir preses de laminació. Concretament tres grans preses de laminació, una que serà la més impactant de totes i és a la que menys sentit li veig, perquè es farà davant una que ja existit. Allí hi ha un pantà, el pantà d'Isbert, que ja té problemes perquè està per a reparar, però que reparant-lo seria suficient per a regular el riu. Però allí es construïx una nova presa de 327 metres de longitud i 63 d'altura, que per al que no conega la zona és una autèntica barbaritat. I, a més, si no coneixen la zona, jo els convide a que pugen pel riu Girona i coneguen sobretot la zona que està darrere del pantà d'Isbert, que és el barranc de l'Infern, que per a mi és un dels paratges més al·lucinants de tot el País Valencià.

En la zona de Xàbia es construïxen dues preses de laminació, una de 247 metres de longitud per 42 d'altura i una altra de 260 metres de longitud per 30 d'altura. I en la zona de Calp es construïxen 4 preses, una de 221 metres de longitud per 28 d'altura, una de 200 metres de longitud per 33 d'altura, una de 270 metres de longitud per 27,5 d'altura i una de 105 metres de longitud per 21,5 metres d'altura.

Una inversió total que supera o que arriba quasi als 85 milions d'euros, més tota una sèrie de zones de laminació controlada, que també suposarà una inversió en Dénia i Xàbia de 20 milions d'euros. Pràcticament les tres quartes parts o més de la inversió se l'enduen preses, comportes i diferents obres de condicionaments de ponts.

El formigó s'endú les tres quartes parts del pressupost, d'un pressupost que no sé d'on trauran els diners. La Confederació Hidrogràfica del Xúquer en estos moments de crisi planteja una macrointervenció que tan sols va a fer, a construir més, a enformigonar el riu, a acabar amb el discórrer i les funcions ecològiques del riu, que té una regulació ja amb la presa d'Isbert, com ja he insistit.

No hi ha pràcticament mesures de correcció ambiental. La major part de les mesures que planteja és plantar arbres cada 10 metres quadrats en una zona de forta escorrentia. Això és una -i permeta'm l'expressió- és una estupidesa, perquè no va a aprofitar absolutament per a res. És massa poc per al que es pretén.

I, probablement, per a l'únic que servirà serà per a justificar la mitologia que s'ha construït a partir de l'enderrocament o la caiguda del pont, que era que les canyes el van tombar. Això és una tonteria perquè no té ningun fonament, ninguna base científica mínimament sòlida. I no es planteja cap tipus de mesures.

Només amb eixos diners perfectament es podrien escometre obres, tant com les que va plantejar el Patricova, que sí que plantejava una reforestació importantíssima des del punt de vista ambiental per a tractar d'evitar les avingudes, com inclús plantejant-se obres de més envergadura, com sobretot la reubicació, que és el principal problema dels habitatges i obres que estan entrebancant els desaigües del riu i que són les que estan generant realment els problemes.

Per tant, per totes aquestes qüestions, entenem que el que seria més raonable, en tot cas, és o bé actuar i posar en marxa el Patricova actual, especialment en tot allò que ha de vore amb la restauració hidrològica forestal o, en tot cas, esperar-se al nou Patricova, que diuen que va ser un Patricova…

El senyor president:

El senyor Torró Gil:

Però havíem quedat deu minuts per a l'exposició…

El senyor president:

El senyor Torró Gil:

I, evidentment, per a tractar d'estalviar-se aquesta actuació que (inintel·ligible) . una actuació bàrbara que no ajudarà, probablement no ajude a controlar les avingudes del riu, generant nous obstacles. I sobretot el que sí que farà és carregar-se un riu excepcional, des del punt de vista ambiental, com és el riu Girona que, insistisc, m'agradaria que els qui no ho coneguen, fer turisme en este cas els ajudarà conéixer un paisatge que realment sorprén de dir «bé, i això està ací? ».

Res més. Per tant, espere que s'aprove la moció que presentem que, insistisc, només té una finalitat purament constructiva.

El senyor president:

El senyor Ponce Guardiola:

El senyor president:

El senyor Martínez Juan:

Gràcies, president.

De tots és sabut que a la comarca de la Marina Alta sempre estan existint estos problemes d'inundació i d'avingudes de les aigües de la capçalera que produïxen greus pèrdues en eixa comarca. Ho parlàvem ja abans i cal recordar les avingudes i inundacions de l'any 2007 que van deixar aproximadament més de cinquanta milions d'euros de danys i sobretot, el que és pitjor, la pèrdua d'una vida humana en la zona del Verger.

Per a evitar les conseqüències d'estes catàstrofes, com les que estàvem comentant ara, jo crec que el Consell ha de previndre, primer, el perquè va passar i després el què podem fer per evitar-ho. I ara, hui per hui, no està fent-se cap actuació clara en la zona per a que el riu Girona no siga una vegada més el protagonista d'episodis tan tristos com els que estàvem comentant.

Les dades que tenim ara, al començ de la tardor, parlen que el llit, el cauce del riu Girona no està net. I les neteges que s'han de produir en les dates. que poden ocórrer en estes dates sobre un episodi de gota freda poden causar un desastre que. no s'han fet eixes actuacions per part de la confederació hidrogràfica, inclús en algunes zones del mateix llit del riu s'han convertit o estan convertint-se en abocadors de materials, de deixalles de materials d'obra abandonats amb el que això pot comportar per al perill contaminador, per una part, i sobretot també per les acumulacions que es poden donar i els taponaments que es fa al mateix discórrer de l'aigua.

Però tot i la neteja que s'hauria de fer, els controls dels abocadors que estem parlant o les sancions que s'haurien de fer per eixos abocaments, no crec que hagen de ser l'única actuació que s'ha de permetre la conselleria i sobretot el control de la confederació. I sobretot perquè considerem que no és de rebut, des del Partit Socialista, que estiguen malbarant-se durant este temps els recursos públics en grans esdeveniments, en compte de fer estes inversions que preparen el nostre territori per a possibles inundacions.

Estàvem parlant ara clarament del Patricova. En este estiu, per donar unes dades, s'havien desenvolupat de les 85 actuacions previstes només 9. Estem parlant d'un 10% de les actuacions del Patricova. I, en canvi, l'estat està fent i té ja complit un 85% de les actuacions.

Jo crec que ni a la desembocadura del riu Girona, als Poblets, ni a la canalització del barranc de l'Altet a Dénia s'ha fet res. Tampoc en el barranc de Les Prises s'ha modificat només el projecte, però no hi ha rastre encara de ninguna obra per a fer. Tampoc res més que dir del cas urbà de Dénia o d'Ondara, ni en el Tossalet d'Alfàs del Pi.

Jo crec que n'hi han moltíssimes actuacions pendents que fan que la gent de la Marina Alta sempre estiga en una situació de perill quan s'acosten èpoques de pluges i de gota freda.

Per això, sí que voldríem sobretot que s'aplicara el Patricova. En eixe pla existeixen actuacions mediambientalment molt més sostenibles en la conca del riu Girona i que poden resoldre situacions que ningú desitja.

El mateix pla, el Patricova, parla de solucions correctes, de reforestació d'espècies autòctones, com estava indicant abans el senyor Torró. I, com diu el text de la llei, probablement, jo crec que inclús seran més barates i a la millor d'un bon resultat.

Jo crec que des del Grup Socialista vorem quina resposta donen des del Partit Popular i a partir d'ahí prendrem una decisió en el recolzament d'esta proposició no de llei.

Gràcies.

El senyor president:

La senyora Bonet Mancheño:

El senyor president:

El senyor Torró Gil:

Efectivament, m'haurà d'aclarir a on veu la contradicció, perquè jo, doncs, no la veig. I que es demane que la Confederació Hidrogràfica del Xúquer, si ha de fer un pla, es base en les actuacions de restauració hidrològica forestal que es contemplaven en el Patricova, i demanar que s'executen les actuacions previstes del Patricova, que estan pendents en el riu Girona, i que no són les que estan en el pla de la Confederació Hidrogràfica del Xúquer, jo no sé a on veu vosté la contradicció, de deveres, no ho sé, a on veu la contradicció.

El que no acabe d'entendre és com vostés no recolzen una cosa que el que diu, en tot cas, és demanar que el que es complixca és el que està aprovat en 2003 per una administració del Partit Popular. Això sí que jo no ho entenc, ¿val? I he estat explicant-li quines són les actuacions que el pla de la Confederació Hidrogràfica del Xúquer preveu i que no estan contemplades en el Patricova. Perquè les preses de laminació, d'eixes dimensions i d'eixes característiques, no estan contemplades en el Patricova. Per tant, no veig jo a on està la contradicció. El que veig contradictori és el que vostés fan, ¿val?

Mire, hi han tres problemes, no són només en el riu Girona, però en este cas en el riu Girona, ¿val? Primer, problema de desforestació, molt aguts, en la capçalera dels rius. Problemes de desforestació en la capçalera dels rius implica que el cabal, quan. , que el cabal que arriba a la llera del riu quan hi han pluges torrencials, és més elevat, perquè el que fa la vegetació és fixar i permetre la infiltració de l'aigua. Però, a més, la desforestació, que es produïx també en el curs del riu, la vegetació de ribera de què parlava abans el senyor Ponce, també té un problema quan eixa vegetació desapareix, i és que es disminuïx la capacitat d'absorció i s'incrementa la velocitat de circulació de l'aigua, amb la qual cosa, eixe increment de la velocitat de la circulació de l'auia el que fa és que l'aigua, quan arriba a les zones baixes, arriba amb major quantitat i amb major força, ¿val? , i, per tant, això genera problemes greus en les zones baixes d'inundació i de més coses que no són inundació, com va ser, en el seu dia, la caiguda del pont del riu Girona en Beniarbeig, que segurament, a més, també tindria altres problemes probablement de caràcter estructural en eixe pont.

El segon problema, el segellat del sòl. S'ha segellat una quantitat molt important de sòl que fa que la infiltració siga menor i, per tant, que incremente el cabal de nou que arriba a la llera del riu. Per tant, això, caldria corregir-ho.

I el tercer element, que són les construccions, és a dir, la urbanització indiscriminada, que genera problemes. Per un costat, perquè dificulta el desaigüe, i, per tant, s'incrementen els problemes. I, en segon lloc, perquè, a més, genera majors problemes, perquè les afectacions, és a dir, els danys materials i humans que es produïxen en el moment de les pluges torrencials, també creixen en relació a la quantitat de. , o a l'increment de la construcció i de la urbanització.

Per tant, el que nosaltres demanem és que, en el pla del 2003, eixos problemes es tenien presents, que una part del que vosté ha dit que és la part, diguérem, que és obligatòria no s'ha complit, perquè moltes zones que estaven prohibides la seua construcció per part del Patricova, s'han construït i han generat eixos problemes que estem dient, i la part que vosté diu que no és obligatòria, que és la de les. , la construcció no és obligatòria, clar, obligatori no hi ha res. Vull dir, si no hi han diners, o no s'hi posen diners, no es fan les infraestructures, però eixes infraestructures, que la major part de les infraestructures de caràcter. , que tenien un poc d'impacte i que se centrava fonamentalment en el cas del Girona, fonamentalment en les restauracions hidrològiques forestals, eixes, no s'hi ha fet absolutament res. I el que es diu ara és que, en compte de fer la barbaritat que proposa la Confederació Hidrogràfica del Xúquer, que no té en compte el Patricova, que es faja el que dia el Patricova. Si això tampoc ho volen fer, senyors, jo no sé ja què podem demanar ací que facen, perquè vostés diuen que no plantegem mai propostes, i quan venim ací amb propostes, propostes que, en este cas, a més, són seues, que no són nostres, perquè és el que vostés van aprovar en el 2003, ¡també mos diuen que no! , doncs, no sé, algun dia ja mos diran què fem ací.

Damunt, algun dels diputats que hi ha ací es queixa que si. Clar, diputats, no, la senyora consellera, cada volta que ve ací mos recorda els diners que cobrem, doncs, ja no sé què. Sí, sí, sí, la senyora consellera, cada volta que ve ací. (Veus) Cada. , últimament, cada intervenció que fa, recorda que cobrem no sé quants mils d'euros al mes, i, clar, doncs, ja no sé què fem ací. Doncs, mire, ens n'anirem a casa, allí estarem més tranquils, no ens cabrejarem, perquè cada volta que venim ací hi ha algun motiu. , mos dóna algun motiu pe a que ens cabregem i ens indignem, i estarem més tranquils. Doncs, ja no sé què és el que podem fer ací.

Per tant, lamentar que, una vegada més, les propostes de l'oposició, per molt raonables i per. , estan fent amb el millor tarannà possible, té igual. Vull dir, estiguen fetes com estiguen fetes, van a dir-nos que no, doncs, no sé, ja mos explicaran què pintem ací.

El senyor president:

La senyora Bonet Mancheño:

El senyor president:

(S'alça la reunió a les 19 hores i 39 minuts)

