Comissió de Política Social i Ocupació realitzada el dia 28 de setembre de 2011. Comença la reunió a les 10 hores i 36 minuts. Presideix la diputada senyora Mónica Oltra Jarque. Reunió número 2.

La senyora presidenta:

Senyories, comencem amb un poquet de retard perquè hem hagut d’organitzar–nos i, com som novatos ací també, espere que tinguen un poquet de paciència amb nosaltres.

Començarem per passar llista, a vore qui està i qui no, les assistències.

Té la paraula la secretària.

(La secretària passa llista per tal de comprovar si hi ha quòrum)

Gràcies, senyora secretària.

El següent punt seria la lectura i aprovació, si s’escau, de l’acta de la reunió anterior. Alguna objecció a l’acta? En realitat és l’acta quasi de constitució, no? Ninguna objecció? Doncs aleshores s’aprovaria sense cap objecció.

La senyora presidenta:

El següent punt, el número 2, seria les preguntes orals en comissió, les número 11, 13, 14, 15, 39 i 67.

Bé, ens hem assabentat al començament que el conseller no pot assistir i, per tant, la pregunta oral en comissió número 11 la contestarà la secretària autonòmica de Família i Solidaritat, la senyora Gotzone Mora; les preguntes 13, 14, 15 i 39 les contestarà el senyor Joaquín Martínez, secretari autonòmic d’Autonomia Personal i Dependència, i la pregunta oral número 67 la contestarà el senyor Antonio Gastaldi, secretari autonòmic de Justícia. Correcte?

Si no n’hi ha res més, començaríem amb la pregunta número 11, formulada per la diputada Esther López Barceló, amb registre número 1. 566.

Com que ací alguns som nous, recordar–los que la pregunta per a formular–la, el temps sencer són cinc minuts, que se dividix entre la formulació de la pregunta i, després, la possible rèplica, si vosté vol fer–ne ús.

I el mateix per als secretaris autonòmics, la contestació se dóna en cinc minuts, en dos parts o en una com vostés trien, d’acord? , però el total són cinc minuts.

I ara hauria de pujar ací la senyora Gotzone Mora. Si és vosté tan amable.

Té la paraula la senyora Esther López. Quan vosté vullga.

La senyora López Barceló:

Quin seguiment i control ha dut a terme la conselleria sobre la gestió de l’associació Mujeres en Igualdad fins que va prendre la decisió de traslladar les dones allotjades en un pis de l’associació degut a la precarietat de les instal·lacions i tot un seguit d’irregularitats acumulades en el temps?

Gràcies.

La senyora presidenta:

Ara tindria la paraula per a contestar la senyora secretària autonòmica.

La senyora secretària autonòmica de Família i Solidaritat:

Bueno, pues después de analizar esa concatenación de hechos que venían ocurriendo y que les acabo de describir, y considerando que la Conselleria de Justicia y Bienestar Social dispone actualmente de recursos para atender la demanda de plazas existentes para mujeres en riesgo de exclusión, se acuerda la extinción del contrato suscrito con la asociación de Mujeres en Igualdad de Valencia y el acogimiento en otras casas de acogida.

La senyora López Barceló:

La senyora presidenta:

Un segon, un segon, un segon… (La senyora López Barceló diu: «Perdona. »)

Gràcies, senyora secretària autonòmica.

Ara té la paraula la senyora López per quatre minuts, vint–i–un segons.

La senyora López Barceló:

La senyora presidenta:

Gràcies, senyora López.

I ara li resten a vosté. , un minutet d’intervenció. Té la paraula la senyora secretària autonòmica.

La senyora secretària autonòmica de Família i Solidaritat:

Moltes gràcies.

Perdón, la protesta no es protesta. La protesta es de dos trabajadoras que luego después se amplía a cuatro que dicen que no se les ha pagado. Y el no pagar tiene que ver con el cambio que se produce –que también es entendible– de la cuestión que se hacía anteriormente a la que se hace ahora. Porque estas entidades tienen que adelantar un dinero que muchas veces no tienen, porque se recibe a factura, a factura que… (Veus) No, no, no tienen porque está estipulado así por la ley.

La senyora presidenta:

Està fora de temps. Però bé, acabe, acabe la frase.

La senyora secretària autonòmica de Família i Solidaritat:

La senyora presidenta:

Moltíssimes gràcies, senyora secretària autonòmica.

Com que hui és la primera sessió aixina… anem a ser flexibles, però també els demane que s’atinguen al temps. A mi no m’agrada tallar a la gent, però, bé, com és la primera vegada. (Remors)

Moltíssimes gràcies, senyora secretària autonòmica.

I ara pregaria que puge a la taula (remors) el senyor secretari autonòmic d’Autonomia Personal i Dependència.

Senyories, guarden silenci. (Pausa)

Bé, anem a vore, posen–m’ho fàcil, senyories, jo m’estrene com a presidenta hui, posen–m’ho un poquet més fàcil, si són tan amables.

Passaríem a la següent pregunta, eh? que formula la senyora Albiol Guzmán, la pregunta número 13, registre d’entrada 1. 568.

Té vosté la paraula, senyora Albiol.

La senyora Albiol Guzmán:

Gràcies. Bon dia.

A les comarques de Castelló en estos moments tenim dos centres tancats, el de Gran Via i el d’Atzeneta; i un altre tercer, un centre d’atenció a persones majors en Vila–real. En total, tres centres que depenen de la Conselleria de Benestar Social, que estan acabats, construïts, però que tenen les seues portes tancades i que no estan en funcionament.

En teníem un altre, teníem el de Borriana, que es va inaugurar després d’un any i mig d’haver–se acabat les obres. I, de fet, tres mesos després d’inaugurar–lo doncs ja torna a estar en obres una altra vegada. I eixa és un poc la situació que tenim en Castelló. Centres acabats, tancats, que no funcionen.

Jo no sé si és una qüestió de desídia, de falta de voluntat, de mala gestió, però eixa és la realitat. La realitat és que sols un 2% de les persones amb dependència a les comarques de Castelló estan ateses en centres públics, en centres gestionats, centres dependents de la Conselleria de Benestar Social. I, per tant, doncs bé, hi ha moltes famílies que han d’acudir a centres privats. Ja sabem el que suposa això. Són centres caríssims, són centres que no estan moltes vegades. no poden assistir totes les persones per una qüestió econòmica.

I, per tant, nosaltres, des d’Esquerra Unida, demanem que aquestos centres se posen ja en marxa.

Anem una per una, que les preguntes són tres.

La primera pregunta era sobre el centre de la localitat d’Atzeneta. I la pregunta és: quan pensen obrir aquest centre i per quins motius continua tancat?

La senyora presidenta:

Moltíssimes gràcies, senyora Albiol.

Té la paraula la secretari autonòmic d’Autonomia Personal i Dependència, senyor Joaquín Martínez.

El senyor secretari autonòmic d’Autonomia Personal i Dependència:

La senyora presidenta:

Té la paraula, senyora Albiol.

La senyora Albiol Guzmán:

Bé, el centre d’Atzeneta cal dir que va ser promés per la senyora De Miguel quan era consellera l’any 2004. És a dir, ha plogut molt des d’això. Ara s’està parlant de 2012, val? Per tant, estem parlant de quasi una dècada en un centre promés, que de fet en estos moments està ja executat. Fa un any i mig que eixe centre està ja acabat.

I a mi m’agradaria saber per què un centre que està promés de 2004, que fa un any i mig que s’han acabat les obres, eixe centre no pot posar–se en funcionament? Quan, evidentment, si s’ha fet supose que és perquè era necessari, perquè tenia que donar un servei a aquesta localitat o a aquesta comarca perquè, si no, no s’entén. Si no era precís, si no era necessari, jo no entenc per què s’ha fet. I si s’ha fet i està tancat, m’agradaria saber els motius.

I no només a mi. De fet, en el mes de gener, en el passat mes de gener, el ple de l’ajuntament va aprovar una moció demanant a la conselleria que per favor se posara en marxa eixe centre per com de necessari era per a la localitat, no?

I és més, l’alcalde, uns mesos després, encara no tenia resposta per part de la conselleria de quan s’anava a obrir el centre, perquè també sembla que, bé, quan la conselleria té un projecte en una localitat, com a mínim eixa comunicació a l’ajuntament, eixe respondre als escrits que envien els ajuntaments, i més quan es tracta d’una moció aprovada en un ple.

I simplement això, m’agradaria que explicara els motius, perquè si no és que no s’entén per què el centre està tancat.

Gràcies.

La senyora presidenta:

Té la paraula, senyor secretari autonòmic.

El senyor secretari autonòmic d’Autonomia Personal i Dependència:

La senyora presidenta:

Gràcies, senyor secretari autonòmic.

La següent pregunta seria: pregunta oral número 14, formulada també per la senyora Albiol Guzmán, amb registre d’entrada 1. 569.

Té vosté la paraula senyora Albiol.

La senyora Albiol Guzmán:

Sí. Bé, primer aclarir que des d’Esquerra Unida sense dubte no anem a… creguem que no es pot utilitzar la crisi com a excusa per a retallar en benestar social, i sobretot per a retallar en els que més ho necessiten, com poden ser les persones dependents, les persones majors, les persones discapacitades.

I és cert que s’ha de prioritzar, però s’ha de prioritzar en altres. , vull dir, s’ha de prioritzar tenint en compte que el benestar social, juntament amb l’educació i la sanitat, són els tres pilars bàsics que no es poden tocar i que no s’haurien de retallar, i més quan tenim tantes altres despeses en que sí es pot retallar.

Per tant, entenem que la crisi no pot ser l’excusa o la resposta a totes les nostres preguntes. I cada vegada que preguntem, no, es que como estamos en crisis. Ja, però és que no estem en crisi per a moltes altres despeses, com, per exemple, el projecte de la Ciutat de les Llengües a Castelló, de 300 milions d’euros, que encara està damunt la taula. Per a això sembla que no estem en crisi. O per a l’aeroport de Castelló, de 200 milions d’euros. Per a això sembla que no estem en crisi. Però per al centre d’Atzeneta, doncs ahí sí.

I vaig a la pregunta, però està tot relacionat. Ara la pregunta és sobre el centre Gran Via per a persones dependents, per a persones amb alzhèimer, per a malalts mentals crònics, per a daño cerebral sobrevenido, en Castelló, en el Gran Via.

Aquest centre va ser promés per Zaplana. L’altre va ser per la senyora De Miguel, aquest centre va ser promés per Zaplana. L’any 2000 es va tancar el que era l’hospital Gran Via per a traslladar–lo a l’hospital de La Plana. Des de 2000 les obres ja es van adjudicar en el 2006 –ahí ja van passar sis anys–. Tenien un termini d’execució de 18 mesos, però es van acabar en 2009. Però des de 2009 el centre Gran Via està acabat i tancat, sense funcionar, des de l’any 2009.

Per tant, a mí sí que m’agradaria saber quina és la data, els motius. Exactament el mateix que en el centre d’Atzeneta.

Gràcies.

La senyora presidenta:

Té la paraula, senyor secretari.

El senyor secretari autonòmic d’Autonomia Personal i Dependència:

La senyora presidenta:

Té la paraula, senyora Albiol.

La senyora Albiol Guzmán:

Sí. La veritat és que em deixa vosté sorpresa, no? , perquè el 20 de juliol d’enguany, quan ja havien passat les eleccions, quan ja estava nomenat el senyor Cabré com a conseller, va dir que el centre Gran Via estaria obert abans que acabara l’any, és a dir, abans que acabara el 2011.

Ara ja, tres mesos després, ja ve vosté ací a dir que serà abans que acabe el primer semestre –si no he sentit mal– de 2012. Bé, doncs és que ja sembla que d’ací a tres mesos tornarà a fer la mateixa pregunta i me dirà que s’obrirà abans que acabe 2012. I d’ací a sis mesos me dirà que en el primer semestre de 2012. És que açò sembla ja un poc de cachondeo, no? Si no fóra perquè el tema és tan important!

No és possible que cada tres mesos retarden l’obertura sis mesos, perquè significa que anem a arribar a l’infinit a este pas, i que el centre no estarà mai obert, no?

A mi em sembla absolutament fora de lloc que un centre que està ja fet des de 2009 porte dos anys en les portes tancades. I a més em sorprén que ho puguen dir amb tanta tranquil·litat i sense demanar disculpes a les persones afectades, a les persones i a les famílies, no? , perquè al final són els que acaben encarregant–se d’aquesta tasca.

Estem parlant de 260 places, de 260 persones, que en estos moments podrien estar, podrien portar dos anys anant a eixe centre i que no poden anar, i que estan en casa o que estan en centres privats gastant–se uns diners que moltes vegades no tenen. Per tant, no sé, em sorprén un poc la tranquil·litat amb què fan les seues promeses. Em sorprén molt que cada tres mesos retarden la data d’obertura sis mesos. I m’agradaria saber si esta data és real o si és com la que va donar el senyor Cabré en el mes de juliol. I m’agradaria saber també els motius per què continua tancat. I, sobretot, demanar–li des d’Esquerra Unida que posen en marxa, ja, de manera immediata, el centre Gran Via.

Gràcies.

La senyora presidenta:

Moltes gràcies, senyora Albiol.

Té la paraula el senyor secretari autonòmic per quatre minuts, cinquanta–sis segons.

El senyor secretari autonòmic d’Autonomia Personal i Dependència:

La adjudicación se realizará a tenor del artículo 122, de acuerdo con los principios ahí establecidos y, por lo tanto, los principios de igualdad y transparencia del 123, de manera que las entidades que pretendan o que quieran licitar deberán acreditar las condiciones de aptitud, habilitación y solvencia exigidos en la ley de contratos, esperando además que lo hagan con la mayor diligencia y, en fin, lo mejor posible, porque todo ello redundará no solo en el propio (inintel·ligible). , sino sobre todo en los usuarios, que al final es de lo que se trata.

La senyora presidenta:

Gràcies, senyor secretari autonòmic.

Passem a la pregunta número 15 sobre el Centre de Dia Vila–real, formulada per la diputada Marina Albiol Guzmán, registre d’entrada 1. 570.

Té la paraula, senyora Albiol.

La senyora Albiol Guzmán:

Bé. Primer dir que és molt curiós com ha detallat vosté molt bé i molt clar del 2000 al 2006 que el Gran Via està parat, perquè, com segons vosté, la culpa és del ministeri i del govern central, de Zapatero, etcètera, etcètera.

Però molt curiós com sembla que des del 2006 al 2012 és absolutament normal el que ha passat, que tarden sis anys en licitar, en construir, en adjudicar, en contractar. Doncs mire, senyor Martínez, no és normal, no és normal que des del 2006 al 2012 eixe centre encara no estiga funcionant.

I vaig a la tercera i última pregunta sobre el centre en Vila–real.

Bé, en Vila–real teníem. n’hi havien dos centres dels quals podem estar parlant: un és el centre de dia de discapacitats. Bé, primer, demanar disculpes perquè la pregunta no estava formulada correctament. Però està el centre de dia de discapacitats psíquics, que va ser inaugurat en abril d’enguany, després de sis mesos parat. I tenim un altre centre en Vila–real, que és el CEAM del barri del Pilar, que és una altra promesa incomplida del Partit Popular des de fa dos anys. Ara ja estan acabades les obres i continua igual que el centre d’Atzeneta, igual que el centre Gran Via, acabat, construït, però sense estar en funcionant.

Per tant, bé, saber també quan s’obrirà el CEAM del barri del Pilar perquè puga atendre la població.

Gràcies.

La senyora presidenta:

Gràcies, senyora Albiol.

Té la paraula el senyor secretari autonòmic.

El senyor secretari autonòmic d’Autonomia Personal i Dependència:

La senyora presidenta:

Té la paraula la senyora Albiol.

La senyora Albiol Guzmán:

Bé. La pregunta va ser. en un principi va ser una pregunta escrita. El problema és que ja sabem com funciona açò de Les Corts: les preguntes escrites que no se contesten a temps passen a orals en comissió. Per tant, jo tinc la resposta escrita que vostés van donar a la pregunta.

És cert que el centre. , que no estava especificat de quin centre de Vila–real estàvem parlant, però, bé, era d’esperar que si en Vila–real n’hi havia un centre per a persones majors dependent de la Conselleria de Benestar Social i jo pregunte per un centre de Vila–real, bé, no s’havia de tindre moltes llums per a saber de quin centre estàvem parlant. Però, bé, reconec que l’error va ser nostre al formular la pregunta, que no estava correctament formulada.

Però, bé, de totes maneres, m’agradaria. , inclús sabent que no té per què, si té la. , vaja, si té la informació de quan estarà el CEAM del Pilar en funcionament, després d’estar acabades les obres, doncs li ho agrairia. I si no té ací la informació, doncs li tornarem a formular la pregunta o bé per escrit o bé en aquesta mateixa comissió.

La senyora presidenta:

Té la paraula el senyor Martínez.

El senyor secretari autonòmic d’Autonomia Personal i Dependència:

La senyora presidenta:

Gràcies, senyor Martínez.

Passem ara a la pregunta oral en comissió número 39 al conseller de Justícia i Benestar Social sobre la venda de cupons de l’ONCE a establiments d’hostaleria, formulada per la diputada Esther López Barceló del Grup Parlamentari Esquerra Unida, registre 2. 659.

Té vosté la paraula, senyora López.

La senyora López Barceló:

Bueno, voy a comenzar formulando la pregunta. Considera vosté que el Consell hauria d’intervindre en la decisió de l’ONCE –la Organización Nacional de Ciegos de España– de vendre els cupons en establiments d’hostaleria, amb el que comporta d’intrusisme laboral i minva de drets per a les persones amb discapacitat física?

Aquesta pregunta també. per al companys diputats i diputades, per si no coneixen el tema. Jo a més és que volia dir–los que, com ha dit la seva companya, jo només no m’informe per la premsa. I a més, jo el que els agrairia és que vostés tampoc no només s’informen per les directives de les empreses o les directives de les entitats que ara estan funcionant com a empreses, com passa amb l’ONCE.

També els commine que es reunisquen amb els comités d’empresa, amb els treballadors i treballadores, i també sabrien i compararien una versió i l’altra.

El que passa és que ara l’ONCE vol. , la seva directiva ha aprovat que també el cupó de l’ONCE serà venut en centres d’hostaleria, com estancs, quioscs de premsa, gasolineres, etcètera. I el cupó de l’ONCE ja no serà venut directament pel venedor no només de l’ONCE, que ja sap que la seua funció és una funció, la de l’ONCE, sociolaboral.

I aleshores, el que estarien fent és minvar el que és la seva finalitat social per la rendibilitat econòmica. Aleshores, aquesta és la pregunta.

Gràcies.

La senyora presidenta:

Té la paraula el senyor secretari autonòmic.

El senyor secretari autonòmic d’Autonomia Personal i Dependència:

La senyora presidenta:

Té la paraula la senyora López.

La senyora López Barceló:

Con lo cual, yo les invito a que ya que esto está vulnerando el espíritu del decreto fundacional de la entidad de personas ciegas, del 38, y su reglamento de desarrollo, que vincula la concesión de la explotación a todas las personas ciegas, otorgándoles la posibilidad de obtener un salario para su sustento y de su familia, en un momento de crisis tan acuciante como en el que estamos viviendo, y en el que aún así la ONCE tiene beneficios –no es que esté teniendo pérdidas, sino que no obtiene los beneficios que le hubiera gustado–, que, por favor, desde las autonomías creo que es muy necesario, tal como ha ocurrido en Navarra y como ha ocurrido en Murcia, que se dé un toque de atención y que se paralice o que se intente frenar de alguna forma o se inste al ministerio a que no se permita esta vulneración de los derechos de los trabajadores y trabajadoras de la ONCE, ya que su principal función, la de la entidad, debe ser la de dar una salida sociolaboral y no de exclusión a estas personas, y no la de obtener una rentabilidad económica, como si de una empresa con ánimo de lucro se tratara.

La senyora presidenta:

Gràcies, senyora López.

El senyor secretari autonòmic d’Autonomia Personal i Dependència:

La senyora presidenta:

Gràcies, senyor Martínez.

I ara, doncs, (veus) el despedim. Moltíssimes gràcies per comparéixer davant de la comissió. El despedim de la taula, ¿eh? (rialles) i convidem. (Veus)Gràcies a vosté.

Convidem el senyor Gastaldi (veus) a incorporar–se. (Veus; pausa)

Molt bé. Bé, doncs, passem al següent punt, que seria: pregunta oral en comissió número 67, al conseller de Justícia i Benestar Social, sobre la gestió del torn d’ofici, formulada per la diputada Verónica López Ramón, del Grup Parlamentari Socialista. Registre: 4. 475.

Té vosté la paraula, senyora López. , López Ramón, en este cas.

La senyora López Ramón:

La senyora presidenta:

Molt bé. Doncs, per a contestar la pregunta, té la paraula el senyor secretari autonòmic de Justícia, el senyor Gastaldi.

El senyor secretari autonòmic de Justícia:

La senyora presidenta:

Moltíssimes gràcies, senyor Gastaldi.

Té la paraula per a la rèplica, per quatre minuts, cinquanta–quatre, la senyora López.

La senyora López Ramón:

La senyora presidenta:

Moltes gràcies, senyora López.

Té la paraula per quatre minuts i dos segons el senyor Gastaldi.

El senyor secretari autonòmic de Justícia:

La senyora presidenta:

Moltes gràcies, senyor secretari autonòmic.

Si estan vostés d’acord, jo crec que hem acabat l’ordre del dia. I jo crec que ara toca alçar la sessió, ¿no? Correcte.

Moltíssimes gràcies a tots i a totes.

(S’alça la reunió a les 11 hores i 36 minuts)

