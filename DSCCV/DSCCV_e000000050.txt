Comissió d'Indústria, Comerç i Turisme celebrada el dia 25 de juny de 2003. Comença la reunió a les 12 hores i 34 minuts, sota la presidència de la Excel·lent Senyora Vicepresidenta Primera Rosa María Barrieras Mombrú. Reunió número 1.

Sessió constitutiva de la Comissió d'Indústria,

Comerç i Turisme.

La senyora vicepresidenta primera de les Corts:

Iniciem la sessió constitutiva de la Comissió d'Indústria, Comerç i Turisme.

La Mesa de les Corts Valencianes, en escrits números 251, 346 i 397, ha tingut coneixement de l'adscripció a aquesta comissió dels il·lustres diputats i diputades del Grup Parlamentari Popular Amparo Sancho Vicente, Jaime Mundo Albero, Alejandra Climent Jordá, Mónica Lorente Ramón, José Luis Ramírez Sorribes, Ana Encabo Balbín, Eduardo Ovejera Adelantado, Carlos González Cepeda.

I pel Grup Parlamentari Esquerra Unida-Els Verds-Esquerra Valenciana: Entesa, Joan Ribó i Canut.

Es procedeix a l'elecció de la Mesa de la Comissió, de conformitat amb el que estableix l'article 39 del reglament de les Corts Valencianes el text del qual és el següent:

"1. Les comissions, amb les excepcions que s'estableixen en aquest reglament, elegeixen, entre els membres d'aquestes, una mesa composta per un president o presidenta, un vicepresident o vicepresidenta i un secretari o secretària.

2. Per a l'elecció del president o presidenta, cada diputat o diputada escriurà un sol nom en la papereta, i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots.

3. El vicepresident o vicepresidenta i el secretari o secretària s'elegiran simultàniament. Cada diputat o diputada escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària els qui per ordre correlatiu obtinguen el major nombre de vots. En cas d'empat, resultarà elegit el candidat que pertanya a la llista electoral més votada. "

Procedirem seguidament a l'elecció del president o presidenta de la comissió d'acord amb el que estableix l'article 39. 2 del Reglament de les Corts Valencianes.

Per tant, senyora secretària, si vol procedir.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Moltes gràcies, senyora secretària.

Procedirem a l'escrutini.

(La senyora vicepresidenta primera procedix a l'escrutini)

Per tant, per 8 vots d'Amparo Sancho i 7 en blanc, queda proclamada la senyora Amparo Sancho com a presidenta de la comissió.

Ara hi ha la votació de vicepresident o vicepresidenta i secretari o secretària, d'acord amb el que estableix l'article 39. 3 del Reglament de les Corts Valencianes. Cada diputat escriurà un sol nom en la papereta i resultaran elegits, respectivament, vicepresident o vicepresidenta i secretari o secretària els qui per orde correlatiu obtinguen el major nombre de vots.

Per tant, si vol procedir, senyora secretària. Gràcies.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Bé, procedirem a l'escrutini per a vicepresident o vicepresidenta i secretari o secretària.

(La senyora vicepresidenta primera procedix a l'escrutini)

Per 8 vots a favor de Jaime Mundo, 6 a favor de María Dolores Gay i 1 vot en blanc, queda proclamat el senyor Jaime Mundo com a vicepresident de la comissió i la senyora Lola Gay com a secretària.

Per tant, junt amb la presidenta, que és la senyora Amparo Sancho, els pregaria que prengueren possessió de la Mesa, i moltes gràcies.

(Les senyores diputades i el senyor diputat que han estat elegits ocupen el seu lloc en la Mesa de la comissió)

(Ocupa la presidència la il·lustre diputada Amparo Sancho Vicente)

La senyora presidenta:

S'alça la sessió.

(S'alça la sessió a les 12 hores i 42 minuts)

