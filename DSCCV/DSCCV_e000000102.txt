Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori, com és el cas de la comarca de la Ribera, el temps i les conseqüències per al consum humà d'aigua contaminada, en especial l'afectació a les embarassades i xiquets realitzada el dia 13 d'octubre de 2016. Comença la reunió a les 16 hores i 8 minuts. Presideix la diputada senyora Graciela Noemí Ferrer Matvieychuc. Reunió número 3.

La senyora presidenta:

Anem a donar començament a aquesta sessió de la Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori, com és el cas de la comarca de la Ribera, el temps i les conseqüències per al consum humà d'aigua contaminada, en especial l'afectació d'embarassades i xiquets. D'ara endavant l'anomenarem com la comissió d'investigació d'aqüífers, si vos sembla bé, per a no repetir tot l'extens títol que li hem donat a aquesta comissió.

En primer lloc, li demane a la senyora secretària, per favor, que verifique si hi ha quòrum.

(La secretària passa llista per tal de comprovar si hi ha quòrum)

Per a començar, si tots els diputats i diputades estan d'acord en aprovar l'acta de la reunió anterior? Si no hi ha cap manifestació de canvi que haja de fer-se? Sembla que s'aprova per assentiment.

Verificació de la documentació sol·licitada per la comissió i efectivament remesa a esta

La senyora presidenta:

I el segon punt de l'ordre del dia es referix a la verificació de la documentació sol·licitada per la comissió i, efectivament, remesa a aquesta. Trobareu en la documentació de la comissió, en la carpeta, que està el llistat que ha estat elaborat pels serveis jurídics de Les Corts en el qual se fa una relació de la documentació que s'ha demanat als diferents ens i administracions i la resposta que s'ha obtingut. La documentació que s'ha rebut si s'ha rebut una contestació i en les que no s'ha rebut cap mena de contestació.

En relació a la documentació, sols vull comentar-vos que se demanà la documentació que figurava en el pla de treball a la Confederació Hidrogràfica del Xúquer que, com sabeu, és la que té més extensió en el nostre territori i és la que més afectada està per l'ús d'aigües subterrànies per a consum de boca, s'envià el requeriment de documentació, ens contestaren bàsicament assenyalant alguns documents que són més generals que allò que demanàvem amb menys detalls d'allò que demanàvem, que estan disponibles en la pàgina web, estan els enllaços en la documentació que està en la bústia de la comissió. I des de la mesa de la comissió se tramità un nou escrit demanant una altra vegada a la confederació que ens donaren tota la informació que els havíem demanat. Tenint en compte, a més a més, que estem parlant d'informació ambiental i com a tal té un plus de subministrament actiu per part de les administracions.

El resultat d'aquesta gestió ha estat l'última carta que rebérem, crec que va ser a mitjans de setembre, en la qual ens diuen que la documentació que ens han remés és la que van a remetre i que es justifica en certa mesura dient que quan ens dirigírem inicialment a la confederació ho férem pel conducte del reglament de Les Corts i no parlant de la llei d'accés a la informació ambiental, amb la qual cosa la informació que tenim és la que hi ha i amb la qual haurem de treballar. I sí que serà en eixe cas molt interessant allò que puguen aportar els tècnics que vinguen de les confederacions per a fer els aclariments.

No sé si algun representant dels grups parlamentaris vol fer algun comentari?

Aprovació del calendari de les compareixences davant de la comissió

La senyora presidenta:

Si estem d'acord amb esta informació, passaríem al punt 3 de l'ordre del dia que és l'aprovació del calendari de les compareixences davant la comissió.

Hi ha un esborrany de calendari que teniu els portaveus dels grups parlamentaris amb una calendarització de les compareixences seguint un criteri bàsicament temàtic d'expertise per part de les persones que són convocades. El calendari s'ha ajustat al calendari de pressupostos perquè siga compatible i, a més a més, cada dia hi ha quatre compareixents amb la qual cosa es fa prou gestionable la seua execució.

Si tots els grups parlamentaris estan d'acord amb aquest calendari el sotmetrem a votació. (Remors) Si tots els grups. , procedim a la votació, si vos sembla bé? Val.

Vots a favor de l'aprovació d'aquest calendari? S'aprova per unanimitat. Moltes gràcies.

Respecte a la calendarització, com sabeu, nosaltres fem un calendari, però després està també la disponibilitat de les persones que són convocades amb la qual cosa des de la mesa proposem que s'acorde, per part d'aquesta comissió, que el termini de quinze dies per a realitzar les notificacions als compareixents davant aquesta comissió es puguen reduir fins a tres dies, de tal manera que en cas que alguna persona no poguera vindre es poguera convocar a un altra amb un termini inferior a quinze dies per a poder anar complint amb el calendari i poder menejar algunes persones en cas de necessitat.

Evidentment, els canvis que es facen immediatament es notificaran a tots els grups parlamentaris, perquè evidentment els grups parlamentaris han de preparar-se les seues intervencions i la preparació de les compareixences.

Si vos sembla bé, si voleu dir alguna cosa donem un torn de un parell de minuts i, si no, podem sotmetre-ho a votació.

El senyor Navarro Caballero:

La senyor Tormo Moratalla:

La senyora presidenta:

En principi la idea seria començar pel matí, fer-ho pel matí i, si estem d'acord tots els grups parlamentaris, seria convenient començar prompte, si podem començar a les nou o a les nou i mitja del matí millor que si comencem a les deu i mitja. Això… (Remors)

Igual podien ser tres pel matí i una per la vesprada. (Remors) Comencem a les deu? Val. Tots els grups estan d'acord en començar les deu.

I respecte al que acabe de comentar de l'acurtament del termini de convocatòria, ¿tots els grups parlamentari estan d'acord? Val. Aprovat per assentiment.

També anunciar-vos que se demanarà una ampliació del termini d'aquesta comissió per a l'elaboració del dictamen de la comissió perquè, com sabeu, les dates és materialment impossible acabar el 30 de novembre. I no sé si algun grup parlamentari o representant de grup parlamentari vol fer algun tipus d'aportació o comentari o alguna cosa que crega convenient tindre en compte de cara a l'organització de les compareixences; si no, donem per finalitzada la sessió i començarem a treballar i a reunir-nos el proper 8 de novembre.

Moltes gràcies.

(S'alça la reunió a les 16 hores i 21 minuts)

