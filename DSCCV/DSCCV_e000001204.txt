Comissió de Política Social i Ocupació realitzada el dia 26 d'octubre de 2021. Comença la reunió a les 10 hores i 36 minuts. Presideix la diputada senyora Cristina Rodríguez Armigen. Reunió número 15.

La senyora presidenta:

(La senyora secretària passa llista per tal de comprovar si hi ha quòrum)

Compareixença de la vicepresidenta del Consell i consellera d'Igualtat i Polítiques Inclusives, senyora Mónica Oltra Jarque, per a retre compte de la situació actual de les residències de majors després de la cinquena onada de contagis de COVID-19, sol·licitada pel Grup Parlamentari Popular (RE número 40. 308)

La senyora presidenta:

La senyora vicepresidenta del Consell i consellera d'Igualtat i Polítiques Inclusives:

Gràcies, presidenta.

Bon dia, senyories.

Comparec, de nou, en esta Comissió de Política Social i Ocupació, ara ja una altra vegada en la sala de comissió que estem més a prop, encara que amb tota la prudència, per donar compte de la gestió realitzada per la Vicepresidència i Conselleria d'Igualtat i Polítiques Inclusives en els centres de persones majors i de diversitat funcional i salut mental, respecte de les onades patides per la pandèmia sanitària de la COVID-19, en atenció a les sol·licituds presentades.

D'igual manera que vaig fer en altres compareixences i intervencions, reitere, en primer lloc, l'agraïment a totes i cadascuna de les persones que treballen en serveis socials de la Comunitat Valenciana, en el seu treball diari, esforç i generositat. I vull mostrar també, de nou, el meu condol per les 7. 801 valencianes i valencians morts a causa del coronavirus, de les quals 1. 768 eren persones majors que vivien en centres residencials.

Senyories, com ja és sabut, des del mes de març de 2020, estem vivint una situació inèdita a què hem hagut d'acostumar-nos establint noves actuacions, formes de comportament adaptades i normes que regulen la realitat per preservar la vida enfront de l'extrema vulnerabilitat i fragilitat demostrada. Hem pogut comprovar la importància de mantindre uns serveis públics potents i robustos que actuen de manera ràpida i efectiva i que possibiliten un estat fort i pròxim que atenga les necessitats de les persones. Junt amb les primeres actuacions per protegir els col·lectius més vulnerables, atendre les persones afectades i mantindre íntegrament la prestació dels serveis, donar resposta a situacions de vulnerabilitat generades per la pandèmia i evitar, en la mesura que fóra possible, que l'emergència sanitària es convertira en una emergència social, hem hagut d'aprendre a sortejar les diferents onades amb què la pandèmia ens ha colpejat i encara continua fent-ho.

Si en anteriors compareixences em vaig centrar en una explicació contextualitzada de les accions dutes a terme des de l'inici de la pandèmia, en esta, i com a resposta a les seues peticions, em centraré en les onades patides des d'aleshores.

Com vostés saben, la tercera onada va ser especialment virulenta en tota la Comunitat Valenciana. Durant el mes de gener de 2021 vam acumular un terç del total de persones hospitalitzades des del començament de la pandèmia. Més de catorze mil persones van ser ingressades i més de mil cinc-centes van passar per la UCI. Evidentment, els efectes en els centres residencials, principalment de persones majors, del sistema públic valencià de serveis socials, també van ser dramàtics. Durant eixos mesos es van concentrar quasi el 50 % del total dels contagis que s'han produït des de l'inici de la pandèmia fins al passat 15 d'octubre. La virulència d'eixa onada s'expressa sobretot en el nombre de defuncions en centres de persones majors: vàrem passar de 211 al setembre de 2020 a 313 al desembre, i a 532 al gener de 2021. A partir d'eixe moment, van començar a baixar de manera progressiva i ràpida, al febrer van faltar 269 persones majors, 181 al març, i 151 a l'abril.

Als inicis de l'onada, durant l'última setmana de l'any 2020, les residències de persones majors de diversitat funcional i d'infància van notificar 57 defuncions, 323 contagis entre persones residents, i 140 entre els professionals que les atenen. Estes variables es van disparar després de Nadal, durant el pic de la tercera onada a la Comunitat Valenciana. Així, entre el 23 i el 30 de gener van morir 148 persones en residències i va haver-hi 1. 497 contagiades; a més, 512 treballadores van resultar també contagiades. La situació va començar a canviar significativament a mesura que anava avançant el procés de vacunació; així, a partir de l'última setmana de gener, i fins al 16 de març, els contagis van caure un 95 %. En concret, la disminució va ser del 96 % entre les persones residents en centres sociosanitaris i del 91 % entre les treballadores, i les defuncions van baixar un 83 %.

Era evident que la vacunació podia i estava canviant la situació radicalment, per això era tan decisiu que el procés de vacunació fóra ràpid i eficient, i eixe era el repte. El procés de vacunació va començar en les residències de persones majors en plenes festes nadalenques de 2020, en un moment on s'incrementava el nombre de brots. En este marc s'aprova la Resolució de 5 de gener de 2021, per la qual s'establix el pla d'actuació en les residències de persones majors en situació de dependència, els centres de dia, les vivendes tutelades, els CEAM, CIM, i centres assimilats de la Comunitat Valenciana. Amb esta resolució es pretén adaptar la normativa a la situació del moment, fixant les mesures en funció dels nivells d'alerta de cada territori.

El pic de contagis es dona en la tercera setmana de gener, on s'arriben a comptabilitzar fins a 1. 299 casos en residents. Esta xifra s'havia reduït a quasi un terç tres setmanes després. Durant la segona setmana de febrer, per exemple, es van comptabilitzar només 472 nous contagis. Esta mateixa reducció també s'han anat produint entre personal treballador; així, la xifra descendia de 380 persones contagiades la tercera setmana de gener a 124 la segona setmana del mateix mes. El nombre de contagis continua descendint, de tal forma que el dia 1 de juny n'hi havia tres brots actius amb només set residents i dos treballadores contagiades.

En tres mesos escassos, des del 27 de desembre de 2020 fins a 29 de març de 2021, vam completar el procés de vacunació, tot i que la majoria de centres van ser vacunats durant les primeres setmanes. De fet, el 16 de febrer, és a dir, un mes i mig després de començar la vacunació, i d'acord amb la informació proporcionada pels mateixos centres de persones majors, el nombre de persones residents que comptàrem amb la primera dosi de la vacuna ja era del 71,24 %, i, amb la segona dosi, el 55,26 %. El percentatge de persones treballadores d'estos centres amb la primera dosi era del 81,25 %, i, amb la segona, del 65,28 %. De la resta de persones treballadores, un 7,25 % havien rebutjat vacunar-se i un 3,68 % no s'havien vacunat per motius mèdics o alguna altra causa justificada. El 23 del mateix mes, una setmana després, el percentatge de residents amb una dosi ja era del 73,4 %, i, amb la segona dosi, del 59,22 %. Les treballadores amb una dosi arribaven al 85,66 %, i, amb la segona, el 69,53 %. Com poden vore, un ritme molt accelerat que, a més, comptava amb totes les exigències requerides per les normes sanitàries.

Pel que fa als centres de dia de persones majors, a data 23 de febrer de 2021, el percentatge de persones usuàries amb una dosi era del 64,90 %, i, amb la segona dosi, el 5,51 %. Les persones treballadores amb la primera dosi eren del 85,51 %, i, amb la segona, el 15,56 %. I el 7 d'abril de 2021, el percentatge de persones residents en centres residencials de majors amb pauta completa era del 93,26 %, i de persones treballadores amb pauta completa del 93,67 %.

Pel que fa a les residències de persones amb diversitat funcional i problemes de salut mental, el procés de vacunació va començar també a finals de desembre de 2020, i es va donar per acabat el 29 de març de 2021 en centres residencials.

En els centres d'atenció diürna, el procés de vacunació s'ha dut a terme com en el de la població general.

El 26 de febrer de 2021, el percentatge de persones de centres residencials amb la primera dosi de la vacuna era del 89,45 %, i, amb la segona dosi, del 70 %. Havien rebutjat la vacuna el 2,5 % d'usuaris i usuàries, i no havien sigut vacunades per motius mèdics el 2,66 %. Les treballadores vacunades amb la primera dosi representaven el 81,7 %, i, amb la segona, el 67,1 %.

En els centres d'atenció diürna, en la mateixa data, havien sigut vacunades amb la primera dosi el 14,84 % de les persones usuàries, i, amb la segona, el 4,19 %, i havien rebutjat vacunar-se el 3,5 % i no s'havien vacunat per motius mèdics el 0,8 %. Les treballadores vacunades amb la primera dosi representaven el 55,85 % del total, i, amb la segona dosi, el 25,45 %.

Per departaments. A data 7 d'abril de 2021, en els centres residencials, el 94,91 % de les persones residents i el 92,37 % de les persones treballadores estaven vacunades. A 5 d'octubre de 2021, en els centres residencials, el percentatge de persones usuàries vacunades amb pauta completa és del 99,30 i les que han rebutjat vacunar-se representen el 0,7 %.

En els centres d'atenció diürna, les persones usuàries vacunades amb la primera dosi són el 82,65 %, i, amb la segona, el 86,44 %. Han rebutjat vacunar-se el 2,1 %. El total de treballadores vacunades amb pauta completa és del 91,7 %.

Respecte de les persones treballadores no vacunades que representen un 1,99 % sobre el total del personal actiu, de la mateixa manera que en els centres residencials de persones majors, la majoria no són personal d'atenció directa, i els que sí ho són han sigut assignats a grups bambolla amb persones residents vacunats.

La vacunació ha sigut decisiva, sí, però també ha anat acompanyada d'uns altres elements que han contribuït decisivament a fer més efectiva la lluita contra la pandèmia. Elements com l'operativitat efectiva dels plans de contingència, l'adaptació permanent de la normativa legal i dels protocols a l'evolució dels contagis o el coneixement de la resposta immunològica de les persones vacunades al virus, gràcies als estudis de seroconversió que s'han anat fent en els centres residencials.

L'administració hem hagut de respondre amb tots els instruments que tenim a l'abast. Les necessitats canviants derivades de la malaltia, adaptant protocols, modificant normativa, elaborant resolucions i donant instruccions amb un únic objectiu: salvar vides. La protecció de la salut pública i evitar contagis han sigut la guia d'actuació de totes les actuacions dutes a terme. Han sigut moltes les resolucions, instruccions i protocols que s'han dictat des de Vicepresidència. En alguna ocasió ha generat una atenció comprensible degut al volum d'instruccions i també a la dificultat d'aplicar-les amb urgència.

La situació ens ha forçat a treballar contrarellotge adaptant-nos a la realitat de cada moment, tant aquí per una banda en fer les normes com a qui les han hagut d'aplicar, estava la salut i la vida en joc. Però la resposta i l'esforç del personal als residents i als familiars, cal dir-ho, ha merescut la pena i és digne d'agraïment i de reconeixement.

El passat 8 d'abril dictàvem la resolució per la qual s'estableix el Pla d'actuació en les residències de persones majors dependents, en centres de dia, els habitatges tutelats i els CEAM, CIM i centres assimilats de la Comunitat Valenciana. L'objectiu d'esta resolució era adaptar la norma anterior, que era de 5 de gener, a la nova situació posterior a la vacuna. A eixos efectes es contemplen nous conceptes, com ara el de centre de vacunació completa, per als qui compten amb un percentatge igual o superior al 95 %, de persones professionals i usuàries vacunades o centres de vacunació incompleta quan el centre no arriba als paràmetres indicats.

El 25 de maig de 2021 van remetre una circular als centres i a la patronal respecte a la vacunació de les persones que havien de fer les substitucions per vacances per a facilitar-ne la vacunació amb antelació suficient. Es demanava a les direccions dels centres que planificaren les vacances i substitució del personal com més prompte millor i que es contactara amb el personal que havia de realitzar les substitucions, borses de treball o qualsevol altre mitjà habitual de cobertura i, en cas que no estiguera i volguera vacunar-se, recaptar-ne les dades personals i el consentiment de cessió. Només es tinguera complet tot el llistat de personal de substitucions que havia de ser vacunat, s'havia de fer arribar a la comissió departamental corresponent.

El 15 de juny de 2021 es va remetre una nova circular incidint en la correcta aplicació de la Resolució de 8 d'abril de 2021 pel que fa al règim de visites. Així s'indicava que en centres lliures de COVID-19, sense brot ni sospita de brot o amb brot tancat, el règim de visites s'havia de mantindre amb normalitat. La normalitat significava com a mínim la freqüència anterior a la pandèmia amb les mesures de seguretat que procediren. I la normalitat significava també afavorir les visites i no restringir-les en aquells moments en els quals les famílies o persones reunides, les persones properes, comptaven amb major disponibilitat per a efectuar-les, com són, per exemple, les vesprades, els caps de setmana o els dies festius. Cada centre era responsable d'analitzar la demanda plantejada i consensuar el dia i hora. Les condicions de la visita eren determinades per l'equip professional, intentant sempre adaptar-la a les necessitats i a les circumstàncies de la persona resident i, per tant, també les seues necessitats afectives i emocionals, i també la necessitat de descompressió postpandèmia.

D'altra banda, en l'àmbit de la diversitat funcional, vam dictar la Resolució de 8 d'abril per la qual s'establix el pla d'actuació en els centres i recursos dirigits a persones amb diversitat funcional o problemes de salut mental. L'objectiu de la resolució implicava també adaptar la normativa anterior de 5 de gener a la nova situació després de la vacunació. Igual que en el cas dels centres de persones majors, es va remetre a tots els centres i a la patronal una circular amb indicacions sobre les substitucions del personal a realitzar en vacances amb l'objectiu de facilitar la vacunació amb antelació suficient.

Els recorde, a més, que havíem instruït uns plans de contingència que les direccions dels centres havien de lliurar a la vicepresidència, de conformitat amb les indicacions i la guia de prevenció i control contra la COVID-19. Doncs bé, en relació a estos plans de contingència, a dia de hui tenim 317 plans de centres residencials de persones majors validats, 1 centre que no ha presentat el pla i 2 que no responen als requeriments de la conselleria.

Respecte dels centres de dia tenim 134 plans validats, 33 declaracions responsables de romandre tancats, 8 centres que no presenten plans de contingència i 9 centres que no responen als requeriments.

En relació a qui no ha respost als requeriments o no ha presentat Pla de contingència, el passat 1 d'octubre la Direcció General de Persones Majors va traslladar al servei d'inspecció la relació d'estos centres perquè es procedisca a realitzar les oportunes actuacions.

Quant als centres de diversitat funcional i de salut mental, els plans de contingència són els següents: centres d'atenció residencial, 81 plans validats, 3 no responen als requeriments; habitatges tutelats, 164 plans validats i 8 no responen als requeriments.

En centres d'atenció diürna, centres de dia i centres ocupacionals, 149 plans estan validats, 1 no respon als requeriments.

I en els centres d'atenció ambulatòria hi ha 58 plans validats en CAP, és a dir, tots els centres d'atenció primerenca, i 24 plans validats en CRIS, que també són tots i fan el cent per cent.

Com he indicat abans, la relació dels centres que no han donat resposta als requeriments es facilitarà al servei d'inspecció perquè procedisca a efectuar les accions corresponents.

Un altre element important en el control de la onada ha sigut el millor coneixement del comportament del virus de la COVID-19 en les persones vacunades que residixen en centres. Amb eixa finalitat, el 24 d'abril la Conselleria de Sanitat Universal i Salut Pública va iniciar un estudi de seroconversió en una mostra de 13 centres residencials de persones majors de la Comunitat Valenciana. El mostreig va seleccionar un total de 857 persones residents, aproximadament un 4 % dels residents de la Comunitat Valenciana, en 13 centres en 9 departaments de salut diferents: 3 residències a Castelló, 7 a Valencià i 3 a Alacant. Els objectius d'este estudi eren: conéixer la proporció de residents en centres sociosanitaris de la Comunitat Valenciana que han desenvolupat anticossos després de l'administració de la pauta de vacunació completa; conéixer les característiques immunològiques de residents que no seroconvertixen, així com establir si existix alguna associació entre les característiques demogràfiques, clíniques o biològiques i la no seroconversió; i monitorar la duració de la immunitat aportada per la vacunació completa en persones residents de centres sociosanitaris. Segons l'estudi, el 98,7 % de les persones que van formar part de la mostra ha desenvolupat anticossos, la qual cosa representa una resposta molt elevada i molt esperançadora.

Respecte a l'1,3, on no es van detectar anticossos, dos de cada tres persones, d'eixe 1,3, dos de cada tres persones sí que van desenvolupar un altre tipus d'immunitat, els limfòcits T específics contra la proteïna S del virus. És a dir, que també estaven protegits a través d'estes cèl·lules T, dos terços d'eixe 1,3 que no havia produït anticossos. Val?

Senyories, en este context de més coneixement del comportament del virus en les residències de vacunació quasi completa i d'instruments més adequats es va fer front a la quinta onada.

Com poden vore en la gràfica, en el total de centres residencials de persones majors amb diversitat funcional i altres el pic més alt de brots es va produir durant la segona setmana d'agost. S'observa que a finals del mes de juny, finals del mes de juny, comença haver un increment en el nombre de brots actius. I és el 9 d'agost, amb 72 brots, quan arribem al número més elevat. Jo abans havia donat alerta també de les aigües residuals, l'anàlisi de les aigües residuals.

A partir del 25 d'agost és quan els brots ja comencen a descendir a 48 i s'inicia una tendència clara a la baixa -ho veuen ahí, clarament- que es manté permanent fins ara.

A 21 d'octubre, no a dia de hui, però a 21 d'octubre, que són les últimes dades, els brots actius són 14, 11 en els centres de persones majors, i els brots tancats 196.

Òbviament, durant esta onada també hem realitzat un seguiment permanent dels centres amb brots oberts que ens permet disposar, entre d'altres coses, de les següents certeses. De tots els centres amb brots oberts, cap d'ells demana a la conselleria l'adopció de mesures addicionals. Tots els equips directius d'eixos centres es troben plenament operatius durant tot el temps, suspenent fins i tot les seues vacances. La major part de persones contagiades són asimptomàtiques. La majoria de les direccions d'estos centres compartixen la sensació d'incomoditat de les persones residents per un nou confinament i la inquietud de les seues famílies a les quals mantenen informades en tot moment. I de tots els centres amb brots, només en són 3 els intervinguts en G2 -G2 és vigilància més activa-, però els equips directius manifesten que les instruccions que reben de les autoritats sanitàries i que ells van implementant aporten tranquil·litat a les persones residents. Açò és el que se reporta des dels centres, val? I només es va detectar un incident en la residència de persones majors, amb un resident sense deterioració cognitiva que es negava a estar confinat i volia abandonar el centre, i que es va resoldre amb la intervenció de les autoritats sanitàries.

Senyories, com els he dit, el pic dels brots en residències de persones majors es registren el 9 d'agost amb 55 brots. De tots estos, en 44 centres el primer cas de COVID-19 s'havia detectat en alguna persona treballadora, i en els 15 restants el primer cas va ser alguna persona resident. És a dir, se seguix amb la tendència lògica, i és que el virus entra majoritàriament des de fora.

Pel que fa als centres residencials de persones majors intervinguts per les autoritats sanitàries, és el 25 d'agost quan es declara el primer brot en G2 en la residència Doña Rosa d'Alacant. El 2 de setembre es declara un brot en G2 en la residència DomusVi de Vila-real i el 3 de setembre es declara el brot en G2 en la residència La Carrasca, d'Oliva.

Pel que fa als brots en residències de diversitat funcional, se mantenen les mateixes tendències, però la corba en un peliu distinta. I salut mental, com es pot vore observant el gràfic, el pic de brots actius es va donar a finals de juliol, amb un pic de 14 brots actius. El major es dóna el 9 d'agost amb diversitat funcional, es dóna a finals de juliol. Cap d'ells eren G2.

Ja el 9 de setembre només quedaven dos brots actius i en total s'han tancat 26 brots durant el període que s'observa no es produïx cap defunció.

Des de principis de juliol comença a aparéixer un increment en el nombre de brots actius. El 23 de juliol hi ha 14 residències de persones amb diversitat funcional sobre el total de 68 en els centres de majors i diversitat funcional.

Ja en la setmana del 9 de setembre descendix a 2 brots, sobre un total de 48, mantenint-se esta xifra el 7 d'octubre, sobre un total de 12, en els centres de majors, infància i diversitat funcional.

Quan comencem a veure una evolució favorable dels brots a finals d'agost i durant els primers dies de setembre decidim reprendre les mesures d'alleujament. Així, el 7 de setembre els remetem el nou esborrany de la resolució als agents implicats: sindicats, patronal, consell de persones majors, plataformes en defensa de la llei de dependència, etcètera.

Després d'analitzar les aportacions fetes, el 14 de setembre vam publicar la nova resolució per la qual s'establix el Pla d'actuació en les residències de persones majors dependents, centres de dia, habitatges tutelats i els CEAM, CIM i centres assimilats de la Comunitat Valenciana en el context de crisi sanitària ocasionada per la COVID-19.

Esta resolució introduïx dos nous conceptes: residència amb alta cobertura de vacunació, quan més del 80 % de les persones usuàries i treballadores han rebut la pauta de vacunació completa; i residència amb baixa cobertura de vacunació, per davall d'eixe percentatge. Estes noves categoritzacions coexistixen amb els de centres regulació completa i incompleta, que teníem en la resolució anterior d'abril, incorporades, com dic, el 8 d'abril. D'esta manera les mesures estan molt més ajustades a la situació concreta de cada centre residencial i al nivell d'alerta del municipi en el qual se situa. Eixos nivells d'alerta són els que setmanalment informa la Direcció General de Salut Pública i Addiccions, són uns nivells d'alerta adaptats al sistema residencial i que traslladem immediatament a tots els centres per tal que facen efectives les mesures que corresponen sense cap dilació.

Com poden vore en este gràfic, la data on se situa el pic en què s'han detectat més brots en residències, que, com bé he dit, és durant la primera quinzena d'agost, coincidix amb el pic en el qual hi havia un major nombre de municipis amb nivell d'alerta 2, risc que instantani alt. Com veuen, esta és la quinta onada, eh? Veuen com…? O siga, la part…, és des de març, la quinta onada veuen com el nivell d'alerta coincidix amb l'apujada també, val? Per tant, és evident, demostra la repercussió de la situació de l'entorn local en la vida dels centres residencials. M'hauran sentit dir moltes voltes que les residències no són Fort Knox; per tant, hi ha una correlació directa entre el nivell d'alerta més alt i el nivell de contagis dins de les residències.

Senyories, quina ha segut la mortalitat en els centres residencials de persones majors en esta cinquena onada? La primera defunció es va produir l'11 d'agost en la residència de persones majors d'Alzira. Des d'eixe dia fins al 25 d'agost, és a dir, en només dos setmanes, el nombre de defuncions va ser de 15. A 21 d'octubre es va arribar a 37 sobre un total dels 1. 768 des de l'inici de la pandèmia. Açò representa el 2,09 % del total de persones que fatalment han mort des de l'inici de la pandèmia en totes les residències de majors, la qual cosa mostra clarament l'eficàcia de la vacunació.

I esta gràfica, que és crec que molt eloqüent i molt important, posa de manifest… Ahí tenen tres columnes: la roja correspon a les morts en residències de l'any 2019, és a dir, a l'any prepandèmia; la gris clara correspon a les morts en residències de 2020; i la negra o gris fosca, la negra, correspon a les morts en residències de l'any 2021, val? Ahí podem vore l'excés de mortalitat, perquè la columna roja ens dona la pauta de l'any prepandèmic, del 2019. És obvi que seria més interessant, probablement, tindre la sèrie del 2018 i 2017, però, bé, anirem també afegint eixes sèries; però ací vostés ja, amb la sèrie roja, tenen el 2019 i poden comparar molt bé on estan els pics de defuncions.

Aleshores, tenim el pic que corresponen amb la primera onada de la pandèmia, març-abril 2020, que és el gris clar més alt que tenen en la quarta columna, amb 511 defuncions en abril i 367 en març. I, després, tenen el que va de desembre a gener del 2021, que ja és el negre, on tenim, en gener, els 532 i, en febrer, 269, però ja ahí està estabilitzat pràcticament a les defuncions del 2019. Però en desembre sí que tenim el pic del 2020 en 312; si el veuen, el gris clar, val? La tercera onada correspon a l'última columna, el gris clar, i la primera el gris fosc o el negre. I, com veuen, després del procés de vacunació, es pot observar que es produïx un descens significatiu de defuncions, arribant, només en pocs mesos, a valors inferiors a 2019, fins i tot, per exemple, en juliol hi ha un nivell de defunció fins i tot inferior al de 2019, al prepandèmic, val? ; així es veuen març, abril i juliol de 2021. No obstant això, a l'agost sí que hi ha eixe xicotet repunt, que correspon a la quinta onada que els acabe d'explicar, amb eixes 37 defuncions.

La taxa de letalitat, en esta cinquena onada, se situa en un 6,97 %, 531 persones residents contagiats i 37 mortes, enfront del 16,86 %, des que va iniciar la pandèmia, que són 10. 487 persones residents contagiades i 1. 768, malauradament, mortes. Ahí tenen també la incidència que la vacunació ha tingut en la letalitat.

En l'àmbit del personal treballador que no s'ha vacunat, només s'ha produït un incident a destacar. En una residència de persones majors es va obrir un expedient informatiu a dos treballadores no vacunades per no voler fer-se les proves d'antígens. Una d'elles va desistir de la negativa, després d'obrir-se l'expedient, i l'altra va sol·licitar la baixa voluntària en el seu lloc de treball. La realització d'estes proves d'antígens a les persones treballadores està prescrita pel document tècnic del ministeri de sanitat, anomenat «Adaptació de les mesures en residències de majors i altres centres de serveis socials de caràcter residencial, en un context d'alta transmissió comunitària» i pel document de la Conselleria de Sanitat Universal i Salut Pública, denominat «Actuacions per a la prevenció i control davant la COVID-19». En estos documents s'indica que les persones treballadores que rebutgen la vacuna o que no hagen completat la vacunació hauran de sotmetre's a control de temperatura diària, proves diagnòstiques d'infecció activa de manera regular, mínim dos vegades per setmana, i d'esta manera es pot avaluar el risc per a tercers i valorar si és procedent el canvi de lloc de treball.

D'altra banda, cal dir que, juntament amb totes estes actuacions, hem mantingut un continuat i estret contacte amb totes les persones, entitats i organismes implicats, i hem estat proveint de manera continuada, des de la segona quinzena de març, el material de protecció. Tot este material que vam estar proveint també, òbviament, se complementava amb el que ha estat proveint i està proveint la Conselleria de Sanitat Universal i Salut Pública.

Senyories, fa sis anys vam iniciar un camí per construir un sistema de serveis socials públics que superara situacions cronificades durant diversos lustres. Gràcies a esta aposta, hem pogut afrontar esta pandèmia en millor situació que abans de l'aprovació de la llei de serveis socials inclusius, que suposa un veritable canvi de paradigma. La construcció del sistema que s'ha iniciat, amb un nou model de finançament dels serveis socials d'atenció primària, ha significat 92,9 milions d'euros per a la contractació d'equips d'atenció primària bàsica, entre la conselleria i les diputacions, que, a més, ha permés la contractació de 3. 113 professionals essencials en la situació sanitària i econòmica que patim.

Just la setmana passada, incorporàvem un nou marc jurídic per a desenvolupar la llei, a través de la futura aprovació de tres decrets: el decret de tipologies de centres, serveis i programes de serveis socials i la seua ordenació dins de l'estructura funcional, territorial i competencial del sistema públic valencià de serveis socials; el decret del consell valencià d'inclusió i drets socials, els consells locals i zonals d'inclusió, l'òrgan de concertació i l'observatori del sistema públic valencià de serveis socials; i el decret dels comités d'ètica del sistema públic valencià de serveis socials. Estos tres decrets se sumaran als ja aprovats: el Decret 59/2019, d'ordenació del sistema públic valencià dels serveis socials; el Decret 38/2020, de coordinació i finançament de l'atenció primària en serveis socials; i el Decret 34/2021, del mapa dels serveis socials de la Comunitat Valenciana, que signifiquen la consolidació del sistema públic valencià de serveis socials.

Vull anar finalitzant, senyories, indicant-los que, en relació a la tercera dosi de la vacuna, el passat 21 de setembre els diferents departaments de salut de la Comunitat Valenciana van contactar amb els centres residencials de persones majors per posar a la seua disposició una tercera dosi de la vacuna Pfizer. Per a poder rebre esta tercera dosi, és necessari que haja transcorregut un mínim de sis mesos des de la inoculació de la segona. Ara, a diferència de les anteriors inoculacions, els responsables d'efectuar-la són les persones treballadores sanitàries dels centres residencials. A hores d'ara s'ha completat la vacunació amb les terceres dosis en la totalitat dels centres residencials de persones majors de la Comunitat Valenciana, excepte en dos, que estan pendents que es tanque un brot de coronavirus. Així, en total, s'han inoculat 20. 778 dosis addicionals, amb la qual cosa més del 87,23 % de les persones residents ja tenen eixa pauta.

A les persones pendents de rebre la dosi addicional, per no complir encara la condició d'haver passat als sis mesos o per la finalització recent de brots actius en els seus centres residencials, se'ls oferirà de nou la vacunació, una vegada s'haja complit el període mínim o el tancament definitiu del brot en el seu centre.

Senyories, encara queda per superar esta maleïda pandèmia. La prudència i el seguiment de les recomanacions sanitàries continua sent imprescindible, però la confiança en la ciència i la investigació i l'existència d'uns serveis públics potents i pròxims i el treball diari i humà de tantes i tants treballadores i treballadors essencials posaran a ratlla esta malaltia. I, mentrestant, comptem amb el suport de la ciutadania, les persones professionals dels serveis socials i sanitaris, personal investigador i científic, usuàries dels serveis socials, ciutadania responsable i també, com no? , el suport que demane a vostés, un suport i una unitat que servix d'espill al conjunt de la societat valenciana, perquè la societat valenciana, en esta lluita compartida amb la resta de la ciutadania europea i mundial, estem aprenent d'esta situació i sabrem aplicar les lliçons apreses.

Moltes gràcies per la seua atenció.

La senyora presidenta:

La senyora Quiles Bailén:

La senyora presidenta:

La senyora Bastidas Bono:

La senyora presidenta:

La senyora Gabarda Ortín:

Todo eso son cuestiones que me preocupan porque, como hemos dicho, los mayores, nuestros mayores, llevan dieciocho meses o más de dieciocho meses ya con restricciones para ver a sus familiares y para sus encuentros sociales, que les hacen mucho bien en su día a día.

La senyora presidenta:

La senyora Turiel Mollá:

Escuchando su intervención, señora Oltra, vicepresidenta del Consell y consellera de Igualdad y Políticas Inclusivas, y siendo conscientes de la situación real y actual de las residencias de mayores en esta quinta ola, desde Vox seguimos teniendo clara nuestra postura y es que las personas mayores deben tener un trato exquisito, pues, parece que se les olvida todo lo que han hecho por nosotros nuestros mayores. Nosotros vamos a seguir defendiendo sus derechos y no nos vamos a cansar de pedir lo que se merecen. En el caso de las residencias, debemos exigirle, señora Oltra, que demuestre de verdad el apoyo que realmente ellas merecen.

La senyora presidenta:

La senyora Turiel Mollá:

La senyora presidenta:

La senyora Turiel Mollá:

La senyora presidenta:

La senyora Turiel Mollá:

La senyora presidenta:

La senyora Gómez Santos:

La senyora presidenta:

La senyora Gómez Santos:

La senyora presidenta:

El senyor Esteve Aparicio:

Moltes gràcies, senyora presidenta.

Moltes gràcies, senyora vicepresidenta, hui consellera més que vicepresidenta, per comparéixer ací.

Hi ha qui s'atrevix a dir que ha estat desapareguda. I resulta que des de març de 2020 vosté ha vingut a esta seu de les Corts 13 vegades. 13 vegades, jo crec que és una cosa a posar en valor. Ha estat quatre vegades en comissió, set vegades en ple, dos vegades en Diputació Permanent, a banda de preguntes orals, etcètera. Jo crec que si això és una desaparició, hauríem de vore com parlar dels anteriors consellers i conselleres de l'etapa del Partit Popular.

Jo crec que avui posem en valor, amb tot el dolor del cor, però hem de posar en valor una gestió protectora que ha funcionat davant d'una pandèmia que ens assolit, que ens ha passat per damunt. Jo estic molt orgullós de la gestió protectora que ha fet el meu govern del Botànic i, en especial, la seua conselleria.

Puntualitzant en les qüestions que vosté ha parlat, jo crec que l'èxit de coordinació de la vacunació també s'ha de posar en valor. Ha intervingut salut pública, la seua conselleria i el seu personal, i fins i tot el personal de residències, tant públiques com privades, el personal d'infermeria, que ha fet que l'èxit de vacunació siga real, siga possible. I amb açò ho hem aconseguit, disminuir els contagis, baixar fins i tot a la meitat la taxa de mortalitat, amb l'esperança que l'evidència científica diu que la tercera dosi encara millorarà més la nostra capacitat de resistir el virus.

I torne a parlar de la gestió protectora. I parle de la gestió protectora front de la gestió de fer-se canyes, que és la que ha defensat la dreta, les dretes. Hem de lamentar… hem de lamentar 1. 768 defuncions en residències de majors.

Sabem -i vosté ho ha dit- que l'evolució de la pandèmia fora, per dir-ho d'alguna manera, ha afectat igualment a les residències -no són Fort Knox, no són búnquers-. I vosté ha assenyalat molt clarament el pic de gener de 2021. Quina llàstima que quan vosté deia que havíem de protegir-nos més encara no férem cas. Quina llàstima. Quantes vides podrien haver-se salvat? , que preguntava una senyora diputada. Jo li vaig a donar una xifra. Mirant i ajustant la població entre la Comunitat de Madrid i el nostre territori, resulta que la gestió de fer-se canyes haguera suposat ací 3. 000 defuncions més, 3. 000 defuncions més en residències. Quantes vides més podrien haver-se salvat, no; quantes vides s'han salvat per fer una gestió protectora.

I açò era la senyora Ayuso, que deia que no tenia competències, que les competències eren d'uns altres, que se les espolsava, mentres vosté venia ací tretze vegades a donar compte de la seua responsabilitat, de les seues competències. I resulta que esta persona, que no tenia cap competència, ara ha d'indemnitzar les residències privades amb més d'un milió d'euros per la gestió de fer-se canyes.

Mire, i no només no només vaig a posar en valor la gestió protectora que ha fet, sinó que, a més de fer açò, la seua conselleria no ha abandonat la resta del treball i ha continuat liderant el procés d'inclusió de persones en el sistema de la dependència, augmentant la quantitat de persones ateses, mentres en altres autonomies no només no augmentaven, sinó que disminuïen. Això és un esforç que s'ha de posar en valor.

I vosté ho ha dit també: han continuat el desenvolupament de la llei de serveis socials inclusius, parlant d'ordenació, de participació i d'ètica, aprovant o plantejant tres esborranys de nous decrets i normativa. I han treballat, s'han deixat cada gota de suor per a intentar que la renda valenciana d'inclusió i l'ingrés mínim vital s'harmonitzen definitivament.

Mire, la pandèmia no s'ha acabat, però jo preferisc aquesta gestió protectora del Botànic i seua que la de fer-se les canyes.

Moltes gràcies.

La senyora presidenta:

La senyora Soler Azorín:

Benvinguda, consellera.

Moltes gràcies per totes les dades que ha donat.

I jo volia fer una reflexió en veu alta, perquè crec que si alguna cosa ens ha mostrat la pandèmia, malgrat que ho he dit moltes voltes ací, és que ha posat cara a cara la vulnerabilitat de molts col·lectius aquesta pandèmia que abans no era tan evident i ens ha demostrat a tots que tots podem ser vulnerables i que per primera volta és una cosa global.

I jo crec que, davant d'eixa globalitat…, llegia un llibre l'altre dia d'Adela Cortina, que es dia ètica cosmopolita en temps de pandèmia, i dia una cosa aixina com que un govern que realment treballa pels ciutadans i complix els objectius és aquell que es preocupa per la gent més vulnerable, que equipara…, i jo crec que dins del que s'ha pogut, en el terratrèmol que tots sabem que va suposar la COVID, este govern ha tractat de fer això i ha protegit els majors, malgrat òbviament les persones que van morir i que a tots ens haguera agradat que no haguera passat lògicament, perquè és duríssim, perquè un poc se'ns va a tots.

Però vull dir, s'ha fet un gran esforç per a protegir els més vulnerables. I crec…, ja sé que vaig contracorrent, però crec que es fa bé obrint poc a poc les restriccions, però no obrir-les de colp, perquè és molt important, fins que tinguen tots tercera dosi, continuar treballant per la protecció, perquè al final els més vulnerables són els que més patixen eixe tipus de situacions.

I dir-li que si és molt important les persones que viuen en residències, per això també és molt important les persones que podran fer-ho, esperem en un temps pel pla Convivint, amb el nou model de residències, que esperen facilitarà molt més la convivència en un altre tipus de vivenda que farà més fàcil, si venen pandèmies d'aquest tipus, que eixe tipus de qüestions no es repetisquen.

Per tot això, li done les gràcies per la compareixença i confiem que amb la tercera dosi de vacunació siguem millorant i els més vulnerables deixem de ser-ho tant, com els avis, davant de la pandèmia.

Moltes gràcies.

La senyora presidenta:

La senyora vicepresidenta del Consell i consellera d'Igualtat i Polítiques Inclusives:

Gràcies, senyora presidenta.

Gràcies a tots els grups per les seues aportacions i reflexions, i, bé, intentaré contestar a tot el que les seues senyories han plantejat.

Senyora Quiles, vosté plantejava algunes situacions que -crec- són adients, preguntava pel tema de les proves diagnòstiques. Mire, en la resolució… no sé d'on s'ha tret que s'eliminava la necessitat de PCR a la tornada de vacances o la incorporació del nou personal perquè que està en la Resolució del 8 d'abril, i està, a més, com a tal, com a PCR. És de veres que, després, en alguns altres textos s'ha substituït «PCR» per «proves diagnòstiques» perquè, en acabant, des de la Conselleria de Sanitat Universal i Salut Pública preferien la l'expressió «proves diagnòstiques» perquè no sempre ha de ser una PCR i, al final, són les autoritats sanitàries les que han de decidir quin tipus de prova diagnòstica es fa a quin perfil; però és que en la Resolució del 8 d'abril es diu literalment que a la tornada de vacances o a les noves incorporacions -diu-, «con setenta y dos horas de antelación, como máximo, previamente a su incorporación, de una PCR a las persones trabajadores o personas en prácticas que se incorporen». Ho diu literalment. Aleshores, això no és no està exonerat.

I, després, també n'hi ha una sèrie de protocols i n'hi ha una sèrie d'instruccions tant del ministeri com de la Conselleria de Sanitat Universal i Salut Pública, el del 5 de maig en concret, que diu «que als treballadors no vacunats en centres residencials de persones majors, i amb discapacitat, i centres de dia integrats se'ls realitzarà una prova PCR, quan regressen dels sues permisos, o quan s'hi incorporen nous», i la de 17 d'agost també diu que, a més, es faran una PDIA dos vegades a la setmana. Perquè, a més, el document del ministeri de 15 de març també deia que els cribratges periòdics a les persones vacunades estava desaconsellat, val? , però sí la PDIA després de períodes vacacionals o altres absències prolongades. Per tant estava en tota la normativa, tant la del ministeri, com la de la Conselleria de Sanitat Universal i Salut Pública, com la resolució de la Conselleria d'Igualtat i Polítiques Inclusives.

Em diu vosté que alguns centres no complixen i posa un exemple a Alacant, els centres de majors d'Alacant. Efectivament, efectivament, incomplint la normativa, l'Ajuntament d'Alacant manté tancats eixos centres. Vosté s'ho pregunta, jo també, per què mantenen tancats eixos centres? Perquè la normativa de la Conselleria d'Igualtat i Polítiques Inclusives diu que s'òbriguen, que són eixos centres de persones majors, que no són residències, òbviament, sinó que són els centres d'envelliment actiu, són els centres especialitzats d'atenció a persones majors, són els centres municipals, etcètera, i són competència de l'ajuntament. Per què estan tancats? Doncs això haurà de preguntar-li-ho vosté al govern de l'Ajuntament d'Alacant, del qual, per cert, el seu partit forma part, i hauran de preguntar si és que és una qüestió de no voler posar personal a la porta, que això sí, controls a les entrades i a les eixides conforme a normativa. A la millor és això. Però vostés estan en el govern municipal, interesse's perquè jo estic igual de preocupada que vosté.

Després, m'ha preguntat sobre les noves places… igual no li ha arribat encara, acaba de firmar la resposta que m'ha fet vosté per escrit sobre este mateix tema; aleshores, ara mateix, en el cap el nombre exacte no el tinc, però sí que al voltant de cinc-centes places ja s'han posat en el concert, en el tercer sector a disposició; el de 7. 000 places té un augment de 1. 500, la licitació que està en marxa, que està tramitant-se, estic ara parlant-li amb números aproximats, en la resposta escrita té vosté els números exactes, però, més o menys, val? D'eixes 7. 000 places, 1. 500 seran de noves, altres són renovacions, i després també algunes que s'havien ja licitat s'han quedat desertes. Però, vaja! , té tots els números, en concret, en la resposta escrita que jo ja li he fet.

A veure, respecte de les pagues extraordinàries al personal sociosanitari, i això ho ha plantejat vosté i ho ha plantejat, també, crec que la senyora Bastidas, i ho ha plantejat la diputada representant del grup Vox, està tot pagat, excepte dos persones que ha sigut un error i que s'està solucionant; però, al personal sociosanitari que havia de pagar les gratificacions la Conselleria d'Igualtat i Polítiques Inclusives està tot pagat, personal d'atenció directa, llevat de dos persones que ha hagut un error i s'està solucionant l'error, que a vegades passa, doncs, a vegades, una tramitació… doncs alguna cosa es perd pel camí, dos persones, però tota la resta està pagada. Estem parlant, òbviament, no només de la conselleria sinó també de l'IVASS, tot el que depén de la Conselleria d'Igualtat i Polítiques Inclusives.

Parlaven vostés també del tema de…, tant la senyora Bastidas com la senyora Quiles han fet referència a la reserva de places que se seguix mantenint en l'última resolució, que és reserva de places o possibilitat d'aïllament, eh? , no només és reserva de places perquè això s'ha mantingut sempre així, és o reserva de plaça o possibilitat d'aïllament immediat, i em pregunta la senyora Bastidas si és una qüestió comunista o d'ideologia, o etcètera. Mire, jo no sé a què obeïx eixa manera d'expressar-se, eixa agressivitat en tot, vull dir, no s'ha de ser sempre agressiu en tot, però la reserva de places obeïx a la necessitat d'aïllament de les persones que es contagien. Si després de vint mesos de pandèmia, les seues senyories encara no han comprés que quan hi ha un contagi fa falta aïllar, de veres que em preocupe, eh? , em preocupe. Si vostés encara no han entès el mecanisme del virus i que la primera protecció per a parar el contagi és el aïllament, doncs a la millor sí que m'he revisar açò que la pandèmia ens ha deixat un aprenentatge i ens ha fet persones més sàvies.

No sé què ha de vore açò amb la ideologia del comunisme, ha de vore amb la transmissió dels virus, és pura ciència! Cada volta sabem més de com funciona el virus; al juliol de l'any 2020 no sabíem que es transmetia… descobrirem que es transmetia per aerosols, quan s'havia dit el contrari. La ciència va avançant, i, en funció de l'evidència científica, és quan nosaltres hem de prendre les decisions. O que prenem les decisions, per ideologia del guany, del lucre de les empreses, senyora Bastidas? Perquè si el meu és ideologia de la ciència, el seu què és, la ideologia perquè les empreses guanyen més diners, encara que es contagie la gent? Que algunes empreses i grups empresarials han demostrat provada ineficàcia, que tres grups empresarials acumulen més d'un terç dels morts en residències, i no només en esta comunitat. Eixos són als que vosté defensa? Els lucres econòmics per damunt de la salut i el benestar de les persones majors? Això sí que és ideologia, i és ideologia…, en fi, de la criminal, no? , posar els sucres econòmics per damunt de la vida de les persones, o les cervesetes per damunt de la vida de les persones.

I em parla, vosté, senyora Bastidas, de xifres? Mire que he sigut cuidadosa perquè a mi em resulten molt doloroses estes compareixences, sobretot quan hem de fer una exposició, que jo, sens dubte, totes les xifres les tenen ahí i a més intente ser prou didàctica perquè vostés no hagen d'anar rastrejant el text, sinó que tinguen en allò visual totes les dades, no? , perquè ací no n'hi ha res que amagar, no són més de dos mil persones mortes en residències, són 1. 768 exactament. I no està bé manipular les xifres, i menys les xifres de morts. I a mi no me agrada comparar però, efectivament, ja li hem dit les xifres en altres comunitats autònomes; si nosaltres tinguérem la xifra de morts de la Comunitat de Madrid, d'acord amb la nostra població, tindríem tres mil persones mortes més, senyora Bastidas! , allí on governeu vosaltres, allí on li llevaren, al mes li llevaren les competències al conseller de Ciudadanos, que per cert ho haguera fet prou millor que el que es va fer després, per cert, al senyor Reyero.

Aleshores, no pot vindre vosté a dir ací estes coses, vull dir, l'oposició és una cosa molt seriosa, estar en l'oposició és una cosa molt seriosa, i no es pot fer a base de mentires, a base d'insults, a base de insídies… No és correcte això, senyora Bastidas! Això no la fa millor oposició, eh? L'oposició ha de tindre una causa…, i jo m'he segut ahí on està vosté, però no mai he sigut una rebel sense causa, mai! , i mai m'he segut ahí a contar mentires. I ahí estan els diaris de sessions, afortunadament, ahí està el diari de sessions i les hemeroteques. I vosté se sega ahí a contar mentires, i diu que n'hi ha més de dos mil morts, s'inventa les xifres…

Senyora Bastidas, vosté em retrau a mi, i, a més, «tiene usted que reprobarse perquè a l'octubre n'hi havia contagis», bé, «y la tercera ola va ser terrible»; clar que va ser terrible la tercera ola! Mire, 7 de novembre de 2020, 7 de novembre de 2020: «Mònica Oltra desatada. Insuficientes las restricciones contra la COVID en plena escalada de contagios», 7 de novembre, «desatada» (la senyora consellera ho diu cantussejant), «desatada», vostés estaven diguent que jo era antibars, antihosteleria, que jo volia matar l'economia…, vostés!

Quants morts menys n'hi haguera hagut, ara li pregunte jo a vosté, si a mi el 7 de novembre se m'haguera fet cas, i en compte de dir que «sí, esta està desatada, esta no…»? O no se'm tracta a mi com si jo no estiguera bé del perol? Doncs, jo sí que estava bé del perol. I, sobretot, doncs es feia una anàlisi de la realitat i del que havíem passat i del comportament del virus, i que encara estaven inermes perquè no teníem vacuna. (Soroll de papers)

Però és que vosté, el 6 de juliol de l'any 2021: «Elena Bastidas acusa a Oltra de volver a dar la espalda a los más mayores por el infierno emocional y que vuelvan los abrazos». ¡Oiga! , el 8 de julio. «Ya es hora de que vuelvan los abrazos a las residencias», el 8 de julio. Pues, ¡menos mal que no le hice caso! Doncs, sort que no li faig fer cas, senyora Bastidas! Perquè resulta que a finals de juliol ja venia l'altre pic, que ja estava donant la cara en les aigües residuals. Sort que no li vaig fer cas! Però és que això m'ho diu el 8 de juliol i a l'agost em pregunta: «algo falla»; doncs, sort que no li vaig fer cas, senyora Bastidas.

Vosté no pot dir una cosa i la contrària en una setmana de diferència. Vosté el 8 de juliol em diu «que vuelvan los abrazos, abra las residencias…», i a finals de juliol m'està diguent «¿por qué hay contagios? ». Vosté no veu que no pot fer oposició així? Perquè, al final, açò és una caricatura, que la gent veu que vostés es todo no; mal si ando, mal si no ando; igual diuen so! que arre! , i todo mal no pot ser! , todo mal no pot ser perquè per molt malament que ho faça un, fins i tot un rellotge parat dones les hores bé dos voltes al dia. I vosté està fent una oposició que vostés voran, però al final resulta molt poc creïble, i és danyosa per a la política, i és danyosa per al debat, perquè clar que no es fa tot bé!

I em diu una altra vegada allò del material, però, efectivament, jo he vingut tretze voltes ací… La falta de material al principi, la falta de coneixements també que teníem, ja ho hem parlat moltes voltes i òbviament hem demanat disculpes per això, i puc vindre ací totes les voltes i demanar disculpes pel que va passar al març de 2020, però allò important és almenys haver aprés de tot açò, i la seua compareixença, de fet, anava sobre la cinquena ona, però, si vol…

Després, allò de les ajudes. Sí, queden 2,5 milions d'ajudes per pagar, de 10,9 milions que s'han pagat a les xarxes residencials, de majors, de diversitat funcional i d'exclusió. 10,9 milions s'han pagat d'ajudes, precisament, tant del tercer sector com del sector mercantil, per a la despesa afegida que han tingut pel virus i per a gratificar els treballadors i treballadores perquè, d'eixos diners, la mitat havia d'anar als treballadors i treballadores. Oiga, altres comunitats això no ho han fet!

Ara la senyora Ayuso ha de pagar un milió d'euros a la trágala perquè no la porten a juí. Ací s'ha fet tot doncs correctament. Deu voltes més que la senyora Ayuso hem posat nosaltres en el sector empresarial, el del tercer sector. Los peligrosos -como me ha dicho- ideólogos comunistas. Pues clar que s'havia d'ajudar al sector, tant mercantil com tercer sector, perquè hi ha una col·laboració en el sistema públic valencià dels serveis socials a través de la col·laboració també amb el sector privat. I s'ha fet. Y también, i ara els que queden per pagar, en justificacions, la tramitació, se pagarà. Però, ojo, açò no és un deute, eh, açò no és un deute, no és un deute sobre una prestació, açò és una ajuda pública que hem donat a totes les residències, a tots els centres, llevat aquells que estaven sancionats; no als amiguitos, a tots.

La senyora Gabarda ha plantejat la vacunació, el cent per cent. Són dades molt, molt concretes, si vol mosatros mos interessarem perquè això depén dels sis mesos, és molt individualitzat, val? , perquè entre la segona dosi i la tercera han de passar sis mesos obligatòriament. Aleshores, clar, això depén també de cada persona. Perquè, a banda dels centres, després estan les circumstàncies personals de cada centre. Pot ser que una persona haja passat COVID, aleshores se li va posar només una, i ara se li ha de posar la tercera. Pot ser que haja hagut un brot i s'haja retardat una part o una ala, una unitat de convivència. Potser que haguera estat eixe dia de vacances. A saber, val? Aleshores és molt singular. Però, vaja, en principi, quan tot el món haja passat eixos sis mesos o el temps suficient d'haver tancat el brot, doncs s'oferirà a tot el món la tercera dosi.

Quant a la distància entre familiars i residents, això en l'última resolució ja s'ha eximit la distància de seguretat i a les parelles o els matrimonis fins i tot se dispensa l'ús de la mascareta. Per tant, això està ja en l'última resolució.

Quant a la nova cepa esta -que no m'enrecorde com li diuen-, en principi això és algo que han d'analitzar les autoritats sanitàries, i també això s'analitza sobretot en la interterritorial, ahí no anem per lliure, igual que altres mesures que jo els he explicat. No només apliquem ací mesures al nostre aire, això ha d'estar consensuat també amb el ministeri i la resta de comunitats autònomes. Val? No té trellat que cada un ací vaja pel seu compte. Aleshores, en principi, si això presentara, entenc jo, si presentara una amenaça per damunt del que ja representa el virus en si, perquè la cepa, per la resposta de les vacunes, etcètera, doncs ja òbviament s'actuarà, no?

Quant al tema dels psicòlegs en les residències. A vore, en realitat el repte, i és el que estem parlant també durant estos temps de pandèmia, és del que estem parlant, açò és la construcció de l'espai sociosanitari, perquè en realitat no té molt de trellat que en les residències n'hi hagen metges o psicòlegs, això hauria d'estar integrat en l'àrea, diguem, sanitària en atenció primària. De la mateixa manera que jo, quan visc en ma casa, vaig al metge d'atenció primària, al meu centre de salut, o el metge ve a ma casa quan jo no puc desplaçar-me, doncs això hauria de ser aixina també en les residències, en la mesura que les residències són la llar de les persones.

I este és el gran repte. Això, desde luego, no se construïx ni en un any ni en dos. Però eixe és el gran repte, reforçar l'atenció primària sanitària. I si en eixe municipi n'hi ha una residència, doncs saber que ahí ha d'haver una metgessa o un metge o una persona de psicologia per a eixa residència. Entre d'altres coses, perquè si no al final els fem pagar als residents doble, perquè tu tens un sistema de sanitat universal. Perquè tens en la plaça, per exemple les persones que estan en una plaça privada, perquè has de pagar el metge de la residència quan tu tens dret com a ciutadà a tindre una sanitat universal i una atenció mèdica sense pagar-la afegida. Clar, perquè si la residència té una persona, un facultatiu o una facultativa en el preu-plaça la van a cobrar. Amb la qual cosa estic pagar per algo al que tinc dret com a ciutadà i com a ciutadana. Este és el gran repte.

Mentrestant, bé, en el nou decret que també els he volgut informar de tipologies de centres, serveis i programes del sistema públic valencià de serveis socials -i això també respon a qüestions que han plantejat els tres grups, els altres tres grups-, sí que es milloren les ràtios, sobretot de personal cuidador, que són on més necessitats n'hi ha de millorar les ràtios de les residències de persones majors dependents, perquè les residències han canviat molt en vint anys, les residències han canviat moltíssim. Abans n'hi havia persones que es dien vàlides, a mi no m'agrada eixa paraula, però seria aixina la terminologia en les residències. Ara mateixa el perfil de persones que està entrant en les residències és grau 2, grau 3 i en una edat molt, molt major i amb un deteriorament físic ja important. Amb la qual cosa no te servix la mateixa ràtio que per a una persona que té una autonomia major.

Aleshores, això en el decret de tipologia de centres, serveis i programes que l'altre dia ja es va presentar a professionals, al sector, etcètera, està tramitant-se ja en la seua recta final. I això ha de comportar, òbviament, un increment del preu-plaça, comportarà un increment del preu-plaça en arreglo a les noves ràtios establertes.

Que és de veres que és el preu-plaça, encara que s'ha revisat estos últims anys, encara amb les noves ràtios, encara està baix respecte a altres àmbits com diversitat funcional o altres àmbits com infància, on sí que s'ha millorat ja la ràtio i s'ha millorat el preu-plaça en funció d'eixa ràtio, també són centres més menuts, pel que vosté preguntava, són centres més menuts, aleshores sempre és més cara la plaça; diguem, a més places, més economia d'escala, no? , perquè si al final tens una persona de treball social la tens per a 24 o la tens per a 40. Però, diguem, a menys persones en un centre, més puja el preu de la plaça, això és matemàtica pura. Val?

Bé, jo no sé si és respost a totes les seues qüestions.

Jo, senyora Bastidas, que vosté seguisca insistint que jo vaig estar desapareguda, jo la convide novament que, si vol, jo tinc set o vuit arxivadors, una espècie de diari de bitàcola, des de febrer de 2020 fins pràcticament l'estiu passat. Jo la convide, si vol, mirar tot el que se va fer aquells dies, el que vaig fer jo, no solament està escrit per mi, ho han escrit, gustosament li'l deixe perquè vosté sàpiga com i què se va treballar i les hores que se treballava en aquells dies del primer confinament, en aquells foscos dies.

No a força de repetir una mentira se convertix en veritat. A més, vostés saben que sempre estic a la seua disposició, vostés tenen en el número de telèfon, el meu WhatsApp, no mai deixe de contestar. Els ho he dit moltes voltes, però per si de cas se'ls oblida, quan jo estava l'oposició mai teníem el telèfon del conseller o de la consellera. Vostés tenen el meu telèfon 24 hores, els ho he dit sempre, els ho he oferit, i sempre conteste, quan m'han demanat reunions sempre he estat per a tots, i ho saben.

Per tant, jo ja hi ha coses que, encara que només siga pels anys que mos coneguem, que són ja fins i tot lletges, perquè jo sempre estic a l'abast de les seues senyories, ho saben, i sempre responc a l'hora que siga i a qui siga. I, per tant, això de desapareguda està ja molt anacrònic. Això va funcionar durant un temps i se repetia molt, però ja s'ha vist que és una patraña. Aleshores, si les patrañes ja de per si són ridícules, quan són anacròniques i obsoletes ho són més encara. Jo li demanaria que almenys en això mantinguera un poc el respecte.

I sense dubte crec que he contestat totes les seues qüestions. En qualsevol cas, en el segon torn, si tenen alguna cosa que es queda pendent, gustosament els donaré la resposta.

Moltes gràcies.

La senyora presidenta:

La senyora Quiles Bailén:

La senyora presidenta:

La senyora Quiles Bailén:

La senyora presidenta:

La senyora Bastidas Bono:

La senyora presidenta:

La senyora Bastidas Bono:

La senyora presidenta:

La senyora Bastidas Bono:

La senyora presidenta:

La senyora Turiel Mollá:

Desde Vox, seguimos teniendo clara nuestra postura y es que las personas mayores deben tener un trato y un cuidado exquisito, pues parece que se les olvida todo lo que han hecho nuestros mayores por nosotros. Nosotros vamos a seguir defendiendo sus derechos y no nos vamos a cansar de pedir lo que se merecen.

La senyora presidenta:

La senyora vicepresidenta del Consell i consellera d'Igualtat i Polítiques Inclusives:

Val, gràcies.

Bé, gràcies una altra vegada per les seues intervencions.

Mire, senyora Quiles, jo no crec haver perdut ni molt menys els papers. El que passa és que tampoc crec que tinga que simplement callar-me davant de les mentires i no poder dir que això és mentira el que se me diu. Vull dir, seure ací, impassiblement, a sentir com s'insulta reiteradament, com s'ataca amb una agressivitat inusitada, a més, en el to d'una comissió, i no haver, almenys, de poder defensar-me, no crec que siga perdre els papers i, de fet, no crec que haver-ho fet. Però, al final una mentira, encara que repetida mil voltes, seguix sent una mentira o no vaig a tolerar-ho, òbviament, amb tot el to bo que vosté vullga.

I, després, òbviament, a mi, i també ho he dit, a mi no m'agrada fer comparatives i menys en xifres de contagis o de morts o de calamitats com la que estem vivint. Però, en acabant, per a poder fer una avaluació d'allò propi, els elements comparatius és l'únic que tenim. Vull dir, la pandèmia està passant per tot el món i és l'element comparatiu el que, més o menys, te dona la mesura d'on s'ha fet millor i on s'ha fet pitjor o on s'han comés menys errades i on s'han comés més, perquè el ser humà, enfront del virus, som igual de vulnerables visquem ací o visquem on visquem. Aleshores, són eixes xifres comparatives les que poden donar una idea de com s'ha gestionat açò, però no per l'«i tu més» que vosté diu, no, no, no se tracta de l'«i tu més», a mi me dol també la gent que s'ha mort a Madrid, a vore si creu que no, jo soc un ser humà; com els que se moren a l'Índia o al Brasil, clar, jo soc un ser humà que se commou amb el patiment del meu voltant més a prop o del més lluny, me sent agermanada en la condició humana, en el gènere humà. No es tracta de vore ni tú más ni…, sinó de vore i d'aprendre de dades objectives. I la comparativa és fonamental.

Insistisc, a vore, quan jo li he dit que només falten dos persones per pagar, estic parlant del que paguem nosaltres, com a conselleria i el IVASS, al nostre personal. Ara, si nosaltres hem donat ajudes a empreses i eixes empreses no han pagat als seus treballadors, jo això no ho sé, hauran de, en tot cas, presentar-nos una queixa i nosaltres, aleshores, verificar què han fet amb la subvenció, perquè la subvenció de la conselleria el 50 % havia de destinar-se a gratificacions dels treballadors o a personal, a substitucions, etcètera, en el temps de confinament, del primer estat d'alarma, val?

I, efectivament, queden eixos dos milions i mig per pagar, diguem, d'ajudes a les empreses i el tercer sector, que, quan s'acabe la tramitació, se pagaran, de 10,9 milions; o siga, d'onze milions en queden dos i mig. I arribaran, val?

La reserva de places en l'última resolució s'ha baixat ja el 5 %, depenent de la pauta de vacunació que tinga cada centre. Vull dir, que no som insensibles a allò que diuen i ens reunim amb ells totes les setmanes i parlem amb ells, com qui diu, en uns o en altres del sector, quan no és el sindicat, és la patronal i quan no és una plataforma i quan no és una associació d'afectats. Amb l'associació d'afectats d'Altabix jo me vaig reunir també -perquè quasi tots els titulars que ha llegit són d'una residència, n'hi ha 327, val? Aleshores, clar que s'escolta la gent i estem en contacte, o jo personalment o la gent del meu equip. I la reserva de places s'ha baixat.

I ja ho vaig dir, per a moure la resolució, primer hem d'acabar la tercera dosi, la que tenim ara, la resolució que tenim ara. I, després, està el que ha dit també la senyora Gabarda, que és que l'element de prudència és molt important. I, efectivament, hi ha una soca nova i hem també d'estar alerta, a vore què passa, no? I, quan tingam ja la tercera vacunació completa, doncs, aleshores, a la millor, ens plantegem altres mesures d'alleujament.

I, quant a l'import que preguntava -i acabe ja, perquè ja estic fora de temps-, això dependrà de com quede finalment l'annex, la fitxa d'annex del decret per a residències de persones majors dependents. És a dir, en funció de les ràtios…, perquè, al final, el preu-plaça se calcula en funció de què necessitem, tantes persones cuidadores, tantes persones de psicologia, tantes de treball social, tantes… Quan ja està això fet, aleshores és quan se pot calcular el preu-plaça, val? I això és el que s'està consensuant ara amb tot el sector: patronals, sindicats, col·legis professionals, persones expertes, etcètera, etcètera, val? Aleshores, quan s'acabe, hi ha un esborrany, un primer esborrany, quan s'acaba la participació ciutadana, en este cas, aleshores se calcula el preu-plaça sobre això. Així és que ara l'import en concret no li'l puc dir, però eixirà d'eixos càlculs, val?

Molt bé, doncs, moltes gràcies.

La senyora presidenta:

(S'alça la reunió a les 12 hores i 33 minuts)

