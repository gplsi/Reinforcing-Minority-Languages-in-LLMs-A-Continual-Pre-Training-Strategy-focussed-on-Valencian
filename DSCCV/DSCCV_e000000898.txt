Comissió d'Obres Públiques i Transports realitzada el dia 27 d'abril de 2005. Comença la reunió a les 10 hores i 45 minuts. Presidix l'Il·lustre Diputat Senyor Rafael Ferraro Sebastià. Reunió número 8.

Minut de silenci en memòria de Juan Villalba, exdiputat de les Corts Valencianes pel Grup Parlamentari Socialista.

El senyor president:

Abans de començar la reunió, esta presidència voldria demanar als senyors diputats que tots junts férem un minut de silenci perquè ha mort, ahir va ser, el qui fou diputat d'esta cambra, del Grup Parlamentari Socialista, Juan Villalba. Jo crec que entre tots podíem fer este.

(Tots els membres de la comissió guarden un minut de silenci)

Començarem la comissió. En primer lloc la senyora secretària passarà llista per tal de conéixer si hi ha quòrum. Senyora secretària.

(La senyora secretaria passa llista dels membres de la comissió)

Moltes gràcies, senyora secretària.

Abans de començar l'ordre del dia, manifestar que s'ha de fer una xicoteta --d'acord en tots els grups parlamentaris-- modificació de l'ordre del dia. Començarem amb els punts 1, 2 i 3, i passarem després al número 7, i a continuació continuarem amb l'orde del dia establit.

Punt 1: lectura i aprovació, si procedix, de l'acta de la reunió anterior. Les seues senyories tenen en les seues carpetes l'acta de la reunió anterior. Si s'ha de fer alguna observació, és hora de fer-la, i si no, la donem per aprovada. S'aprova l'acta, senyories? Queda aprovada per unanimitat. (Remors)

Sí. I dir també que el punt 4 està retirat. I també ha quedat ajornat el número 11, que és l'última compareixença prevista per a hui. (Remors) Sí, sí, hi ha un escrit demanant. Sí, sí. D'acord?

Escrit del conseller d'Infrastructures i Transport sobre el compliment de la Resolució 17/VI (RE número 13. 717).

El senyor president:

Punt 2 de l'ordre del dia: escrit del conseller d'Infrastructures i Transports sobre el compliment de la Resolució 17/VI, registre d'entrada 13. 717. Senyora secretària, vol llegir l'escrit?

La senyora secretària:

Sí, senyor president.

"En cumplimiento de lo establecido en la resolución número 17/VI, sobre mejora de la red viaria en Castellón, le informo que se dio inmediato traslado de la misma al Ministerio de Fomento, y que se han impulsado las actuaciones necesarias para su cumplimiento, en los contactos a distinto nivel mantenidos con dicho departamento. Resultado de estas gestiones, es que el ministerio ha concluido y sometido a información pública, el estudio informativo del tramo Benicàssim-Hospitalet de l'Infant a que se refiere el segundo punto de la resolución.

Presa en consideració de la Proposició no de llei sobre redacció d'un projecte de soterrament de les vies del metro al seu pas per Torrent, presentada pel Grup Parlamentari Socialista (RE número 2. 548, BOCV número 13).

El senyor president:

Moltes gràcies, senyora secretària.

Donat compte d'este escrit, passem al punt de l'ordre del dia número 3: presa en consideració de la Proposició no de llei sobre redacció d'un projecte de soterrament (se sent la interferència d'un mòbil) de les vies del metro al seu pas pel nucli urbà de Torrent, presentada pel Grup Parlamentari Socialista. Per a la seua defensa, té la paraula el senyor Ros.

El senyor Ros Piles:

Gràcies, senyor president.

Senyores i senyors diputats.

Vaig a passar a defensar una proposició de llei que vaig presentar (remors) el dia 24 de setembre de l'any 2003, fa ara un any i set mesos. No sé si està d'actualitat. Crec que més d'actualitat que en aquella època, perquè els problemes s'han agreujat molt més, són molt més greus que en aquella època. Me diran que açò és cosa del Reglament. Jo ja ho sé. Però està clar que en esta proposició és evident i queda evident l'interés que el Partit Popular té en tractar temes que afecten directament a la ciutadania, i que representen un problema per als hòmens i les dones, en este cas d'una barriada important de la ciutat de Torrent.

Els veïns d'una barriada important de la ciutat de Torrent duen lluitant des de fa onze anys, que començàrem les negociacions per resoldre un problema històric. Un problema que, efectivament, té molts anys però que al llarg de conforme ha anat passant els anys ha anat sent cada volta més greu. Els veïns d'eixa zona de Torrent estan cansats de tindre visites a la direcció general de la Conselleria d'Obres Públiques, en alguna ocasió inclús el mateix conseller.

Els veïns de Torrent estan cansats que siguen promeses sempre per a l'any que ve. Sempre per als pressupostos següents. Aixina duen onze anys. Els veïns de Torrent veuen que la nul·la actuació de la Generalitat Valenciana, a través de la Conselleria d'Obres Públiques; veuen, dic, com va disminuint la seua qualitat de vida conforme van passant els anys, quan hauria de ser tot el contrari. Els veïns d'una barriada important de Torrent, veuen com resulta cada dia més perillós accedir a les seues vivendes, les seues vivendes de tota la vida.

Un any i set mesos després, el Partit Popular es digna a dur esta proposició no de llei a esta comissió, i com he dit abans, els problemes, si cal, són més greus. I es digna a dur-la, i la veritat és que no sé quina decisió va a prendre sobre eixe particular. Però jo el que sí que els puc assegurar a vostés, senyories, és que la gent d'aquell poble, d'aquella barriada, que és gent molt normal, gent treballadora, gent de la que s'alça tots els matins a les set del matí per anar a treballar, i que ha de creuar les vies en el consegüent perill; està cansant-se ja d'allò que han sigut promeses, però en ningun cas, en ningun cas, ha sigut un fet.

I allò que han sigut promeses en ningun cas ha sigut una realitat. D'allò que han sigut promeses. Però promeses que no tenen un termini fix. Perquè, si cal, podrien fer una promesa i digueren: "bo, mire, ho estudiarem en l'any 2006, ho estudiarem en l'any 2007". No, les promeses són: "ho estudiarem quan Déu vulga". I això està molt bé, estic convençut que algun dia voldrà, però els veïns el que volen és saber eixe dia, almenys eixe dia, quan ve i quan pot ser.

La Generalitat, que jo entenc i puc comprendre que és molt complicat assumir una obra d'estes característiques amb els diners que val. I sobretot tenint en compte com estan les arques de la Generalitat: a gotera o esgotades, dóna exactament el mateix. Però almenys hauria de ficar-se en la pell d'eixos hòmens i eixes dones, que veuen passar tots els dies centenars de trens, centenars de trens. I que sols tenen un accés al seu barri, un. No en tenen altre, i que eixe accés al seu barri, cada tres, cada quatre minuts, la barrera està abaixada, està abaixada cada tres, cada quatre minuts. I no sols és que és cada tres, cada quatre minuts, el temps que es tira la barrera abaixada, perquè es produïxen encreuaments de temps.

Estem posant en perill els veïns. Estem posant o anul·lant el mateix accés que té al barri en el que conduïx a tota una sèrie de problemàtiques, i en eixe sentit estem complicant-los, si cal, cada dia la vida més.

Promeses, senyors del Partit Popular, però ninguna realitat. I això que l'Ajuntament de Torrent, en companyia dels veïns, i altres voltes sense anar en els veïns, ha negociat o ha intentat negociar este tema en infinitat d'ocasions en la pròpia administració autonòmica. Fins l'extrem, que efectivament, en diverses converses, l'ajuntament ha dit i s'ha compromés públicament davant el director general i davant el conseller d'Obres Públiques, que una part del finançament del que costara soterrar eixes línies del metro al pas per Torrent serien finançades a través de futures actuacions urbanístiques que pogueren haver. I ahí sí que ha sigut un compromís ferm, que l'ajuntament, cada volta que ha parlat d'este tema en l'administració, ha posat damunt la taula.

Inclús, inclús, si no recorde mal, ha expressat en alguna ocasió un percentatge en concret de quin podia ser eixe finançament. I en alguna ocasió li hem fet aplegar al director general i al conseller, que l'ajuntament estaria disposat a finançar el 33% del que costara soterrar eixes obres del metro. Una infrastructura que és absolutament de la competència de la Generalitat, a través de l'empresa Ferrocarrils de la Generalitat, que res té a veure en eixe sentit l'ajuntament.

I l'ajuntament, amb ganes de col·laborar en l'administració pública, i sobretot perquè se li resolga un problema als veïns, un problema important que tenen, posa damunt la taula ajuda financera perquè l'ajuntament, perquè la Generalitat puga tirar endavant un projecte, unes obres que resoldrien els problemes de seguretat, que resoldrien els problemes de qualitat de vida, que resoldrien els problemes d'integració en el que és la pròpia ciutat, a un número important de torrentins i torrentines, que duen molts anys patint este problema. Però que duen molts anys també sent enganyats per l'administració del Partit Popular, i que la paciència, com sol passar en estes coses, s'acaba.

Res més, senyor president.

El senyor president:

Moltes gràcies, senyor Ros.

A esta proposta de resolució n'hi ha presentada una esmena pel Grup Parlamentari Popular. Per a la seua defensa, té la paraula. (Remors) Sí, sí, com que no? (Remors) Té la paraula, qui? (Remors) la senyora Martínez. Senyora Martínez.

La senyora Martínez Zaragoza:

El senyor Maluenda Verdú:

El senyor president:

El senyor Maluenda Verdú:

Per una qüestió d'orde que està relacionada.

El senyor president:

Estem en el debat, senyor Maluenda.

El senyor Maluenda Verdú:

. amb el que està. (inintel·ligible) diputada.

El senyor president:

Sí, però és un cas. (inintel·ligible). Haurà d'aclarir alguna cosa.

El senyor Maluenda Verdú:

Perdone que l'interrompa però és que ahí cal un aclariment.

Esta iniciativa ha anat a orde del dia ja en diverses ocasions. Ja en el mes d'abril de l'any passat va anar a l'orde del dia. El Grup Parlamentari Popular va presentar una esmena, que les seues senyories tenen en la carpeta, que és la 12. 445 del 20 d'abril del 2004. No se va substanciar la iniciativa, i posteriorment va anar a un altre orde del dia en octubre del mateix any.

El Grup Parlamentari Popular va presentar una altra esmena referida a la mateixa qüestió però actualitzada en aquell moment. Per això, perdone, senyora diputada, que l'havia interromput, però volia deixar constància que l'esmena que queda viva a criteri del Grup Parlamentari Popular és l'última presentada, la 12. 608.

Per tant, retirem en este acte la 12. 445 i la defensa que ha fet la senyora Martínez de la seua esmena era referida a la 12. 608.

Demane perdó, però pense que era. (inintel·ligible)

El senyor president:

Gràcies, senyor Maluenda.

Ja sé que és un poquet atípic interrompre un debat, però fea falta aclarir les coses.

Aleshores, senyora Martínez, si vol llegir l'esmena.

La senyora Martínez Zaragoza:

Pues, señor Rus. (El senyor Ros Piles diu: "No, Rus no; Ros") Perdón, Ros. (Remors)

El senyor president:

La senyora Martínez Zaragoza:

El senyor president:

Per a acceptar o no l'esmena, té la paraula el senyor Ros.

El senyor Ros Piles:

Gràcies, senyor president.

Que dic jo, companya, que el senyor Rus també és alcalde. Jo ho he segut, però, bé, de Rus a Ros ja sé que n'hi ha poc, però, almenys en l'alçària, certa diferència. (Rialles i remors) Ah, i el cotxe! , sí, tens raó, tu.

El senyor president:

Senyories, a la qüestió, per favor.

El senyor Ros Piles:

Bé, home, ha d'haver un poc d'humor.

Bé, en primer lloc, dir-li a la companya de la comissió que no puc acceptar la seua esmena, entre altres raons perquè és una esmena que no soluciona absolutament res, com passa quasi sempre en este tipus d'actuacions on la Generalitat té una gran manya a traspassar la pilota i llevar-se els problemes de damunt i dir-li "tu tens la culpa i les coses no se solucionen perquè tu no les fas".

L'esmena que heu presentat, "manifestar la satisfacció per l'actuació. ", bé, això em pareix bé. Si complir amb l'obligació, que és l'obligació que té la Generalitat de fer les coses i de resoldre els problemes, és una satisfacció per a tots. És la satisfacció per als veïns el dia que se resolga el problema, però precisament per a estos veïns de la proposició que jo he presentat, estos veïns poden manifestar poca satisfacció, i en eixe sentit quasi seria una burla acceptar esta esmena perquè el que estan és molt insatisfets i estan queixant-se de la situació que tenen i de la situació en què han de viure dia a dia.

El segon apartat de l'esmena, que diu ací que "instaran la Conselleria d'Infraestructures perquè estudie la viabilitat de les actuacions que en el seu cas impulse l'ajuntament". Bé, ja estem una altra volta amb el de sempre. Senyories, els Ferrocarrils de la Generalitat són de la Generalitat. Les actuacions que s'hagen de fer en els Ferrocarrils de la Generalitat són de la Generalitat. Les inversions que s'hagen de fer en Ferrocarrils de la Generalitat les ha de fer la Generalitat. Els projectes els ha de fer la Generalitat. Impulsar les obres i impulsar els procediments, ho ha de fer la Generalitat, ja que és la titular i és la responsable.

Vostés creuen que és de raó plantejar una esmena a on li posen el mort a un municipi, es diga com es diga, en este cas el de Torrent, i li diuen: "Mire vosté, impulse el soterrament, faça els estudis tècnics, fique's a treballar en l'obra i, si cal, li demanarem al Govern a vore si hi ha alguna possibilitat i que estudie el poder-los donar alguna ajuda econòmica i tècnica"? Açò al final acaba sent una burla, acaba sent una burla, i una burla que, per descomptat, els veïns de Torrent ho han d'entendre aixina i l'ajuntament ho ha d'entendre aixina, però no l'ajuntament--el Grup Socialista; ho entendrà el Grup Socialista i tots els grups de l'ajuntament, inclòs el PP, que també estes mocions les han aprovades sempre per unanimitat. (so d'un mòbil), quan els aplegue l'acord que ací se prenga, quan els aplegue l'esmena que vostés han plantejat dient-los: "Miren vostés, l'ajuntament, si vol fer alguna cosa que ho faça, i mosatros estudiarem la possibilitat a vore si els donem algun duro i els enviem algun enginyer perquè diga per on han d'anar les ratlles que s'han de tirar".

I, precisament, senyora diputada, perquè jo he segut alcalde una muntonada d'anys, li puc dir que precisament per això. Si m'atén, que no fa falta que m'atenga.

El senyor president:

Senyories, per favor, guarden silenci.

El senyor Ros Piles:

. Però li puc dir, precisament per això, que les actuacions de la Generalitat Valenciana en este cas en concret han segut nefastes, i perjudicials per als interessos de Torrent, i perjudicials per als veïns de Torrent, i perjudicials, efectivament, en concret, per als veïns que viuen en eixe zona.

I li explicaré per què. Si que és cert que s'ha fet un metro, un accés nou al centre de la ciutat. Clar que és cert, no ho podem negar. Però també és cert que l'ajuntament ha hagut de pagar l'estació, l'edifici que alberga l'estació. També és cert, eh! , que l'ajuntament ha hagut de pagar l'edifici que alberga l'estació, perquè si no, no hi havia metro. I, al final, l'ajuntament, com sempre, ha mullar-se, este i tots els que governem el Partit Socialista, a mullar-se. Perquè, a més, aixina de clar, és: si no, no hi havia metro. I, clar, efectivament, mosatros volíem tindre metro.

I també és cert que vostés han tret en estos moments, segons ha dit la senyora Martínez, un projecte per a un pas a nivell o no sé què. Sí, clar que és de veres, clar que és de veres. (La senyora Martínez diu: "No sé què, no")

El senyor president:

El senyor Ros Piles:

No, no, senyora diputada, "no sé què", jo li explicaré per què li he dit "no sé què" a la cosa esta.

El senyor president:

Dejen hablar al. (inintel·ligible)

El senyor Ros Piles:

. Vosté sap quin era el compromís de la Generalitat Valenciana respecte a este pas a nivell? Jo li ho explicaré: que quan la nova estació del metro que s'inaugurà en setembre de l'any passat estiguera funcionant, i està funcionant des de setembre de l'any passat, este barri en concret tindria ja un nou accés, perquè s'ha quedat amb un accés només i molt perillós que, a més, està tancat el 80% del temps del dia. I el compromís era que no n'hi hauria estació nova si no estiguera l'accés fet, o al revés, les dos obres anirien al mateix temps, es faria l'estació nova i al mateix temps hi hauria un accés en condicions que donara seguretat als veïns d'eixe barri.

Afortunadament, l'estació la tenim, perquè hem pagat mosatros l'estació; si no, no la tindríem. Però com vosté molt bé s'ha encarregat de recordar-mos, està en estos moments en fase de subhasta el que havia de ser l'accés a eixe barri, i el metro ja va funcionant. Què vol dir això? Que d'ací dos anys, d'ací dos anys vorem si eixe accés que havia de donar-li viabilitat al barri està fet, quan el compromís era que les obres anaren les dos al mateix temps. (So d'un mòbil)

I li vaig a dir una altra cosa perquè ho pregunte vosté en la Conselleria d'Obres Públiques: quan se presentà el projecte a l'ajuntament, quan se presentà el projecte als veïns del barri, este nou accés que anaven a fer era de quatre carrils i una passarel·la per a vianants. Pregunte vosté a la conselleria, enganyant-mos a tots, què és el que han tret a subhasta? Han tret a subhasta un accés nou de dos carrils que, bé, aprofita, però mirant cara al futur, no aprofita per a res. Aprofita per a eixir del pas en este moment, però no per a res més, quan el projecte, el compromís amb l'ajuntament, el compromís amb els veïns, efectivament era fer un accés al barri de quatre carrils. I han tret a subhasta, i vosté mire-ho, un accés de dos carrils.

Per tant, perquè he segut alcalde a muntó d'anys, li torne a repetir que, efectivament, l'actuació de la conselleria, de la Generalitat en el cas de Torrent ha segut sectària i discriminatòria. Però jo això ho passaria, perquè al final ja sap el que passa en el joc polític. El que no passe és que als veïns se'ls estiga enganyant, 11 anys, se'ls haja enganyat en dos coses en els dos últims anys. Primer, dient-los que el pas nou, l'accés nou estaria al mateix temps que l'estació nova, cosa que no ha sigut; i segona, presentant-los un projecte d'accés de quatre carrils, quan al final el que han tret a subhasta n'han sigut dos. Mos han tornat a prendre el pèl! Mos han tornat a enganyar! Han tornat a ser sectaris amb un ajuntament governant pel Partit Socialista.

I no diguen --ho poden dir, perquè la llibertat d'expressió, efectivament, per damunt de tot, ho poden dir-- que han complit vostés amb la ciutat de Torrent. Home, fins ahí podríem aplegar, que 80. 000 habitants que viuen en Torrent no tingueren de tant en tant algun residu d'inversió de la Generalitat Valenciana! Fins ahí podríem aplegar! Però quan apleguen, apleguen tard, apleguen mal i, sobre tot, apleguen enganyant els veïns en els compromisos que amb ells s'havien adquirit.

I no me col·loque a mi en coses que s'han fet a Torrent els més de cent passos a nivell que s'han arreglat en la província de València. Molt bé. Si això està molt bé. Si se n'han arreglat més de cent és perquè hi havia més de cent desarreglats. Si els hagueren estat arreglant en els deu anys que manen vostés, no me dirien ara que els han acabat d'arreglar. És perquè estaven, efectivament, desarreglats.

I li torne a repetir: la paciència dels veïns s'està esgotant. I li vaig a dir més, i li vaig a dir més, perquè ho tinga clar. Si els veïns en estos moments, quan s'han enterat que el pas que van a fer és de dos carrils i no de quatre, si els veïns en el mes de setembre, quan s'obrigué la nova estació, i no s'havia complit el compromís que tindrien l'accés al mateix temps, no han eixit al carrer reivindicant de la forma que a voltes se reivindiquen estes coses, quan estem cansats que mos enganyen, ha sigut únicament i exclusivament perquè l'ajuntament, amb l'afany de col·laborar amb l'administració, sempre els ha dit: "Tranquils, tranquils, que tot aplegarà".

El que passa és que --repetisc-- açò aplega tard i aplega mal, i aplega, sobre tot, d'una forma molt greu: enganyant a qui no es pot enganyar en la vida, que són als hòmens i a les dones dels nostres pobles. I vostés, és clar, tenen una art torera per a dir el que no fan que ho han fet i per a carregar-li el mort als altres. Però això ja no els val, després d'onze anys, a Torrent i amb els veïns de Camí de la Noria, senyor Maluenda. (Remors) No, no, no.

El senyor president:

Senyories, per favor, eviten el diàleg.

El senyor Ros Piles:

Senyor Maluenda, que no, que estic preocupat per si li ha entrat algun tic. (Remors)

El senyor president:

Senyor Ros, si fa vosté. Senyories, per favor.

El senyor Ros Piles:

La meua preocupació, la meua preocupació és per si tenia algun problema de salut i li havia entrat algun tic. (Remors)

El senyor president:

Senyories, per favor.

El senyor Ros Piles:

No és per altra.

El senyor president:

Deixen parlar a qui està en l'ús de la paraula. I he de dir que si fan al·lusions personals, hauré de donar-li la paraula, si se me demana. Moltes gràcies.

El senyor Ros Piles:

Senyor president, jo estime molt als meus companys de la comissió, al marge del plantejament polític que tinga cada ú, i m'havien preocupat els moviments extraordinaris que estava fent un membre d'esta comissió, (remors) perquè creia que li passava alguna cosa.

El senyor president:

Senyor Maluenda, per favor.

El senyor Ros Piles:

. no per altra raó, creia que li passava alguna cosa. En eixe sentit, m'alegre que siga una circumstància puntual d'estos moments.

I acabe, perquè no vull esgotar el temps, perquè el tema està com està. És clar no acceptem l'esmena que s'ha plantejat per ridícula, perquè es lleva la responsabilitat de damunt, perquè no sou capaços d'assumir els problemes que teniu i com els heu de resoldre i perquè sou uns mestres en tirar-los sempre la culpa als altres, en tornar la pilota i en dir: "si estes coses no es fan no és per culpa nostra, que som els millors del món". Ni sou els millors del món i cada volta esteu fent menys coses. La gent s'està donant compte i hui tontos ja no hi ha. I els veïns de Torrent ja fa molts anys que deixaren de ser tontos.

El senyor president:

Moltes gràcies, senyor Ros.

Per a rèplica, senyora Martínez, per favor.

La senyora Martínez Zaragoza:

A día de hoy, trasladar un mensaje a los ciudadanos de Torrente, porque, desde luego, yo no sé si usted, dejando de ser alcalde. pero desde luego está manifestando unos mensajes de pesimismo (remors), de tristeza. Y de verdad, escuchándole ahí. es que me daría vergüenza estar viviendo en ese municipio. Porque el Partido Popular --trasladarles desde aquí a los ciudadanos de Torrente-- está trabajando por esa ciudad. Le he detallado pormenorizadamente las inversiones que a día de hoy se están trabajando en su ciudad. Por favor, quítese, quítese la careta, quítese el pañuelo que le cubre los ojos, porque lo que se está haciendo en Torrente a día de hoy es lo que se ha estado hablando con las instituciones, con el Ayuntamiento de Torrente. Es lo que ustedes han pedido. ¿De acuerdo? Eso por un lado.

El senyor president:

La senyora Martínez Zaragoza:

El senyor president:

La senyora Martínez Zaragoza:

El senyor president:

Quiero manifestar a sus señorías que la señora Martínez lo que ha hecho es contestar la intervención del señor Ros, y lógicamente no tengo por qué intervenir para decirle nada. Y también les ruego que no se manifiesten cuando esté en el uso de la palabra cualquier diputado. Lo digo a un lado y al otro de la cámara, a los dos lados.

El senyor Oltra i Soler:

Gràcies, senyor president.

Bé. Nosaltres anem a recolzar la proposta.

El senyor president:

Perdón, señor. (Inoïble)

El senyor Ros Piles:

Sí. Havia demanat la paraula perquè jo crec que el debat parlamentari està bé que es faça amb intensitat, però en ningun cas que s'entre en qualificatius com el que la senyora Martínez ha dit.

El senyor president:

El senyor Ros Piles:

Sí, senyor.

El senyor president:

El senyor Ros Piles:

Quant de temps em dóna, senyor president? , aixina.

El senyor president:

El senyor Ros Piles:

Bé. Ací hi ha una cosa que està clara. Senyor president, senyories, hi ha una cosa que està clara, i és que. si ho he dit, ho he dit en les dos o tres intervencions. El que passa és que al final es cansa de repetir tantes voltes les coses. Quan no hi ha arguments, quan deixes les veritats damunt de la taula, quan dius les coses que estan passant en el dia a dia en els nostres pobles, sobre tot en els pobles que governa el Partit Socialista, al final els arguments són: "al partido central", que no sé el que vol dir. Supose que es referiria "al gobierno central".

Perquè esta proposició que jo he presentat ací i que hui estem debatent no parla de l'Ave. De l'Ave també n'he presentat en estes Corts, el mateix dia que presentí esta, i la vaig retirar. Sí, senyor Maluenda, la vaig retirar, la vaig retirar, perquè el govern de Zapatero havia donat solució a un problema que el Partit Popular havia sigut incapaç de donar en els anys. (remors) havia sigut incapaç de donar en els anys que estava treballant sobre eixe particular. I vaig retirar eixa proposició, que la presentí exactament el mateix dia que vaig presentar esta. Com el problema estava resolt per als interessos dels veïns d'eixa comarca, la vaig retirar. I esta, com no està resolt, l'he duta.

Però vostés, és clar, quan no tenen arguments, quan no tenen arguments, i els està passant dia a dia en la política d'esta comunitat, que està paradeta (remors) i que hem de tirar del carro els socialistes valencians en companyia dels socialistes de Madrid, se'n van a dir totes aquelles coses que han dit ací de l'Ave, de no sé què i no sé quantes coses més.

Però hi ha hagut una cosa, ha hagut una cosa que. dos o tres coses en la seua intervenció que m'han cridat l'atenció. "Estamos gobernando a buen ritmo". És una de les coses que ha dit. Explique'm vosté quin ritme és. Serà el ritme de les lluites internes que tenen, que és l'única forma en què estan governant estos dos últims anys, eh? Perquè els ciutadans, és clar, no estan apreciant en cap cas que vostés estan governant ni a buen ritmo, ni a ningun ritmo. Estan governant des de la divisió, que és el pitjor que li pot passar a un partit, perquè els veïns i les veïnes, els ciutadans, són els que paguen el pato. I en este cas, els valencians i les valencianes estan pagant el pato de les seues lluites internes que estan tenint.

"Vergüenza vivir en el municipio de Torrent". Mire, afortunadament, vosté es veïna d'Alboraia, crec que ha dit. Després de dir eixes paraules que ha dit, és clar, no m'agradaria que fóra veïna de Torrent, (remors) perquè els torrentins i les torrentines estem extremadament orgullosos de viure en el nostre poble, amb tots els defectes i totes les virtuts que té, que té defectes i que té virtuts. I que hem fet un poble com l'hem fet, important i atractiu per a viure, gràcies al treball i a l'esforç dels torrentins i de les torrentines. No de les inversions de la Generalitat, al treball i a l'esforç dels torrentins i de les torrentines.

I vosté acaba dient-me: "Mire, parlem de coses serioses". Vosté em diu a mi que parlem de coses serioses? Vosté em diu a mi que parlem de coses serioses, quan no han dit una veritat en les seues intervencions, quan l'únic que estan és enganyant els veïns? No és parlar de coses serioses dir-los, com els he dit ací, que han enganyat els veïns d'un barri important de Torrent, quan el Govern Valencià els va prometre que les obres del seu accés anirien al mateix temps que la nova estació, i no ha sigut aixina? O ¿és que això no és seriós? És molt seriós.

Tan seriós que es juguen la seguretat tots els dies els veïns d'eixa barriada. I tan seriós com que el Govern Valencià els ha enganyat, perquè els digué que les obres anirien al mateix temps i que no se ficaria en marxa la nova estació si el nou accés no estava. I la nova estació, lògicament, s'ha hagut de ficar en marxa i el nou accés encara està ara en fase de subhasta, en fase de subhasta.

No és enganyar els veïns i no és parlar de coses serioses haver-los dit que tindrien un accés de quatre carrils i ara, per lo bajini, a escondidas, sense que s'assabentem --de casualitat, clar, com passen les coses ací amb este govern--, es donem compte que han tret un accés, efectivament, incomplint una promesa i, en comptes de quatre carrils, de dos? No són coses serioses això per als veïns d'eixa barriada?

Doncs, li vaig a dir una altra cosa. Per als veïns d'eixa barriada, de la barriada de Camí la Noria de Torrent, segurament les dos coses serioses més importants que tenen en estos moments és que els soterren les vies del metro i que els facen un accés que els done seguretat viària a l'hora de poder accedir a les seues cases, a ells i, sobretot, als xiquets. I li diré encara més. Hi ha un col·lege d'educació especial que n'hi ha a l'altra banda que han de fer una aventura tots els dies cada volta que han d'accedir-hi, pels incompliments del govern del Partit Popular.

El senyor president:

Senyor Ros, vaja concloent.

El senyor Ros Piles:

Gràcies, senyor president.

El senyor president:

Moltes gràcies, senyor Ros.

La senyora Martínez Zaragoza:

El senyor president:

No veig cap desorde, senyora Martínez.

La senyora Martínez Zaragoza:

Solicitar disculpas al señor Ros si he dicho que le diera vergüenza ser ciudadano de Torrente. No lo he dicho en el sentido de ofender ni que realmente le diera vergüenza, sino sencillamente que parece, escuchándole, que le diera vergüenza vivir. , pero yo sé que usted, y evidentemente, es un hecho que usted ha sido alcalde de Torrente, que le.

El senyor president:

Sí, senyora Martínez. Disculpe. (inoïble)

La senyora Martínez Zaragoza:

El senyor president:

La senyora Martínez Zaragoza:

El senyor president:

El senyor Maluenda Verdú:

Senyor president.

El senyor president:

Diga'm, senyor Maluenda.

El senyor Maluenda Verdú:

. Per una qüestió d'ordre. Però que quede ben clar que la senyora diputada ha demanat que se retiren de l'acta eixes paraules.

El senyor president:

Efectivament.

El senyor Ros Piles:

Jo li ho agraïxc, senyora diputada.

El senyor president:

Per a fixar posició, té la paraula el senyor Oltra, pel Grup Parlamentari d'Esquerra Unida-Els Verds: L'Entesa.

El senyor Oltra i Soler:

Gràcies, senyor president.

La veritat és que mai haguera esperat que en un tema com aquest s'arribara al nivell d'esperpent a què s'ha arribat. I sort que al final s'ha rectificat un poc. Perquè ja sabem que excuses per part del Partit Popular a l'hora d'intentar justificar promeses incomplides, se les ha d'inventar, perquè en temes ferroviaris s'han dit coses que no són certes. O siga, el que està passant en Torrent és una cosa que comença a ser habitual en la política del Govern Valencià. Ahí tenim el cas del soterrament també de les vies en Alfafar, en Benetússer, Sedaví, etcètera, que se fa la promesa en campanya electoral i després no se complix. Per no parlar Gandia-Dénia, Alcoi-Xàtiva, etcètera.

El tema que ens afecta és un tema que nosaltres anem a recolzar la proposta perquè ens pareix una proposta justa. Segurament per això inclús el mateix Partit Popular de l'Ajuntament de Torrent ha votat a favor. Perquè, clar, ara ací el que va a passar és que, amb el vot del Partit Popular, se desautoritzarà la votació que el Partit Popular ha fet en Torrent, i segurament ho han fet perquè coneixen el problema.

És un problema que, com ans s'ha dit, és un problema vell, és un problema de seguretat ciutadana, és un element molt important. És un tema de qualitat de vida en un barri important d'una ciutat important del País Valencià. I és un problema també de quan se parla ara mateixa en el famós programa o pla. Bé, pla. , està sense aprovar per ningú, però aixina el va presentar el conseller, Pla d'infraestructures estratègiques. Se parla ahí de la integració urbana, del ferrocarril en les nostres ciutats, la millora de la qualitat de vida, etcètera. Bé, estem davant d'un exemple d'un lloc on fa falta això i fa falta concretar eixe missatge en la realitat.

I en eixe sentit, resulta sorprenent que se vaja a dir que van a votar en contra d'una proposta que en tot cas caldria dir que és una proposta modesta. Perquè si recordem la proposta de resolució que planteja el Grup Socialista, no és que comencen les obres ja, ni molt menys, sinó simplement que es redacte el projecte de soterrament. O siga, estem davant d'una petició modesta que se faça el que en qualsevol cas s'ha de fer, que és redactar eixe projecte de soterrament i, a partir d'ahí, vore en quins terminis, en quines mesures de finançament, que perfectament podrà entrar allò que s'estava parlant abans que l'Ajuntament de Torrent puguera col·laborar d'acord amb les seues disponibilitats pressupostàries en la solució final, que això està passant en altres municipis i no passa absolutament res. Però, clar, negar-se inclús a aquesta possibilitat és garantir que el problema que té en estos moments la ciutat de Torrent va a continuar.

Per tant, nosaltres creem que haguera segut molt més valent enfocar la qüestió com cal, o siga, reconéixer que és un problema que està damunt la taula. És cert que no és un problema únic, que hi ha moltes ciutats al País Valencià en situació semblant, però també caldria dir que la conselleria deuria començar a prioritzar la solució a estos problemes. Que tot no és pensar en l'Ave i a vore si tinc sort i sóc jo el que inaugura la cinta de l'Ave, que pareix que siga l'obsessió d'alguna gent, sinó que este tipus de qüestions, molt més modestes però molt més necessàries, les tenim damunt la taula, i ara tenim un cas on hi ha unanimitat, no ja en l'ajuntament sinó en la mateixa societat de Torrent quant a la necessitat.

I és cert que s'han fet massa promeses, i és cert que s'han incomplit totes. I ara el que s'està dient ací és una altra promesa més, i en tot cas, per a eixir un poc del conflicte, anar-se'n a posar exemples que no toca, perquè del que s'està xarrant en estos moments és d'una problemàtica que afecta a una ciutat i a un cas concret com és el de Torrent.

Per tant, nosaltres creem necessari que aquesta resolució es puguera aprovar, es puguera concretar per part de la conselleria mitjançant eixe projecte d'obres de soterrament i eixe projecte de conveni que puguera haver amb l'ajuntament, i segurament hauran d'intervindre altres administracions, per intentar buscar una solució a un problema que el tenim damunt la taula, que els torrentins i torrentines no tenen culpa, evidentment, d'això. Això en el seu dia podria estar justificat, però la ciutat ha creixcut i en estos moments el problema està damunt la taula.

Per tant, nosaltres lamentem que astò no vaja a eixir aprovat, però creem que cal donar el nostre suport i cal insistir, perquè al final jo crec que ho aconseguirem.

Moltes gràcies.

El senyor president:

Moltes gràcies, senyor Oltra.

Sí. Per a rèplica, té la paraula la senyora Martínez.

La senyora Martínez Zaragoza:

El senyor president:

(Se suspén la reunió a les 11 hores i 38 minuts)

(Es reprén la reunió a les 11 hores i 52 minuts)

El senyor president:

Vist que no hi ha hagut la possibilitat que hi haguera un acord entre els grups parlamentaris, i estant tancat el debat, passem a la votació.

Vots a favor de la proposició no de llei? 7. Vots en contra? 8. Per 8 vots en contra i 7 a favor queda rebutjada la proposició no de llei.

Presa en consideració de la Proposició no de llei sobre la recuperació de les infraestructures afectades al Baix Maestrat per la tempesta del passat 10 de novembre, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 3. 933, BOCV número 32).

El senyor president:

Tal com estava establit, anem a passar al punt següent, que serà el número 7 de l'ordre del dia, que és: presa en consideració de la Proposició no de llei sobre la recuperació de les infraestructures afectades al Baix Maestrat per la tempesta del passat 10 de novembre, presentada pel Grup Parlamentari Esquerra Unida-Els Verds-Esquerra Valenciana: L'Entesa. Per a la seua defensa té la paraula el senyor Cardona.

El senyor Cardona i Pla:

Gràcies, senyor president.

I gràcies també a la comissió per permetre este canvi d'ordre, perquè tenim unes altres faenes que fer.

Bé. Nosaltres el dia següent de passar estes inundacions en el Maestrat, vam presentar aquesta proposició no de llei. He de dir, i això és una cosa que està passant molt freqüentment en estes Corts, que, clar, estes inundacions van passar el dia 10 de novembre del 2003. Per tant, ja ha passat un any i mig i la veritat és que possiblement la proposició haguera hagut de perdre actualitat, perquè el que jo demanava era simplement que n'hi hagueren ajudes, que s'establiren línies pressupostàries per a cobrir les necessitats que havien aparegut pel fet d'estes inundacions. La qüestió és que realment no ha perdut actualitat i continua sent un dia plenament vigent.

El que està passant ací a la nostra terra, amb esta climatologia que tenim, és que ve tots els anys alguna inundació i al final la de l'any actual ens impedix recordar-nos de la de l'any passat. Les últimes de setembre de Nules, de la Vall, de la Plana Baixa, sembla que moltes voltes ja fan oblidar les que han passat l'any anterior, que van ser en el Maestrat. Bé. Nosaltres considerem que no hem d'oblidar-nos d'estes zones que tenen necessitats.

El senyor Campos, actualment vicepresident, va fer unes declaracions en el moment de les inundacions on va dir que calia valorar els danys sense precipitar-se, i caldria establir mecanismes per a les ajudes. Bé, realment no és que no hi ha hagut precipitació; és que no hi ha hagut cap tipus d'agilitat a l'hora de resoldre unes ajudes realment necessàries i útils.

Mire. El que va passar en el Maestrat és que estes pluges van provocar molts de mals a béns de titularitat privada, i també van provocar molts de mals a béns de titularitat pública.

L'exemple que vam posar del poble d'Alcalà, que va ser el més afectat, el municipi d'Alcalà i la zona d'Alcossebre, és que la valoració oficial dels danys estava pels 70 milions d'euros. En una compareixença anterior del conseller d'Agricultura, el senyor Cotino, ens va dir les ajudes que s'havien destinat a este fet, a este desastre natural. I ens vam trobar que l'únic que s'havia disposat era, realment, les línies d'ajuda que ja existixen tots els anys per a arreglar camins. Sabem que s'ha arreglat un col·lector d'aigües pluvials. Sabem que s'han prestat estes ajudes per a arreglar camins, que ja dic que són les ordinàries i les normals en qualsevol any, no suposen cap ajuda extraordinària. Sabem que s'estan fent algunes obres en el pont de la rambla d'Alcalà, en Benicarló. Però realment no hi han hagut les ajudes necessàries per a cobrir mitjanament els danys que s'han produït.

Nosaltres ja sabem que no és obligació dels poders públics pagar tots els danys privats, però sí que considerem que en un cas concret com este, en activitats a vegades en crisi com és l'agricultura, sí que caldria una ajuda intensa per a permetre que esta activitat econòmica puga seguir perdurant i suposant un benefici per al poble d'Alcalà. Tampoc hi ha hagut ajudes suficients en eixe aspecte.

Jo voldria expressar també que ací va haver alguns problemes concrets en la intervenció de les infraestructures viàries de la zona, fonamentalment la via del tren, l'autopista A-7 i la nacional 340, que van fer que el dany a aquestes zones fóra superior. Concretament, en el terme d'Alcalà la nacional 340 va impedir que ixquera aigua de la partida la Foia, cosa que va suposar un agreujament dels danys, i també la via de tren i l'A-7 van actuar en algunes zones com a preses de retenció d'aigua, cosa que va augmentar els danys que se van poder causar.

Mire, nosaltres vam trobar molt escassa l'actuació per part de les conselleries, per part del Govern, i per això esta proposta de resolució continua sent totalment vigent. Demanem el següent.

Demanem que el Govern. , volem que les Corts Valencianes insten el Govern perquè la Generalitat dispose les línies pressupostàries adients per a ajudar a la recuperació de les infraestructures afectades de manera immediata i urgent.

En el terme d'Alcalà, els camins rurals van ser afectats en uns 5 milions d'euros, en la valoració oficial. Les ajudes que ha rebut el poble d'Alcalà per a arreglar camins han sigut 128. 000 euros. Evidentment, no n'hi ha cap proporció entre el dany causat i les ajudes produïdes, que, per cert, crec que encara no els han arribat.

Per tant, n'hi ha una part que és per a arreglar la infraestructura pública de manera immediata i urgent. Per una altra part, volem que la Generalitat dispose les ajudes necessàries per a compensar les pèrdues en agricultura i indústria que hagen pogut patir. Este tipus de compensacions són les que permeten recuperar l'activitat, i l'activitat econòmica és la que permet a una societat, després, pagar impostos, tindre serveis, etcètera, etcètera, per tant, no és exactament una ajuda a fons perdut.

El que volem és que els poders públics fagen ús de les seues responsabilitats i ajuden en aquelles coses que després poden ser un benefici per a tota la societat.

I, finalment, nosaltres demanem que les Corts, que el Consell de la Generalitat, inste l'administració de l'estat perquè actue en la provisió d'ajudes, i exigixca les modificacions de les infraestructures de dependència estatal: m'estic referint a la via del tren i a l'autopista, per a evitar els perills que poden patir davant fenòmens com aquest, és a dir, perquè estes infraestructures no suposen un agreujament dels danys que en un moment determinat se poden causar.

Com considere que són peticions molt raonables, considere que poden ser perfectament aprovades per aquestes Corts i, probablement, suposaran una bona mesura perquè el Govern de la Generalitat actue de manera adequada i el Govern de l'estat actue de manera adequada per a intentar ajudar aquestes persones que van tindre uns danys globals per damunt dels 70 milions d'euros.

Gràcies.

El senyor president:

Gràcies, senyor Cardona.

A este punt n'hi ha presentada una esmena per part del Grup Parlamentari Popular. Per a la seua defensa, té la paraula el senyor Mundo.

El senyor Mundo Alberto:

Gràcies, senyor president.

Senyors i senyores diputats.

Bé, nosaltres, el grup parlamentari, presentem una esmena en esta proposta per a modificar la redacció de l'apartat tercer. Entenem que podem assumir la resta de l'esmena tal com està redactada en la seua proposició, i a banda que li demanem al que proposa, al senyor Cardona, que puga acceptar la nostra esmena i, en conseqüència, poder votar afirmativament la seua proposició, jo voldria també fer unes matisacions sobre el que representa la seua proposta i sobre el que va ocórrer eixe 10 de novembre, desgraciadament, en la zona del Baix Maestrat, perquè vosté s'ha referit, bàsicament a infraestructures del terme d'Alcalà i cal dir-li que els pobles més afectats, a banda d'Alcalà, possiblement van ser Benicarló i Santa Magdalena, que l'agarra també pel mig.

La rambla d'Alcalà és una riera menuda i el seu recorregut sols agarra eixos tres termes municipals i el de Peñíscola, que el toca una mica, però en poca quantia, i en una zona a on eixe dia concretament, la nit del dia 9 de novembre, van caure en poques hores més de dos-cents litres per metre quadrat a la zona de la capçalera de la conca, el que va provocar eixe desbordament del riu en la zona final del tram, que va ser de Benicarló, i danys en els arrossegaments en la zona d'Alcalà. És a dir, són dos fets diferenciats uns i altres: un és lo desbordament del riu i l'altre los danys en capçalera per l'arrossegament de finques.

I en l'arrossegament, i incidint en això del principi, pense que van hi haure dos factors importants: un, que durant molts anys les transformacions de finques i transformacions que s'han fet a la zona d'Alcalà han fet modificar les rieres naturals que hi havien en. , no han tingut en compte les rieres naturals que n'hi havien a la zona, i tots sabem que quan vénen les pluges molt fortes, doncs, el que diuen los vells del lloc, que busquen les escriptures antigues les aigües i, per tant, se'n van a buscar, diguem, el que són les conques naturals que hi havien i, per tant, va fer molt de mal en moltes finques que s'havien transformat fent rieres que van arrencar i van fer desaparéixer inclús finques senceres en al zona d'Alcalà de Xivert, i inclús se va endur una depuradora i algunes també per la quantitat d'aigua que va caure en eixos moments.

També tenim molt de mal a molts camins i, per tant, necessitem una actuació ràpida i urgent en camins. En la zona de Benicarló, ja va ser més dificultós, perquè allí el que sí van allargar va ser que el pont, que està sobre la rambla d'Alcalà, en el passeig de l'avinguda del Papa Luna, va ser insuficient en la seua capacitat per a poder desaiguar tota l'aigua que baixava, eixe cabal important, i va fer de taponament, de forma que en la nacional 340 va tindre de ser tancada també, perquè se va desbordar, des de la zona de la nacional 340, i això va provocar greus inundacions en moltes cases, en molts baixos, en una quantia molt important de mals superior a eixos 70 milions d'euros que vosté estava dient.

El que ocorre en les actuacions, i vaig a dir-li després les actuacions immediates, perquè eixa proposició, com vosté diu, és del dia 12 de novembre, i, efectivament, actuacions immediates en van hi haure per a pal·liar algunes de les coses que vosté ha anomenat anteriorment. Una d'elles va ser en la reunió del responsable de tots los municipis en la Direcció General d'Interior de la conselleria, per vore que pogueren hi haure uns altres senyals d'alarma que mos indicaren una ploguda forta en capçalera per a poder, en la part final del tram, poder actuar sobre les vivendes i sobre els llocs, per a evitar eixes inundacions greus, perquè no van detectar eixa informació per part de la Conselleria.

Llavors, ahí se van arbitrar una sèrie de mesures per a evitar que això puga ocórrer una altra vegada, perquè és propens eixe riu a tindre eixes plogudes fortes.

La segona actuació que es va fer va ser en una reunió en la Diputació Provincial de Castelló, a on va hi haure un oferiment de màquines, sobretot als termes més afectats, com era el terme d'Alcalà, per a poder restablir los camins rurals que puguen hi haure, i una proposta d'ajudes per part de la Diputació, també, per a poder sufragar màquines que haja contractat l'Ajuntament, sobretot, d'Alcalà, perquè l'Ajuntament de Benicarló anava en uns altres conceptes i, per tant, no hem sol·licitat eixa ajuda, i hi havia una partida de diners pressupostada en la Diputació, que en este moment me consta que encara no havien cobrat, però que està en la línia que puguen recuperar en part de les mesures que vosté anunciava en los punts primer i segon d'eixa seua proposta.

Després, eixes dos, per part de la Generalitat, el que proposaven en un principi va ser, el primer de tot era poder evacuar tota l'aigua que n'hi havia en els soterranis de molts dels edificis i llocs que s'havien inundat, i va ficar tots los mitjans de bombes i materials de seguida al servei dels municipis per a poder utilitzar-los i poder fer eixa labor important i quantificar el que realment havia passat, i se va considerar que era unes pluges d'una quantia que anava al que el Patricova marca com a 500 anys vista de les inundacions més fortes que en el tema del Patricova es pogueren contemplar.

Això mos va donar raó en el que era l'estudi del Patricova --afortunadament vam vore que l'estudi guardava una similitud important amb el que ha representat eixe estudi, estava en un fet real que es va produir en aquell moment--, i a partir d'ahí, molts ajuntaments vam començar a prendre mesures, i ho dic jo, perquè llavors me caïa tota la responsabilitat com a alcalde de Benicarló, mesures de cara a que la Generalitat se ficara a fer el que en aquell moment era conceptuat que tenia de fer-ho la Confederació Hidrogràfica del Júcar, que és al qui pertany el riu en el que, en una proposta inicial n'hi havia per a poder canalitzar el riu o fer-li la solució més adequada d'unes propostes que ja feia anys que teníem en lo riu Barranquet.

La conselleria se va ficar mans a l'obra, va contractar una consultoria tècnica per a vore quines solucions li podíem donar a la canalització del riu, per a evitar desbordaments futurs en lo riu este, i com a obra principal al fer l'estudi vam coincidir que la causa de la inundació final del terme va ser el taponament del pont de la rambla del Barranquet en l'avinguda del Papa Luna, i va procedir a adjudicar un projecte per a les emergències, substitució d'eixe pont, el qual en este moment està en fase d'inici, està adjudicat i estan en fase d'inici eixes obres, i en la seua desembocadura, també, a poder mantindre la zona humida que n'hi ha allí i, al mateix temps, poder desaiguar les aigües de forma directa al mar, sense perjudici que s'actue posteriorment en el que siguen obres de canalització en nous projectes que en este moment s'estan estudiant.

Vol dir que, de feina, se n'ha fet; que ne falta fer? Li done totalment la raó que caldrà fer actuacions. El Consorci d'Assegurances, que era de les coses importants, també, se va ficar a actuar de forma ràpida: això va passar el dia 10 de novembre i tota la gent que tenien alguna assegurança de qualsevol tipus, perquè inclús la gent que tenien una assegurança a soles en vehicles. , perquè van hi haure més de cent vehicles que es van quedar atrapats en los soterranis de les cases, amb que tingueren a soles una simple assegurança, encara que siga de trencament de vidres, van ser --diguem-- emparats pel Consorci d'Assegurances, i els van pagar tots los danys que tenien, i se va inundar tota una zona comercial, amb una gran quantia de mal, és a dir, tenien en aquella zona, possiblement n'hi havien més de vint o trenta milions d'euros en mal, i lo Consorci d'Assegurances va admetre tot el que n'hi havia allí, perquè les sendes o tot el que n'hi havia allí estava assegurats, i la gent del 10 de novembre, en dates que no van arribar al desembre, molts d'ells ja van cobrar inclús les indemnitzacions de la valoració, i a cinc o sis (inintel·ligible) que van anar a la zona de Benicarló, Alcalà, Peñíscola i . (inintel·ligible) que van poder tindre mals en eixes riades.

El Consorci es va menejar. Desgraciadament tenim un problema que, com vosté ara ha al·ludit, n'hi havien molts mals a particulars i n'hi ha, sobretot en agricultura, molts d'ells no tenien assegurances agràries que pogueren complir els compromisos que el Consorci li poguera facilitar una ajuda en eixe sentit. Per tant, el Consorci sí que es va menejar, i jo crec que les institucions també se van menejar prompte, que les solucions, algunes d'elles, s'estan utilitzant en este moment i que nosaltres, a través de la seua proposta, que, com he dit al principi, pensem, si vosté accepta recolzar-la amb la modificació de l'esmena nostra, pensem que se puga actuar sobre dos vessants.

Una és complementar les ajudes en camins i infraestructures que puguen estar danyades en algun lloc d'ahí, que s'hi està treballant i que, indubtablement, sempre fa falta sempre més diners perquè puguen tirar endavant les coses. S'han fet moltes coses en indústries i en comerços, molts d'ells ja han recuperat tota la seua normalitat, per supost, i al mateix temps han cobrat les seues aportacions, i nosaltres tenim un pla d'inundacions, que és el Patricova, en el qual, d'alguna forma, eixes inundacions mos va demostrar que és molt vàlid per al seu treball, i que eixe pla, també n'hi han unes infraestructures, no tan sols les infraestructures que n'hi han damunt del riu, com són eixe pont que dia anteriorment, que s'ha canviat ara en este moment, sinó que altres infraestructures de ferrocarrils o línies noves o desviaments de la nacional 340, que es tindran de tindre molt en compte per a futures avingudes, i que el que demanem és que totes les actuacions en eixa esmena de modificació que vosté demanava, instava també a l'administració de l'estat, si no recorde mal, en la seua proposta, vosté estava demanant-li, "i s'insta l'administració de l'estat perquè actue en la provisió d'ajudes exigint per modificacions en les infraestructures de dependència estatal", nosaltres li diem que les Corts Valencianes sol·liciten al Consell que inste l'administració de l'estat a executar el més prompte possible, tampoc no li marquem dates, sinó el més prompte possible, les actuacions a càrrec seu previstes en el pla d'acció territorial sobre previsió de risc d'inundació a la Comunitat Valenciana en la comarca del Baixa Maestrat.

D'alguna forma, jo crec que dins d'eixes accions estan també incloses el que vosté en la seua proposta estava donant com a propostes d'actuació en l'A-7 i en la via de ferrocarrils i altres infraestructures que mos passen per damunt d'esta rambla d'Alcalà, o rambla del Barranquet que diem nosaltres habitualment, i que realment, doncs, en capçalera no van fer possible desaiguar a una zona de la forma que tenia d'haver-se desaiguat, amb la promptitud que s'havia d'haver desaiguat, que --repetixo-- moltes dels problemes van ser arrossegaments d'un cabal d'aigua de més de dos-cents litres que van caure en una nit, en la qual les alertes no van funcionar més que quan ja el mal lo teníem damunt, en la capçalera no va arribar ni a ploure.

Vol dir que a vint quilòmetres d'ahí no va arribar ni a ploure, després sí, després que es va inundar, quan va arribar ja el cap d'eixa riuada, que, d'alguna forma, mos va fer eixes destrosses i eixos mals.

Jo crec que s'està treballant en el tema i li demane, doncs, al senyor diputat de l'Entesa, al senyor Cardona, l'acceptació d'esta esmena nostra i el Grup Popular votaria a favor de la seua proposta.

Moltes gràcies.

El senyor president:

Gràcies, senyor Mundo.

Per a acceptació o no de l'esmena, té la paraula el senyor Cardona.

El senyor Cardona i Pla:

Sí, senyor president.

Senyor diputat, sí que acceptem l'esmena de modificació que ens ha presentat. A més, considerem molt positiu que s'aprove aquesta proposta de resolució, i considerem encara molt més positiu que esta proposta de resolució tinga efectes reals, eh? , és a dir, que després la Conselleria es pose a actuar.

Jo tindria algunes matisacions a fer, senyor diputat, però només vaig a referir-me a unes concretes, unes matisacions a fer sobre les reunions mantingudes, sobre l'eficàcia de les reunions, sobre el temps que se tarda en rebre ajudes que ja estan pressupostades i aprovades, però vaig a deixar això de banda.

Jo sí que voldria referir-me al tema del Patricova, perquè la seua esmena també fa referència a ell, i és que nosaltres quasi sempre hem utilitzat el Patricova, la nostra força política em referisc, com a un element o un document que moltes voltes impedia fer coses que s'estaven pretenent. Nosaltres analitzem el Patricova, i encara que pensem que no totes, que hi haurien algunes coses que afegir i algunes que canviar, evidentment, però nosaltres el que veiem és que quan el mateix Patricova qualifica una zona d'inundable damunt d'eixa zona no s'interrompen les activitats que poden provocar danys, no s'interromp el fer infraestructures, o no s'interromp fer urbanitzacions. En la mateixa zona que estem parlant del Baix Maestrat hi ha una urbanització prevista en la desembocadura del riu Sant Miquel que el mateix Patricova assenyala com a zona inundable.

El que nosaltres no entenem és com un document en el que es ressenyen i es ressalten un certs riscs, després no s'apliquen d'una manera, d'una manera raonable i adequada. A la província de Castelló jo li puc dir en el Quadro de Santiago també es va a edificar. I el Quadro de Santiago és una zona que es va a inundar amb tota seguretat perquè el mateix Patricova assenyala que s'inundarà. I el que està passant és que estem construint damunt de zones que es poden inundar.

Jo estic d'acord amb l'anàlisi que vosté ha fet sobre que s'havien ocupat rieres, s'havien ocupat barrancs que no s'haurien d'haver ocupat. De fet ha hagut un mal provocat a algun edifici hostaler provocat perquè en una altra zona s'havia ocupat zones del barranc que van fer que l'aigua anara dirigida cap a uns altres llocs. Això ha passat. Però és que és una qüestió que sabem que tornarà a passar si continuem fent el mateix tipus de desenvolupament. I nosaltres no estem observant molts canvis en una manera de desenvolupar-se allò.

Però una altra qüestió és el que vosté comenta que s'havia produït un fenomen que el Patricova ressaltava que s'anava a produir una vegada cada 500 anys. És cert. És el que es diu el període de retorn. És una. és una mesura estadística. Ve a dir, no tornarà a passar açò o. açò és una vegada, com a màxim una vegada cada 500 anys. Bé, el més curiós és que l'estadística té estes coses, eh? Les estadístiques ressalten mitjanes o ressalten probabilitats. Però ja ha passat una vegada. Quan el. (inintel·ligible) de 500 ja ha passat una vegada.

Per tant, cal tindre en compte una. a vegades este tipus de coses que té l'estadística, eh! És a dir, ha passat. No estàvem preparats per al que va passar. Havíem d'estar preparats per a fenòmens que passen en un període de retorn d'este temps, perquè poden passar demà, després demà o a l'any que ve.

Per tant, a veure. Nosaltres no hem dit quasi mai que el Patricova està molt errat. El que. és a dir, hem destacat algunes errades. Però el que hem ressaltat és que el Patricova no serveix per a res a l'hora de planificar l'actuació posterior. I això sí que és perillós.

Nosaltres, com fa referència esta esmena seua que l'estat faça les accions de corren al seu càrrec el més prompte possible, pensem que és molt adequat demanar-li-ho, és una reivindicació no sols assumible, sinó que nosaltres fins i tot, encara que no hagueren presentat estat esmena, pensem que igual s'haguera hagut de fer.

Per tant, aprovem l'esmena i pensem que és molt positiu que s'aprove tota la resolució, perquè també hi ha una certes competències i certa responsabilitat per a la Generalitat.

Gràcies.

El senyor president:

Gràcies, senyor Cardona.

Sí, senyor Mundo. Un momentet. Té la paraula, senyor Mundo.

El senyor Mundo Alberto:

Bé, jo sols per. realment agrair-li que s'accepte l'esmena. No ha contradit res de l'esmena. Però sí que m'ha puntualitzat unes coses que voldria deixar-les clares respecte a allò que les meues paraules que he fet anteriorment, del Patricova.

Jo li he dit un període de retorn de 500 anys, que marcava el Patricova en eixa quantia. Vull dir, que nosaltres estem perquè es puga prevenir, arreglar perquè no torne a ocórrer, perquè els 500 anys ens pot vindre d'aquí a un any. És a dir, no és, no és que nosaltres. Però dic que d'alguna forma li done eixa raó a les corbes d'inundabilitat de la zona marcades amb eixos períodes de retorn de 500 anys com a màxim en inundacions dels estudis que s'han fet en la zona nostra, i que, realment, des de la conselleria es va vindre a comprovar si eixes corbes anaven pel lloc que mos marcava.

I tots sabem que en el Patricova hi ha diversos graus d'inundabilitat, perquè justet en desembocadura ens passa per una zona urbana. I en una zona urbana és quan ens ve el problema que està consolidat, en gran part feta anteriorment al Patricova, feta anteriorment al Patricova, i que en este moment en eixa zona, i ho dic per experiència, perquè és el meu poble i perquè a més he viscut allí, en eixe moment estàvem redactant nosaltres, a petició de l'ajuntament, l'estudi d'inundabilitat que ens demana el Patricova per a poder donar les llicències d'obres oportunes a cada lloc, d'acord amb les mesures que marca el Patricova, que s'hauran de fer, d'alçades dels llocs, de la possibilitat de no fer aparcaments subterranis en certes zones que són inundables, d'unes condicions que has de donar a qui ha d'edificar d'acord amb un programa, que després servix de marc per a donar les llicències. I nosaltres en l'ajuntament, a partir de sorgir el Patricova, com és normal i ha de ser, una llei que ens obliga a no donar una llicència mentre no es complisquen les normatives de Patricova, si està en zona d'inundabilitat. Perquè si vosté coneix Benicarló, que no dubte que el conega, arriba la inundabilitat fins el parador de turisme, i inclús quasi aquí ens va arribar l'aigua aleshores en estes inundacions, i en aquella zona hi ha molts baixos que es van inundar tots. Per tant, a partir d'aquella data hi ha una sèrie de mesures que, o les hem de modificar, de defenses perquè modifiquen després on arriben les corbes, o hi ha zones en no es deixen tipus d'edificabilitat que d'alguna forma l'estudi ens ha donat ja en totes les coses que d'alguna forma s'emprarà.

I pense que poder tindre eixes ferramentes farà un bé per al desenrotllament dels nostres pobles quan a les inundabilitats, que podem tindre eixes normatives que s'han fet de cara que siguen utilitzades. Però que siguen utilitzades per tots per a evitar els problemes que després ens hem de lamentar, de vegades, en tots els desastres. I, realment, tant per part dels municipis, en este cas per part de l'estat en el que és les infraestructures que ens puguen afectar, però part dels municipis hem de ser molt escrupulosos en poder sempre actuar en una ferramenta important, i per això he volgut fer ressaltar, com és el Patricova, que ens puga garantir que no es puguen tornar a tindre eixe tipus d'inundacions que puguen afectar que si venen eixes pluges que d'alguna forma ens deixen en la tranquil·litat que dormirem tranquils els ciutadans perquè no haurem després de recórrer a ajudes de ningú, perquè realment estaran protegits.

Moltes gràcies.

El senyor president:

Queda, per tant, aclarit que el grup proposant ha acceptat l'esmena que ha modificat l'apartat tercer de la proposta de resolució.

I ara, per a fixar posició, té la paraula, per part del Grup Socialista, el senyor Sanmartín.

El senyor Sanmartín Besalduch:

Gràcies, president.

Nosaltres ja vam presentar una compareixença i la vam debatre al plenari amb el conseller d'Agricultura, i per tant no vaig a repetir el tema de danys i valoracions.

Sí que voldria dir tres qüestions, esmentar tres qüestions. Quan es parla de les tempestes del passat 10 de novembre, no és així, no són del passat 10 de novembre, perquè seria de 2004. Són de 2003. I que, any i mig després, hem de debatre en una comissió les conseqüències de les pluges torrencials, doncs em pareix poc pràctic.

En segon lloc, voldria, això sí, avaluar la situació. A data d'avui no estic conforme amb el senyor Mundo, per molt que li ha donat de positiu o d'optimisme al respecte.

Jo el que he de recordar respecte a la Conselleria d'Agricultura, bé, no ha fet res especial. És a dir, les línies d'ajuda que ja existien s'han donat quasi a un cent per cent, concretament 140. 000 euros, uns 23 milions de pessetes a estes poblacions, individualment, per arreglar, per arreglar els camins. Però, per què? Pregunte jo. Per què no s'ha aprovat, no s'ha aprovat un decret per part del Consell que puga establir unes mesures d'urgència? cosa que no s'ha fet. Però és que ni tant sols han estat capaços de dur a terme jo pense que un seguiment acurat de les conseqüències. I dos mesos després del que va succeir a Alcalà, a Santa Magdalena, a una part de Peníscola i a Benicarló, jo recorde que els agricultors rebien unes subvencions per les gelades que van tindre lloc al febrer/març de 2004, mitjançant un decret del Consell aprovant tota una sèrie d'ajudes, malgrat que la situació era prou important, era no deixar les conseqüències dels mals produïts a les línies normals que cada any estableixen les institucions autonòmiques.

A més a més, a banda de la Conselleria d'Agricultura, ens trobem el cas de la Conselleria d'Infraestructures, que poca coseta, poca coseta ha fet. Va arreglar el col·lector d'aigües pluvials, concretament l'entitat de sanejament a través de Facsa, em pareix que va ser a Alcalá, i alguna coseta més. No es crega.

La Diputació, doncs bé, jo el que vull denunciar aquí és la falta de lleialtat institucional que existeix, d'acord amb el color polític de cada municipi. Perquè el que no pot ser és que any i mig després de les pluges, ajuntaments en els quals la Diputació va dir "poseu vosaltres les màquines, que nosaltres vos pagarem les factures", perquè aquestes màquines les necessitaven a uns altres llocs, doncs a data d'avui no han cobrat absolutament, absolutament res per part de la Diputació. I veurem, veurem, quan ho cobraran, perquè no hi ha cap document signat ni cap conveni entre les parts.

Però sí que em voldria centrar, sobretot, per a vore o almenys per a visualitzar aquest canvi de política amb l'estat central. Mire, Confederació Hidrogràfica del Xúquer per una part i la Direcció de Costes per una altra.

La Confederació Hidrogràfica en aquella època es va limitar a arreglar un trosset de barranc a la Rambla d'Estopet, que després parlarem del Patricova i veurem què li passa ahí; desembossar algun pont, etcètera. Jo el que he de dir ara, aquí, és que per part de la confederació, i afecta a l'ajuntament de Benicarló, a l'ajuntament d'Alcalà i de Santa Magdalena, haurà pròximament una reunió per a concretar, per a licitar el projecte de restauració mediambiental de la rambla d'Alcalà, que recordem que naix a Alcalà, però desemboca, passant per Santa Magdalena, a Benicarló, el pont, que és cert, començarà o l'està arreglant ja la Conselleria d'Infraestructures en l'avinguda Papa Luna, de Benicarló.

I per part de la Direcció de Costes el projecte s'ha estat iniciat ja, i sobretot en el cas concret de Benicarló i de Vinaròs el tema de regeneració de la costa, de la vora litoral entre Benicarló i Vinaròs. Ha hagut un canvi, ha hagut un canvi important, i després ho veurem en la seua execució. Però és que en aquella època per part de Confederació, insistisc, o per part de la Direcció de Costes, bé, no va fer absolutament, absolutament res.

Han presentat una esmena a la proposició no de llei d'Esquerra Unida en la qual, em fa gràcia, jo li dic, ja li avance que nosaltres anem a aprovar-la, però després li diré per què. Que les Corts sol·liciten al Consell que inste a l'estat, al govern central, a executar el més prompte possible les actuacions que, essent competència del govern central, estiguen registrades al Patricova.

Doncs bé, jo aquí, a estes altures, per què això no ho feien fa any i mig o fa dos anys? A mi em pareix correcte. I li he posat a exemple, i li he posat com a exemple que una de les actuacions més importants al nord de la província de Castelló, com és el tema de la rambla d'Alcalà que s'ha anunciat i s'anunciarà en el seu moment amb llums i taquígrafs. Però em fa gràcia ara que sol·liciten que el Consell inste el govern central perquè aquelles actuacions del Patricova que siguen competents i tal les, bé. jo simplement li dic que han passat ja quasi vuit anys, igual no, han passat vuit des que s'aprovà inicialment, al setembre de l'any 96, per unanimitat de tots grups polítics a les Corts Valencianes, manar al govern l'elaboració d'un pla d'acció territorial per a prevenir els riscs d'inundació. I, que jo recorde, em vist presentar el pla, el Patricova, no sé quantíssimes vegades ja.

Però el més fort de tot, jo li ho dic sincerament, que és un pla que de credibilitat no té res. De fet, de les 153 --em pareix-- actuacions estructurals i 64 que en té en matèria de restauració hidrológico-forestal pel que fa a la comunitat, és que s'ha fet molt poquet. A data d'avui els incompliments del Patricova segueixen situant en el cas concret de la província de Castelló, juntament a la desembocadura del Xúquer, com una de les àrees més vulnerables i més deixades de la Comunitat Valenciana.

Però, encara li dic una cosa més. Els propis estudis del Patricova, ho encerten en el tema de risc d'inundabilitat de la rambla d'Alcalà, però fallen de forma estrepitosa en el tema --senyor Mundo, m'agradaria que m'escoltara perquè és del seu terme--, en el tema del barranc d'Estopet.

Mira, el barranc d'Estopet, que és on més aigua es va arreplegar, i el que, amb el seu desbordament, va provocar les inundacions a la zona turística d'Alcossebre, no està considerat al Patricova com una zona amb risc d'inundació, per posar-li l'exemple. I que va ser, va causar tant de mal aquest barranc d'Estopet com la mateixa rambla d'Alcalà. Mentre la rambla d'Alcalà se'n va de cara a Santa Magdalena i Benicarló, vostés saben que el barranc d'Estopet se'n va directament a Alcossebre, cap a la mar en un tram més curt.

Per tant, bo, jo quan em parlen del Patricova, pense que hauria d'haver almenys un mínim d'autocrítica per part seua, per a reconéixer que, evidentment, jo també reconec que essent moltes les actuacions estructurals que s'ha de dur a terme. I també en restauració hidrològica forestal. Però ja està bé en el tema del Patricova, perquè és que estem venent sempre el Patricova. I després, les actuacions que es fan són a comptagotes, i d'ací un segle estarem parlant del Patricova, i no s'haurà fet res.

I per últim, una qüestió que es va, jo diria, ens va a il·lustrar perfectament en el tema de les pluges del 10 de novembre del 2003 a la meua comarca. Mire, a manera de reflexió final, li dic. Jo el que no puc entendre, i pense que no va estar coordinat com havia d'estar coordinat, dos conselleries que hagueren hagut d'anar perfectament de la mà. M'estic referint a la conselleria de Territori i Habitatge, que té la competència en el tema del territori, i la de Justícia i Administracions Públiques, en la part de protecció civil pel que respecta a les urgències.

Mire, jo recorde que quan se va aprovar el Patricova, va ser el gener del 2003, si no m'equivoco, i s'aprovà també, i això no ho diu vosté, el Pla especial front al risc d'inundacions; és a dir, una espècie de pla d'emergències coordinat per la conselleria de Justícia, i que estableix tota una sèrie de pautes, d'actuacions, en situacions d'emergència. Doncs bé, si el Patricova ha estat per a mi un autèntic engany, és que aquest que li dic jo, encara ho ha estat més. Dic, insistisc, conselleria de Justícia, en el tema del Pla especial front al risc d'inundacions.

Mire, s'ha limitat a carregar tota la responsabilitat als alcaldes. Quan els responsables no són els alcaldes, perquè és la Generalitat els que autoritzen els plans generals, els plans parcials, els informes d'impacte ambiental, les declaracions d'utilitat pública, etcètera, i tal; s'ha limitat a advertir únicament als ajuntaments que elaboraren plans d'actuacions municipals front a les avingudes. És a dir, aprovats per la mateixa corporació i homologats després per la Comissió de Protecció Civil de la Comunitat Valenciana.

En definitiva, jo demanaria més autocrítica al respecte, perquè pense que no és un fet baladí, estem parlant d'un tema que va originar --i en això acabe, president, disculpe el temps que m'he passat--, un tema que va originar uns forts mals, de veres, a aquesta comarca. Però a més, molts d'ells de caràcter estructural. Avanço aquí que anem a aprovar la proposició no de llei presentada per Esquerra Unida, amb l'esmena inclosa, tal com ho ha dit pel Partit Popular. Perquè quan vosté sol·licite que s'inste el govern central, jo li puc dir a data d'ara, que tant la Confederació Hidrogràfica del Xúquer, en el tema de la rambla d'Alcalà, com costes en el tema de regeneració del front litoral, se començarà a dur a terme a partir d'ara.

Moltes gràcies.

El senyor president:

Gràcies, senyor Sanmartín.

Sí. Senyor Mundo, per a rèplica.

El senyor Mundo Alberto:

Jo crec que ha fet unes referències, sols per aclarir dos punts del senyor Sanmartín. Vosté, comence per l'últim, quan vosté ha dit que la conselleria de Justícia, l'actuació de la conselleria de Justícia. Li he de dir que el dia 10 de novembre del 2003, com vosté deia al principi, a les sis de la tarda, si no recorde mal, una hora així, tots els responsables dels ajuntaments, junt en el director General d'Interior, mos vam reunir en el parc de bombers de Benicarló, per analitzar tota la problemàtica que havia hagut en estes inundacions, i per a posar mesures de cara que no puguen tornar a succeir, i que n'hi hagen mitjans suficients perquè el Pla d'emergències mos detecte anteriorment qualsevol problema d'este tipus. I ho he dit en la primera intervenció meua.

I referent al Patricova, a les actuacions que el govern central puga en este moment, com vosté ha dit, que estan iniciant unes converses, n'hi ha unes reunions per a tractar del tema de la rambla d'Alcalà. Jo li he de dir que des de l'ajuntament, des de la Generalitat, quant al tema de la desembocadura de la rambla d'Alcalà, que comporta també uns estudis que ja es van fer fa uns anys quant a la canalització. Això s'ha encarregat la conselleria de fer-los.

I m'imagine que si l'actuació posterior del que és el pont, sí que ho fa la conselleria com vosté ha dit també, el pont. Però la resta de canalització, si l'estat. és competència seua perquè està eixa obra inclosa dins de la confederació hidrogràfica, jo penso que n'hi ha que aprofitar tots els estudis i tot el que puga haver, perquè ha hagut també reunions en ministres per les afeccions que puga haver. I que l'estat puga disposar dels plànols i els estudis tècnics que ha demanat, i que les solucions puguen arribar.

Jo m'alegre que, a banda estem parlant del riu, no parlem ara de regeneració de costes, la regeneració de costes puga tirar endavant. I tot el que vinga de l'estat en tots els aspectes, benvingut siga. I si vosté ha anunciat que votarà a favor, si vosté considera que les nostres propostes no són les adequades, jo no tinc cap inconvenient que si vosté té una crítica o alguna d'això, que no ho votara. Però en este cas jo pense que és bo per a tots que este tema puga sortir endavant.

Res més i moltes gràcies.

El senyor president:

Gràcies, senyor Mundo.

Conclòs el debat, anem a passar a la votació. Vots a favor de la proposta de resolució amb l'esmena incorporada? Per unanimitat queda aprovada.

Presa en consideració de la Proposició no de llei sobre elaboració d'un llibre blanc sobre la seguretat vial a la Comunitat Valenciana, presentada pel Grup Parlamentari Socialista (RE número 3. 677, BOCV número 20).

El senyor president:

Senyories, passem ja al punt número 5 de l'ordre del dia: presa en consideració de la Proposició no de llei sobre elaboració d'un llibre blanc sobre la seguretat vial a la Comunitat Valenciana, presentada pel Grup Parlamentari Socialista. Per a la seua defensa, té la paraula el senyor Godoy.

El senyor Godoy García:

Yo quisiera, antes de pasar a tratar más a fondo el contenido mismo de la proposición no de ley, repasar algunas consideraciones y algunos datos que probablemente conocen sus señorías. Y que con toda seguridad les llevará al pensamiento la necesidad de urgencia de adoptar medidas, cada vez más, que atajen esto que es una auténtica pesadilla de nuestro siglo, que son los accidentes de tráfico.

El senyor president:

Por Esquerra Unida-Els Verds: l'Entesa, el señor Oltra tiene la palabra.

El senyor Oltra i Soler:

Gràcies.

Bo, el tema dels accidents, la seguretat vial, és un tema molt important. Efectivament, s'han fet multitud d'iniciatives en aquestes Corts, jo ací mateix recorde el dia 21 d'octubre que tinguérem un debat en el plenari sobre la necessitat d'un Pla de seguretat vial, que hauria d'haver redactat el Consell, sempre amb l'objectiu eixe d'intentar reduir el que jo crec que en estos moments és una lacra, una lacra important que se'n duu una quantitat important de vides i deixa ferits en molts casos en situacions molt llastimoses. Allò va estar rebutjat pel Partit Popular, com imagine que va a estar rebutjada aquesta proposta de hui. Nosaltres considerem que estem davant d'un problema important.

També volem dir una qüestió, que des de la posició nostra, d'Esquerra Unida: l'Entesa, sí que voldríem dir una qüestió que considerem molt lligada a la problemàtica que s'ha creat i que té molt a vore amb l'aposta forta que ha fet la societat valenciana, espanyola i europea, per una determinada política de transports: el tema de la priorització absoluta del vehicle privat, del cotxe, en definitiva, en aquesta societat, motivada per diverses circumstàncies, però que també ha jugat l'abandonament tradicional d'altres mitjans de transport, especialment en el tema del ferrocarril. Abans hem tingut un debat sobre eixe tema.

Però, el tema del transport en ferrocarril ha estat absolutament marginat en aquestos moments, una qüestió quasi residual, i això, doncs, lògicament, ha provocat un augment espectacular del parc automobilístic al que va lligat també un augment constant de noves infrastructures que poc a poc van trossejant i partint el propi territori, si no parlem del tema de transport de mercaderies, que suposa en estos moments, doncs, per via de carreteres, pràcticament quasi el 100%, diria jo, perquè el percentatge que circula per vies ferroviàries és absolutament anecdòtic.

Aleshores, tot això, clar, produeix una sèrie també de conseqüències que no cal oblidar en absolut. El tema del transport per carretera, tant privat com de mercaderies, és un dels majors responsables dels nivells de contaminació que, per altra banda, el protocol de Kyoto intenta reduir, i, lògicament, una conseqüència d'eixa situació és un augment espectacular del nombre d'accidents. Si a això li unim que eixe augment espectacular no ha estat acompanyat de les suficients mesures quant a precaució en temes de viari, fonamentalment, l'eliminació de punts negres, etcètera, doncs, tenim tots els ingredients perfectes perquè la situació siga preocupant.

Hi ha informes per part de la xarxa Eurorap que públicament han denunciat que la nostra comunitat és la segona de l'Estat espanyol amb la pitjor xarxa viària --la primera la té Aragó, per cert--, i que la Nacional 332 és la carretera nacional més perillosa d'Espanya. És un trist honor que tenim en eixe sentit. Inclús, hi ha una informació periodística, que ha eixit recentment, en la qual les províncies de Castelló i Alacant, per exemple, compten amb 5 dels 10 trams de carretera més perillosos d'Espanya. La veritat és que són situacions que haurien motivar a prendre mesures per a resoldre eixe tipus de qüestions.

El Race, per altra banda, considera la Nacional 340 una de les vies més perilloses també de l'estat. A Alacant tenim un 11% dels trams que tenien alt risc; i a Castelló s'arriba, inclús, al 20%. La nacional 340 a Vila-real està considerada el punt més conflictiu de la geografia nacional. O siga, per a donar una medalla en eixe sentit. Bo, hi ha tota una sèrie de punts negres reconeguts per tot el món, per entitats independents que es dediquen al tema del trànsit, i que jo crec que seria suficient motiu per a exigir solucions.

Què trobem mentres en esta situació? Bo, doncs, també és publicat en periòdics un poc sospitosos. El Ministeri de Foment durant els tres darrers anys ha deixat d'actuar en 11 dels trams mortals de la xarxa de carreteres. O siga, ara, recentment, s'ha signat un nou protocol de carreteres, fonamentalment de carreteres, entre el Ministeri i la Generalitat Valenciana, que planteja una sèrie de qüestions que, a banda que per part del PP en la Diputació de València l'han criticat, cosa curiosa, però moltes de les actuacions que estan previstes en eixe protocol estaven previstes des de fa més de 10 anys, s'apuntava com a la necessitat d'actuar en elles en tal de millorar eixa seguretat. I això està publicat sense que en cap moment s'haja deixat de replicar, o siga, no s'ha desmentit en absolut. I el Partit Popular va deixar pendent d'executar obres de millora en 20 trams de la nacional 332.

Jo crec que tots tenim en el cap una de les raons fonamentals de la conflictivitat d'aquesta via, no ja pel seu traçat, sinó que aquesta via és la que es veu més directament afectada per un problema que s'ha plantejat en estes Corts en multitud d'ocasions, i és el famós PH també de l'A-7, que, a pesar de la seua reducció, és un peatge car, un peatge dissuasori, en el tema de mercaderies, camions, doncs, basta pegar-se una volteta pel Font de la Figuera per a comprovar quina és la realitat, o siga, la gent fuig d'eixe peatge, ha d'anar per vies que no estan preparades, vies que són més proclius a tindre accidents, o bé recórrer --el trànsit privat-- a la Nacional 332, que no té condicions per la pròpia estructura física del territori que travessa per aguantar trànsits tan importants.

Per tant, jo crec que estem davant d'un problema important, un problema gros, un problema que les associacions d'automobilistes vénen demanant des de fa molt de temps, i que és un problema que requerix d'inversions que fins ara, fins ara han brillat per la seua absència. Jo no sé si ara amb els protocols i nous compromisos que s'han realitzat amb el govern de Madrid, açò se podrà resoldre. Crec que cal exigir entre tots a Madrid, mane qui mane, que este tipus de qüestions se resolguen. Però també cal instrumentar altres mesures, que en eixe llibre blanc que jo crec que deuria abraçar tota la problemàtica, no centrant-mos solament en el tema de més carreteres, que pareix que siga l'única aposta que per a alguna gent veu a aquest problema.

També s'ha de millorar moltíssim el tema del transport ferroviari que deuria estar íntimament lligat ahí. El transport ferroviari alliberaria de trànsit moltíssima gent, però amb unes condicions, amb unes prestacions com dóna actualment la xarxa ferroviària valenciana, la veritat és que o eres un militant de la causa o eres un transcaptiu o no sé què passa, o eres un masoquista per a haver d'utilitzar la xarxa ferroviària perquè les prestacions, el que se tarda amb este tipus de qüestions, és absolutament dissuasori.

Per tant, jo crec que està bé, nosaltres anem a recolzar aquesta proposta en eixa línia d'intentar buscar solucions a un problema que jo crec que els tres grups tenim clar. O siga, estem davant d'un dels grans problemes i un problema que no depén en estos moments tampoc d'una sola administració, evidentment; depén de totes les administracions, inclús els ajuntaments i les diputacions hi tenen a vore, però depén fonamentalment de la suficient voluntat política que fins ara no ha existit.

Per tant, estaria bé que aquestes Corts aprovaren aquest document de recordatori a les diferents administracions que el problema està ahí i que s'ha de buscar solucions.

Gràcies.

El senyor president:

Gràcies, senyor Oltra.

Pel Grup Parlamentari Popular té la paraula la senyora Lorente.

La senyora Lorente Ramón:

El senyor president:

El senyor Godoy García:

Bueno, en primer lugar, agradecer el apoyo del Grupo L'Entesa, del señor Oltra, con el que coincido en la mayor parte de las reflexiones que ha realizado ante la comisión, tanto en la valoración del problema como en la necesidad de impulsar soluciones no solamente desde el punto de vista de la actuación sobre las propias carreteras y otras, sino también el punto de vista de la necesidad de impulsar medios alternativos de transporte, en este caso el ferrocarril, como medida tanto de transporte de pasajeros como de mercancías, y con la finalidad no solamente de reducir la accidentalidad, que es un medio que tiene menos accidentalidad, por supuesto, sino también el cumplimiento de otros objetivos, como puede ser el objetivo del Convenio de Kyoto.

El senyor president:

Senyories, per favor.

El senyor Godoy García:

El senyor president:

El senyor Godoy García:

--Termino ya-- . parece que les da miedo informar de cuántos son los puntos negros y dónde están situados.

Por tanto, les ruego que reflexionen porque creo que es una medida positiva para la Comunidad Valenciana.

El senyor president:

El senyor Oltra i Soler:

Per a explicar que els meus arguments han estat contradits per la senyora Lorente.

El senyor president:

El senyor Oltra i Soler:

Els meus arguments han estat contradits, vaja.

El senyor president:

La senyora Lorente Ramón:

El senyor president:

Presa en consideració de la Proposició no de llei sobre la construcció d'un càmping a la zona de la Fuente de los Baños, en sòl no urbanitzable del municipi de Montanejos, presentada pel Grup Parlamentari Socialista (RE número 3. 678, BOCV número 20).

El senyor president:

Pasamos al siguiente punto del orden del día: presa en consideració de la Proposició no de llei sobre la construcció d'un càmping a la zona. (s'interromp la gravació), presentada pel Grup Parlamentari Socialista.

Per a la seua defensa, té la paraula el senyor Sanmartín.

El senyor Sanmartín Besalduch:

Gràcies, president.

Reiterar el que havia dit abans en l'anterior proposició no de llei: això es va presentar el 29 d'octubre. Done's compte que l'objectiu d'aquesta proposició no de llei era demanar a la conselleria que declarés o denegués la declaració d'interés comunitari perquè no es pogués fer el càmping en una zona que, en atenció a la seua peculiaritat paisatgística, per la concentració d'arbrat que en ella es produïx i per la presència d'espècies endèmiques, pogués deteriorar el que era el conjunt.

Com això era el 29 d'octubre de 2003, va passar tot el 2004 i ara estem al 2005, i el que nosaltres demanàvem en aquesta proposició no de llei ja ho ha fet la conselleria. De fet, el 29 de novembre de l'any passat, de 2004, la Conselleria de Territori i Habitatge denegà la declaració d'interés comunitari, ja que l'actuació proposada es troba, tal com diem, dins de l'àmbit del pla d'ordenació de recursos naturals de la Serra d'Espadà, que es va aprovar en l'any 1997 pel Govern Valencià. I concretament, en el seu article 66, assenyala que la instal·lació de càmpings s'haurà d'ajustar al que disposa el pla d'ordenació de l'ús públic, que encara no ha estat redactat. I, en conseqüència, la Conselleria de Territori i Habitatge denegà la declaració d'interés comunitari, que és el que jo demanava en les Corts Valencianes que instaren el Consell que concretament no donaren la declaració d'interés comunitari.

Ara bé. (Remors) Per tant, ja hauria d'estar aquí la. acabat el tema, el que jo demanava ja s'ha fet. Però ens ha descobert una cosa, que és el que voldria analitzar jo aquí avui. En primer lloc, m'ha sorprés. (Remors) No, no, no. És ràpid també, és ràpid també. El que m'ha sorprés és: com és possible --done's compte--. algú li ha traït, jo no sé si és algun funcionari, algun tècnic o algun responsable de la conselleria. La pregunta que faig és la següent: ¿com és possible que el 29 --done's compte-- de novembre de 2004, la Conselleria de Territori i Habitatge denega la declaració d'interés comunitari, i que el 25 de setembre de 2003 --és a dir, octubre, novembre, desembre. un any abans-- la mateixa conselleria va emetre una declaració favorable d'impacte ambiental?

És a dir, ens trobem --done's compte-- que al 2003, quan jo presento aquesta proposició, la por que em va fer és: tenim ja una declaració favorable d'impacte ambiental per part de Conselleria i ens esperem que posteriorment la declaració d'interés comunitari, l'aspecte clau o, almenys, en què es basa l'aspecte més important de la declaració d'impacte ambiental, puga afectar. I després ens trobem que la declaració d'interés comunitari --millor, eh? , li dic millor-- és negativa. Però que done's compte el que. com és possible que una declaració d'impacte ambiental fos positiva, quan el pla d'ordenació de recursos naturals a este parc està aprovat per decret del Govern Valencià el 30 de juliol de 1997.

Aquesta declaració d'impacte, la queixa que nosaltres diem és: home! , com és possible si està dins de la zona d'afecció del parc, dins de la zona d'amortiment del parc? I hi ha un article molt concret que diu: "No es podran fer càmpings ni cap tipus d'instal·lació hostalera i tal, si prèviament no es redacta el pla d'ordenació de l'ús públic". Ho dic jo com anècdota. O no s'han posat d'acord. A la millor, a la millor, la lliçó que mos dóna això és que era bo que es fusionés en una sola conselleria el que era Medi Ambient i Territori i tal. A la millor era el sentit que hi havia una Conselleria de Medi Ambient i una altra Conselleria d'Urbanisme, però que ho deixo damunt la taula com a reflexió quan parlem del tema de declaracions d'impactes i tal.

I una segona reflexió i que assenyala l'escassa predisposició del Partit Popular local de Montanejos, governant pel PP, respecte a la importància d'este paratge perquè tinga una protecció. El promotor de l'actuació era el germà de l'alcalde, per a més senyes. Era el germà de l'alcalde, que volia fer un càmping al costat d'una zona de banys; tots coneixen Montanejos, aigües termals i tal.

El que resulta encara impossible d'entendre, o almenys hi ha una coordinació dins del que és el Partit Popular, és que es fa un pla general d'ordenació urbana, i en este pla general d'ordenació urbana es declara sòl no urbanitzable comú, sòl no urbanitzable comú, este espai. Gràcies a una sèrie d'al·legacions que es van presentar, ara ja s'ha declarat sòl no urbanitzable de protecció forestal, perquè no puga passar res al respecte.

Però assenyalar estes dos coses: l'escassa predisposició del Partit Popular en aquella localitat per a declara este espai protegit i que no puc entendre com una declaració d'impacte ambiental és positiva i al cap d'uns mesos la declaració d'interés comunitari, que es basa en això, afortunadament, ho denega.

Simplement que puga servir com a reflexió final al respecte, perquè, bé, ja la declaració d'interés comunitari està denegada, el pla general d'ordenació urbana ja ho ha col·locat. el PP municipal ha acceptat, l'equip de govern, que siga declarat sòl no urbanitzable de protecció forestal, però que pense que són coses molt, molt, molt importants, molt importants, perquè no se li done la importància que se li hagués de donar.

I, sobre tot, una última d'això: ¿com és possible que aprovem aquí ara en esta cambra un projecte de llei, fa molt, molt poquet, sobre la llei d'ordenació del territori i protecció del paisatge. ? I diu clarament aquesta llei, que fa poc que l'hem aprovada, que dins d'un perímetre de protecció de 300 metres, comptats des del perímetre exterior a la massa d'aigua, que no es pot fer absolutament res. Penso que era el tema importantíssim, jo no sé si aquest ajuntament no ha arribat. o no saben que la llei d'ordenació del territori i protecció del paisatge dictamina coses molt concretes, a la millor perquè es nova.

Però, insistisc, insistisc que el tema era prou important per a. jo no sé si ha sigut l'atzar al final, o per presentar aquestes proposicions, per les signatures que s'havien produït en la comarca, etcètera, però que m'agradaria que no tornés a succeir.

Gràcies.

El senyor president:

Abans de continuar, esta presidència voldria fer una observació. He vist en el transcurs del debat que s'han anat fent referències a l'antiguitat de certes proposicions no de llei. I vull deixar molt clar que durant l'any 2004 esta comissió es va reunir en quatre o cinc ocasions, i no s'han pogut substanciar les proposicions no de llei perquè hi havia unes lleis molt importants que s'havien de substanciar en la comissió. I, per tant, el Reglament és molt clar: tenen preferència les lleis, i per tant, han passat per davant les lleis de les proposicions no de llei. Que quede clar que la mesa de la comissió ha treballat conforme al Reglament.

Senyor Botella, diga.

El senyor Botella i Vicent:

Sí, senyor president.

Jo és que, escoltant al diputat que ha intervingut,.

El senyor president:

És per a fixar posició? Moltes gràcies.

Té la paraula.

El senyor Botella i Vicent:

Que escoltant la intervenció del diputat que ha intervingut argumentant la proposició no de llei, no sé si una vegada s'ha realitzat la declaració d'interés comunitari, això significa que retira la proposta o no. I això és el que hauria d'argumentar-se, perquè si s'ha fet ja, si es retira la proposta, no hi ha res més que discutir. I si no es retira, continuem plantejant el tema.

El senyor president:

Sí, té raó el senyor Botella. No obstant això, com estem en torn de fixació de posició, convindria que es fixara la posició pels grups. I si el senyor Sanmartín vol mantindre la seua proposta, ell es el propietari de la proposta i haurà de dir què.

Senyor Botella.

El senyor Botella i Vicent:

En principi, dir que el meu grup va a recolzar la proposta tal i com venia. I els arguments no solament estan per escrit, s'han donat ací.

El que jo crec és que és una qüestió que caldria aclarir en eixe aspecte, perquè nosaltres si realment ha hagut una declaració negativa per part de la conselleria i al mateix temps l'ajuntament ho ha assumit, és una cosa que ací hauríem de definir. I en eixe aspecte, el grup proponent deuria aclarir aquesta qüestió, que en la intervenció no m'ha acabat de quedar clar.

Però ja dic que, en tot cas, si es manté perquè es considera que no està suficientment clar, doncs, nosaltres continuaríem recolzant la proposta.

Moltes gràcies.

El senyor president:

Moltes gràcies, senyor Botella.

Pel Grup Parlamentari Popular, té la paraula el senyor Castejón.

El senyor Castejón Chaler:

Gràcies, senyor president.

Jo, realment, a l'espera del grup proponent si retira o no retira la proposta, però el que sí que no vull és deixar passar l'oportunitat de fer algunes consideracions sobre les preguntes que el mateix proponent i les mateixes respostes que es feia.

Avui per avui, doncs, per part de la conselleria --com he dit-- en una resolució de novembre de 2004, que es va fer una resolució en contra de declarar el que en estos mateixos moments pareix que siga el tema en esta proposició no de llei, es va desestimar l'interés comunitari, però també em sorprén algunes qüestions que ell ha plantejat com esta --pareix-- disparitat de criteris entre la declaració d'impacte ambiental i, després, la declaració d'interés comunitari. Vosté sabrà ben bé que per a la declaració d'interés comunitari no és només. , és a dir, un dels informes --per dir-ho així- preceptius seria el d'impacte ambiental, però, a més, també està el que hi haja una positiva valoració de l'activitat que se sol·licita, en este cas el del càmping, la necessitat d'un emplaçament en el sòl que, naturalment, era sòl no urbanitzable, o l'oportunitat, inclús, la conveniència de la localització del càmping en un lloc de turisme rural, com és la zona de Montanejos, és a dir, no és una cosa la que supedita l'altra, sinó que és un dels informes que faria falta per a la declaració definitiva.

Entre les argumentacions que vosté ens ha donat, bo, són les que en el moment que es va conéixer la resolució definitiva en què no s'autoritzava l'interés comunitari ho donava el mateix portaveu del Partit Socialista en el poble de Montanejos, que, a més, també li diuen senyor Sandalinas, i crec que. , no sé si és també germà de l'alcalde, però resulta que ahí tothom té el mateix cognom; a l'alcalde li diuen Sandalinas, el senyor. , no per ser germà vol dir res més, (inintel·ligible) inclús que siga germà perquè no ho sé. És a dir, el que feia la proposta del càmping era Sandalinas i el portaveu del Partit Socialista en el poble de Montanejos també és Sandalinas. No sé si són de la mateixa família o tal. Jo no ho sé, jo ho desconec.

Però, el Partit Popular, tal com estava redactada la proposta, que esperem que la retire, però, com diu, ja no hi ha lloc perquè el que vostés proposen ja s'ha portat a terme, també era una proposta que en cap moment s'ha pogut acceptar perquè nosaltres no considerem que es puga declarar o no declarar en interés de bé comunitari en un cas concret, com és ahí, sense tindre en compte tota una sèrie d'estudis i raonaments als que nosaltres voldríem supeditar qualsevol, no de la declaració en este cas de la ubicació del càmping, sinó en qualsevol altra ubicació en sòl no urbanitzable i caldria, doncs, mirar en cada cas la cosa en concret.

En definitiva, nosaltres pensem que per part del Partit Popular el que sí que està molt clara és l'aposta que en tot moment està fent per als pobles de l'interior perquè, precisament, darrerament s'ha fet la presentació al reforç que volen fer a tot el que és turisme d'interior, doncs, intentar anar en contra de la despoblació de les zones d'interior, concretament en esta zona que és la Serra d'Espadà, declarada parc natural, i que ahí tenen un gran protagonisme totes les iniciatives que s'han portat a terme en els darrers anys en què intenten fer, doncs, com en este part, en el seu desenvolupament, desenrotllament sostenible i que no es produïsquen les poblacions que sempre són nefastes per a tot el que és la zona d'interior. En principi, nosaltres no ens neguem que n'hi hagen, naturalment, instal·lacions que fomenten, que afavorisquen la població dels pobles d'interior i totes aquelles mesures que estan encaminades a fomentar, doncs, en este cas, el turisme rural, sempre seran benvingudes per part de la Generalitat o per part del govern.

Algunes coses més podien fer, però, en definitiva, com en la Resolució de novembre de 2004 --com vosté ha dit-- ja ficava punt i final, encara que tinc entés que hi ha un contenciós administratiu presentat davant d'aquesta resolució, ficava punt i final o punt i seguit a la declaració d'interés comunitari, que és l'expedient nou 200/2004, per tant considerem que no procedeix i que per part del proponent caldria que retirara la seua proposta d'acord.

El senyor president:

Moltes gràcies, senyor Castejón.

Senyor Sanmartín, va vosté a replicar o a fixar la posició?

El senyor Sanmartín Besalduch:

El senyor president:

Perquè si és rèplica haurem de donar, després, contrarèplica.

El senyor Sanmartín Besalduch:

No vaig a retirar-la però explicaré després el perquè.

El senyor president:

Val. Per a rèplica, té la paraula.

El senyor Sanmartín Besalduch:

Jo hagués retirat aquesta proposta perquè el que sol·licitava jo és que les Corts insten el Consell que informe desfavorablement la declaració d'interés comunitari. I tenim la Resolució de 29 de novembre de 2004, que jo l'haguera retirat si aquesta resolució de la Conselleria de Territori i Habitatge hagués justificat la denegació de la declaració d'interés comunitari no pel que ha dit ara, sinó pel que jo argumento en la meua proposició no de llei d'interés paisatgístic, etcètera.

Com ho justifica aquesta resolució? La única cosa que fa és que diu que mentre no estiga aprovat --i esta és la raó, que és importantísima-- el Pla d'ordenació de l'ús públic en este parc natural, no es podrà fer un càmping. És a dir, li nega l'activitat que vol fer simplement per un defecte de forma, perquè actualment s'ha redactat, sí, sí, s'ha redactat el Porn, però concretament diu: "El Pla d'ordenació d'ús públic, com encara no s'ha redactat, per tant no el podem fer". Ara que passe el dia de demà, d'ací un any, una vegada estiga redactat este Pla d'ordenació d'ús públic. Seguint l'argument --ací tinc la denegació de la declaració d'interés comunitari, la justificació que posa--, si d'ací un any, que això probablement estarà aprovat, el Pla d'ordenació de l'ús públic, que marca concretament les característiques i ubicació perquè, què succeïx? Adone's! L'article 66 d'este Porn, com a zona d'amortiguació, diu concretament: "Se permiten los campings en los siguientes términos: campamentos de turismo, sin perjuicio de los trámites urbanísticos de tal, tal. Sus características y ubicación deberán ajustarse a lo dispuesto en el Plan de ordenación del uso público, no permitiendo sus nuevas instalaciones hasta que dicho plan haya sido aprobado".

Com este pla encara no ha sigut aprovat, però, segurament serà aprovat d'ací mig any o d'ací un any, si a mi aquesta declaració d'interés comunitari m'hagués dit que la denega per les raons que nosaltres exposem --insistic-- de peculiaritat paisatgística, concentració d'arbrat, presència d'espècies endèmiques protegides, que és el que nosaltres demanem, jo ja l'haguera retirat aquesta proposta, ja no haguera arribat ahí perquè el que jo demanava ja ha succeït, però --i ací està la resolució-- diu per què denega esta declaració d'interés comunitari.

Per tant, mantinc, mantinc la Proposició no de llei perquè sé segur, sé segur que d'ací mig any tornarà a haver una iniciativa legislativa idèntica a esta pel mateix tema. Recorden-ho, si no.

Gràcies.

El senyor president:

Anem a vore, senyor Sanmartín, queda clar que vosté manté perquè es torne a instar a la conselleria al que hi ha fet, al mateix, que ho torne a fer la conselleria. Si vosté és l'amo de la proposició, jo no vaig a dir-li una altra cosa, però, bo, com resulta que també el senyor Botella no ha tingut oportunitat de fixar la posició perquè ha demanat un aclariment o ha fixat.

Hi ha alguna intervenció més?

Sí? Senyor Castejón.

El senyor Castejón Chaler:

Quasi ho ha dit el senyor president. Moltes gràcies, senyor president.

Nosaltres, com podem votar una cosa que ja s'ha fet? Ara, que coincidim --jo diria-- en els imaginaris perquè saben el que pot passar en futur, doncs, bo, si el senyor Sanmartín resulta que veu el futur, allà ell, però nosaltres no.

Avui per avui no podem votar d'altra manera a una proposta que nosaltres considerem que està totalment desfasada i que el més convenient seria que la retirés, i més quan coneixem, per exemple --que ell mateix ho ha dit--, que pel Pla d'ordenació urbana, que s'està redactant actualment al poble de Montanejos, la parcel·la en qüestió, que ací podíem fer la valoració de quines són les parcel·les en qüestió on està ubicat o es pensa en el moment que el senyor. --no sé com és el nom--, Sandalinas presentava este campament de turisme de segona categoria, les parcel·les en qüestió --ell mateix ho ha dit--, que en la redacció del Pla general d'ordenació urbana passarà a ser d'un sòl no urbanitzable comú a un sòl protegit. Per tant, seria un altre dels motius que impedirà si el cas continua, i, el més greu de tot, avui per avui tenim constància que el senyor este ha retirat el projecte de la conselleria.

Per tant, jo no sé per què ell insisteix que es presente a votació esta proposta que nosaltres considerem, insistim, totalment desfasada i que ja s'ha portat a terme, fins i tot, amb argumentacions que ell pot donar per bones o per roïnes, però que, en definitiva, com es diria normalment, mort el gos s'ha acabat la ràbia, i ací el gos ja s'ha mort.

El senyor president:

Gràcies, senyor Castejón.

Conclós el debat, anem a passar a la votació. Vots a favor de la proposició no de llei? 7. Vots en contra? 8. Per 8 vots en contra i 7 a favor, queda rebutjada la proposició no de llei.

Presa en consideració de la Proposició no de llei sobre l'adaptació de les instal·lacions de l'estació de Renfe de Sagunt a les necessitats dels minusvàlids, presentada pel Grup Parlamentari Socialista (RE número 12. 289, BOCV número 44).

El senyor president:

Anem a passar al punt número 8 de l'ordre del dia i últim d'este matí: Presa en consideració de la Proposició no de llei sobre l'adaptació de les instal·lacions de l'estació de Renfe de Sagunt a les necessitats dels minusvàlids, presentada pel Grup Parlamentari Socialista.

Per a la seua defensa, té la paraula el senyor González Sospedra.

El senyor González Sospedra:

Gràcies, senyor president.

Anem a vore si abreviem el més possible, encara que no té res a vore la voluntat d'abreviar amb la importància del tema perquè, en primer lloc, doncs, cal dir que ja més d'una volta en esta cambra s'han presentat per part del Grup Socialista i algun altre grup, com Esquerra Unida, proposicions no de llei en este mateix sentit en relació a distintes estacions de Renfe, de la Comunitat Valenciana, en les quals la problemàtica és exactament igual.

El Grup Popular, que recolza al govern, s'ha negat a recolzar-ho sempre al·legant el que hem sentit ací moltes vegades: "Nosotros ya lo estamos haciendo, nosotros somos los mejores, los más sensibles, hemos creado nosotros el mundo, las estrellas, la luna, el bien, el mal. " Clar, el problema és que les dificultats de les persones amb discapacitat des de Vinaròs, Benicarló, Sagunt, Nules, totes les que tenen estació de Renfe en la comunitat, incloent també les que són de plena competència de la comunitat, del Consell, doncs, no s'ha fet el que s'havia de fer perquè ahí està la protesta constant i eterna d'afectats, de les persones amb discapacitats, dels seus familiars i, fins i tot, dels propis funcionaris, empleats i distints usuaris que veuen que és una situació totalment injusta, incomprensible i que hauria d'haver-se ja resolt.

Durant els anys anteriors --ja dic-- s'ha deixat passar el temps, sempre deien que n'hi havia un pla, que s'havia firmat amb Renfe uns plans d'actuació i que es portarien a cap. I, bo, com en altres coses que estan ocorrent, jo crec que, amb alegria, que des que està governant el Partit Socialista a Madrid, i, al front d'ell, Rodríguez Zapatero, doncs, sembla que ha canviat un poc el tarannà en aspectes concrets, i també ha coincidit que durant eixe temps de. , eixe ínterim del canvi de govern, va n'hi haure una forta protesta tant d'usuaris com de familiars de Sagunt, va n'hi haure una replega de signatures bastant nombrosa, va n'hi haure una entrega de cartes a Renfe, a distintes institucions i, bé, la gent està molt sensibilitzada perquè, en quatre paraules per a dir la situació, que crec que és molt fàcil d'entendre, és una situació totalment kafkiana, no?

El tema és que una persona amb discapacitat en una cadira de rodes arriba a l'estació de Sagunt i si el tren l'ha d'agafar a la part que arriben els de la ciutat té menor problema, perquè ja està en l'andana en la qual ha de parar la unitat de tren, la unitat en què ha de pujar. Però, en teoria, n'hi ha rampa d'accés com ocorre en altres estacions, cosa que no en València, en la qual sí que ja fa temps que n'hi ha unes rampes d'accés, que són, bé, molt simples, molt senzilles i de fàcil utilització; bé, pots pujar en el tren, no n'hi ha problema. Però en Sagunt fins al temps en què va n'hi haure protesta, la persona amb discapacitat havia o bé ser acompanyada per distints familiars perquè la pujaren al tren amb andes i volandes o recórrer als funcionaris que, moltes vegades, com és normal, se neguen perquè n'hi ha hagut accidents, la persona amb discapacitat s'ha trencat un braç o una cama o s'ha quedat pitjor i després. bé, conseqüències legals i etcètera.

Però el tema se complica quan el tren para en l'altra part de l'andana al qual lamentablement per a accedir s'ha de baixar per un túnel subterrani amb a muntó d'escalons cosa que no pot fer ni autònomament ni pràcticament amb ajuda. Moltes voltes el que ocorre és que estes persones que han de col·laborar, siga qui siga, han hagut d'agarrar la persona amb cadires de rodes i, per damunt de les vies, cosa que en Sagunt ja n'hi ha hagut accidents mortals, no amb discapacitats, que a mi me conste, però. , i han de passar per damunt de les vies per a portar-la a l'altre costat.

Estes eren justament les dos indicacions més fonamentals perquè l'accés al que és l'estació, l'accés a la venda de bitllets no té major problema, amb alguna dificultat però superable.

Eixa és la problemàtica que se dóna en moltes estacions i que en este cas és, en Sagunt, i és el que mos ocupa. La proposta és que se facen gestions davant de la Renfe, davant de Foment, davant de Madrid, en general, perquè això se solucione. Però, bé, de manera feliç se donen unes circumstàncies que no és que jo vullga dir que s'hauria d'haver retirat la proposició perquè no està el tema resolt del tot, per tant, per això la mantenia, però sí que, bé, mos consta que el Grup Popular està totalment a favor de tirar endavant esta proposició, de recolzar-la, d'aprovar-la i, clar, u pensa, bé, serà perquè ja governa en Madrid la bèstia negra del Partit Popular que és Rodríguez Zapatero? , serà perquè ha canviat la sensibilitat dels companys diputats del grup parlamentari? Jo preferiria que fóra la segona opció, encara que la primera té prou indicis que també podria ser perquè, bé, si alguna diana està rebent dards dia a dia és la diana de Rodríguez Zapatero, no? Qui causa s'encausa.

Feliçment dir que avui se pot anunciar ací que la rampa que se demanava originalment en la proposició ja està aconseguida. Les persones amb discapacitat en Sagunt ja poden pujar en Sagunt i ja poden baixar en València, i viceversa. El que no poden fer encara és passar d'un costat a l'altre. Eixa facilitat ja seria, bé, una rampa el suficientment suau i ben feta per a poder pujar i baixar d'un costat a l'altre amb la cadira de rodes o, una altra solució com seria un ascensor que permetera el mateix.

I també fent esment s'ha d'anunciar que segons les últimes notícies i tan fresques com d'ahir, a part que la rampa ja està fa un poc de temps, he pogut esbrinar que està ja en vies de. , clar, no podria dir que està per a construir o per a instal·lar la setmana que ve però que està ja tramitant-se tot per a instal·lar l'ascensor. Jo crec que això no lleva en absolut la voluntat del Grup Popular, per un costat --ho dic sincerament-- no lleva el valor del suport, però no voldria que fóra un suport pensant que posem en un compromís a Zapatero a Madrid o al Partit Socialista governant. Preferiria que fóra eixa sensibilitat que s'haja multiplicat per, bé, per ics elevat a l'enèsima i que a part d'això sí que m'agradaria que les altres situacions que se donen de plena competència al Consell en les altres estacions de Renfe o de Feve, millor dit, i que els temes de transport que també tenen dificultats d'accés, que el Partit Popular, en alguna proposició no de llei que puguem entrar imminentment en les Corts, també estem d'acord d'aprovar-les per unanimitat i que en el menor termini possible se solucione.

Repetisc, per concloure: la rampa d'accés està ja utilitzant-se i l'ascensor està en vies d'instal·lar-se.

A partir d'ahí, gràcies per la voluntat que me consta que el Partit Popular ja ha manifestat. Espere que Esquerra Unida se manifeste del mateix mode; no comprendria una altra ni esperaria una altra decisió de la sensibilitat dels companys d'Esquerra Unida. I crec que serà un avanç important perquè poquet a poquet podem anar canviant la situació d'unes estacions, cosa que ja se va intentar demanant ací un pla integral que poc a poc, estació a estació, s'anara demanant l'adaptació i que, certament, ha coincidit esta opinió amb algun company de, senyoria, del Grup Popular. De colp no se poden fer estes coses però sí en un pla a curt termini o a mig termini, d'anar canviant la possibilitat que estes persones acudisquen fàcilment a qualsevol activitat de la vida ordinària, bé siga estudi, treball, oci, desplaçament per gestions, etcètera, cosa que fins que ha canviat la situació de Sagunt, almenys el tema de la rampa, els era un trauma total per a la família i una. bé, jo crec que un poquet caure en una certa humiliació perquè com a persona, com a ciutadà de primera. amb tots els drets com a ciutadà de primera categoria, se veien discriminats en este aspecte.

Espere que isca com pareix que està prevista l'aprovació i que, repetisc, per a finalitzar ja, president, demane al Partit Popular que en pròximes proposicions no de llei que entren per a altres estacions o per a altres situacions d'inaccessibilitat, siguen de competència del govern central o siguen de competència del govern autonòmic, la unanimitat, la sensibilitat siga tota una i demostrem en les Corts que estem de deveres al servei en l'elaboració de normes i de plans d'actuació al ciutadà valencià.

És tot, president. Gràcies.

El senyor president:

Moltes gràcies, senyor González Sospedra.

A este punt s'ha presentat una esmena pel Grup Parlamentari Popular. Per a la seua defensa té la paraula el senyor Mundo.

El senyor Mundo Alberto:

Moltes gràcies, senyor president.

Senyor González.

Senyors i senyores diputats.

Bé, la nostra modificació que ja abans del debat ja ho hem parlat amb el senyor González, simplement és sobre una matisació, de matís de la mateixa proposició no de llei, a on se substituïx la paraula minusvalidesa, que parlava vosté en la seua proposició, per la de discapacitat. Jo pense que no n'hi haurà cap inconvenient d'acceptar-la; el terme discapacitat és molt més ampli en el seu concepte i el que utilitzem normalment per a qualsevol cosa de este tipus.

Dic que nosaltres anem a acceptar, si mos accepten l'esmena de modificació a la seua esmena. Nosaltres pensem que el tema de l'accessibilitat a tots els mitjans és importantíssima i és un dels assumptes que no es pot acollir tot de cop però sí que anar fent un programa al qual poguéssem arribar a aconseguir millores en tot el que represente accessibilitat a tots els mitjans, siguen municipals, siguen de la comunitat, siguen de l'Estat, tot el que represente una responsabilitat de l'òrgan que el represente, nosaltres hem d'estar al costat per poder-los solucionar dins de cada u en les seues responsabilitats que puga tindre i al seu mitjà que tinga les responsabilitats.

Jo pense que n'hi han moltes fórmules i s'han analitzat durant estos últims anys moltes fórmules per a fer possible que sobretot locals públics, sobretot mitjans de locomoció en transport urbà adaptat, amb una sèrie de coses s'ha avançat bastant en estos aspectes. És una aposta important però, repetixo, no es pot fer tot de cop, i en eixe sentit s'ha d'acceptar també el que d'alguna forma les inversions vagen encaminades a anar millorant paulatinament i de forma amb una programació que faça possible que tot això en un termini no molt llarg però en un termini fixat poguéssem a tirar endavant.

En el que és Renfe, com és normal, també hem viscut altres estacions. Vosté l'ha fet anomenar, la de Benicarló, Vinaròs, altres estacions en les quals també s'han de fer unes obres per a adaptació, que Renfe en repetides ocasions ha anat contestant a ajuntaments, a les mobilitzacions de particulars, i a les mobilitzacions que d'alguna forma han fet des dels ajuntaments també dient que aniran escometent eixes obres però, indubtablement, el que se pretén a través d'esta proposta és deixar adaptada totalment l'estació de Sagunt. Com bé vosté dia n'hi ha part feta però part que està encara per a concloure, i d'alguna forma recolzem eixa proposta que es vaja fent, a l'igual que els mitjans de transport normal que surten ja des de la Generalitat, per exemple, el Metro Valencia se troba adaptat quasi el 94% també, en les seues adaptacions. Vol dir que hem d'acabar també d'adaptar-lo tot i tot el nou que es faça s'ha de fer sempre en mires que puga ja sortir el projecte adaptat perquè no tinguéssem que després haver d'anar a buscar problemes i haver d'anar a haver de parlar del que no hauríem de parlar en cap moment, que és que quan se projecten les coses siga pensant en totes les persones que van a utilitzar-les i que les poden utilitzar, començant pels mateixos arquitectes quan estan dissenyant les cases i estiguen dissenyant una normativa que d'alguna forma ja els obliga que ho facen d'esta forma.

Per tant, mentalitzant arquitectes municipals, mentalitzant arquitectes de conselleria, mentalitzant a tots que utilitzen sempre en el seu pensament que el que van a utilitzar ha de ser per a persones normals però persones discapacitades i que, d'alguna forma, les barreres les hem d'eliminar en tots els nostres projectes que poguéssem fer, com propostes que des de l'altre dia també incorporen altres energies renovables, fóra compromisos que poguéssem fer també amb la societat.

Per tant, nosaltres, al costat de tot el que siga este tipus, estarà al costat nostre, tant en propostes que puguem demanar nostres com de vostés i, per suposat, si vosté mos accepta esta esmena que penso, i aixina m'ho ha manifestat anteriorment, nosaltres votarem a favor de la seua proposta.

El senyor president:

Gràcies, senyor Mundo.

Per a acceptació o no de l'esmena, té la paraula el senyor González Sospedra.

El senyor González Sospedra:

Gràcies, presidència. (S'interromp la gravació)

. Sí que és convenient que ací a les Corts i en els documents oficials poquet a poquet se vaja introduint una sensibilitat que comporte, per descomptat, un enfocament que està per damunt, per dins, per darrere d'eixa expressió. Com vostés poden, senyories, comprendre, jo que estic en el món de la discapacitat des de l'any 1965, he vist definicions i nomenclatures completament diverses i contraposades i no mai jo, com a persona, m'he sentit més o menys ben definit.

Però quan un col·lectiu decidix que tal vegada una expressió pot ser menys ofensiva per a algunes sensibilitats crec que sí que és convenient afinar-ho i, com el mateix ocorre amb el tema de la discriminació de la dona i en altres aspectes de masclisme-feminisme, crec que és convenient que mosatros polim eixes cosetes i que, efectivament, accepte l'esmena a la proposició no de llei.

Res més, senyor president.

El senyor president:

Molt bé, senyor González.

Per a fixació de posició, senyor Oltra.

El senyor Oltra i Soler:

Gràcies, senyor president.

Molt breument.

Expressar la satisfacció per l'acord unànime dels tres grups a resoldre un problema que afecta Sagunt però que certament també afecta en termes ferroviaris moltíssimes estacions que no estan adaptades. I a vore si entre tots fem l'esforç d'anar resolent això com més prompte millor.

Gràcies.

El senyor president:

Moltes gràcies, senyor Oltra.

Anem a passar a votació de la proposició no de llei amb l'esmena incorporada. Vots a favor? Per unanimitat queda aprovada la proposició no de llei amb l'esmena incorporada.

Senyories, se suspén la sessió, que se reprendrà a les 16:30, amb la compareixença del senyor conseller d'Infraestructures i Transport.

(Se suspén la sessió a les 13 hores i 50 minuts)

(Es reprén la sessió a les 16 hores i 33 minuts)

Compareixença del conseller d'Infraestructures i Transport, senyor José Ramón García Antón, per a explicar en quina situació es troba el projecte de soterrament de les vies ferroviàries a la ciutat d'Alacant, sol·licitada pel Grup Parlamentari Esquerra Unida-Els Verds-Esquerra Valenciana: Entesa (RE número 3. 378).

El senyor president:

(Inoïble) . I continuant amb l'ordre del dia, número 9: compareixença del conseller d'Infraestructures i Transport per a explicar en quina situació es troba el projecte de soterrament de les vies ferroviàries a la ciutat d'Alacant, sol·licitada pel Grup Parlamentari Esquerra Unida-Els Verds-Esquerra Valenciana:l'Entesa.

Té la paraula el senyor conseller.

El senyor conseller d'Infraestructures i Transport:

En segundo lugar, la construcción de la variante Alicante-Torrellano permitirá pasar de una vía simple, sin electrificar, a una doble y electrificada, suprimiendo además las vías en la zona costera y la inversión de marcha de San Gabriel. Todo ello permitirá. (Remors i pausa) Todo ello permitirá potenciar el servicio de cercanías Alicante-Elche-Murcia, así como llevar la alta velocidad y las cercanías al aeropuerto de l'Altet.

Así, el 23 de mayo de 2003, solo dos semanas después de la firma del convenio, se constituyó la sociedad Avant, Alta Velocidad Alicante-Nodo de Transportes, con participación del 25% de la Generaliltat, del ayuntamiento, del GIF y de Renfe. Y tanto la administración central como la Generalitat iniciaron rápidamente la ejecución de las obras que el convenio les encomendaba.

El senyor president:

Moltes gràcies, senyor conseller.

En nom del grup parlamentari que demana la compareixença, té la paraula el senyor Oltra.

El senyor Oltra i Soler:

Gràcies, senyor president.

Gràcies, senyor conseller.

Home! , que la culpa la va a tindre ara Zapatero, això era evident ans de començar. Si no existira Zapatero, haurien d'inventar-lo, perquè la veritat és que els ix molt barat. (Remors)

Mire, nosaltres demanàrem esta compareixença en febrer de 2002, no estava Zapatero. Per això segurament no es va fer, perquè si haguera estat, a la millor no haguera hagut problema en tirar-li la culpa i ja està. La legislatura acabà, haguérem de reprendre de nou la compareixença i ha eixit ara.

Home! , tots coneixem la situació del problema ferroviari a Alacant. Vosté ha anomenat bona part d'eixe problema. Bona part dic, perquè, clar, ha sigut d'una forma un tant parcial. Vosté coneix que Alacant, a pesar de ser la segona ciutat del País Valencià, té unes condicions d'accessibilitat ferroviària absolutament tercermundistes. No solament la línia Alacant-La Encina és de via única i el tren s'ha de parar perquè en passen altres, està electrificada, però és via única. Però la d'Alacant-Múrcia també es via única, però damunt sense electrificar. El problema de l'estació San Gabriel, o siga, la volta que ha de pegar el tren allí, el no accés a l'aeroport de l'Altet, etcètera. Després el problema gros que hi ha, que és una. bé, l'accés a Alacant, la platja de vies, l'estació partix Alacant, digam, el centre d'Alacant, i està ocasionant uns problemes que mereixen ja solució.

Clar, vosté diu tot això, anomena una sèrie de convenis i de protocols, que jo podria inclús ensenyar-li algun més antic. Si es cobrara antiguitat, jo li'n podria ensenyar algun de l'època en què Borrell era ministre, perquè ja aquell home ja va començar a presentar projectes idèntics als que vostés estan fent.

Clar, diu: "Bé, el ritme que nosaltres imprimíem era un ritme bo, ara s'ha parat". El ritme que vostés han imprés en deu anys de govern ha sigut fer una actuació en 770 metres. O siga, el que està executant ara mateix, el que està en obres ara mateix, de tota eixa meravella que ha llegit vosté, que és el conveni este, que ve a substituir al protocol que va signar el senyor Zaplana; sempre, este tipus de conveni se signen un poquet abans de les eleccions autonòmiques, eleccions municipals. Són casualitats de la vida, clar, perquè l'any mira que és llarg. Però bo, sempre passa, no?

Aleshores són 770 metres que estan en obres. I és cert que és una fase molt important la que s'està desenvolupant, i a més a un ritme esplèndid. Perquè jo passe per ahí quasi tots els dies en tren i ho veig, de primera mà, sóc espectador privilegiat en eixe sentit. El problema és que, el que mos preguntem els qui anem en el tren dius, bo, i ací què passarà dins d'un mes o dos? Que hi haurà que tapar-ho altra volta a la millor. Perquè clar, allò no té cap continuïtat.

És cert que no sé què està passant en el ministeri, o entre el ministeri i vostés. Perquè el ministeri pareix que no té massa pressa. Això també és cert. Però pareix que vostés tampoc li donen la suficient pressa. O és que estan centrats en el tema de l'aigua, que és un tema que, bo, de cara a l'estiu a la millor refresca més. Però en este tema del tren pareix que no pressionen.

No sé si és que o no tenen suficient interés o viuen bé aixina, o els problemes interns a Alacant del mateix Grup Popular de l'ajuntament. Perquè de tot això no sé si tindrem temps de xarrar, però valdria la pena xarrar d'això. O són problemes pressupostaris. Recentment vostés feren una modificació pressupostària, en la qual van llevar la partida que la conselleria tenia destinada ahí, la van llevar.

No sé si és que ara han d'aportar unes quantitats importants, o no tenen eixos recursos, la qüestió és que entre uns i altres allò està molt, excessivament molt al ralentí. L'Ajuntament d'Alacant està queixant-se, el mateix alcalde que, bo, la segona fase què passa amb ella. I lògicament, si eixa segona fase no se fa, evidentment no se pot continuar. O siga, no hi ha una perspectiva que es vaja a continuar.

Estem parlant, diguem quasi del més fàcil, del més fàcil, que és donar continuïtat al tram que està en estos moments en obres. Perquè clar, parlar d'allò altre que vosté ha anomenat, i que figura en aquell protocol, i que figura en el conveni signat un mes abans de les municipals, això és que em pareix a mi quasi una utopia en estos moments. Perquè clar, allò del tema d'apropar el tren a l'aeroport de l'Altet, allò de llevar les vies per la costa, allò del tema de la línia de rodalies fins a Villena, Sant Vicent, etcètera; tot això, això. bo, és una qüestió de fe. Jo en este aspecte no li'n done molta.

Jo sé que tot això està escrit, però és que està escrit que la tinta estarà esborrant-se del temps que fa que està escrit. No, no, no, fent-se obres, res. Això, res d'això. Hi ha alguna cosa fent-se per ahí, però de tota esta gran obra que està prevista i necessitada des de fa anys no està absolutament res.

I a nosaltres sí que ens agradaria saber quines gestions fan vostés de cara a Madrid. Perquè està bé que vosté se queixe ací que Madrid ha parat. I és cert, no s'estàn reunint, i les excuses són de mal pagador, que si el gerent, que si no sé què. Això no són excuses raonables.

Però vostés estan de veritat exigint, pressionant a Madrid perquè això es faça? En tot cas, quina és la perspectiva que des de la conselleria se té cara a eixe projecte ja d'estació intermodal. Perquè clar, vosté sap ahí també, a pesar de que ahí les competències, diguem i l'autoritat del ministeri és molt forta. Però això també està generant problemes, quant a la disponibilitat d'eixos terrenys, la quantitat de zona verda que va a haver, la quantitat d'habitatges que va a haver ahí, la quantitat de centres comercials.

Hi ha regidors del seu partit a Alacant que estan cridant a la rebel·lió, en cas que es confirme que van determinades actuacions urbanístiques en eixa zona. Inclús hi ha acusacions, jo tinc per ahí retalls de premsa, en les quals es parla que ahí darrere hi ha un pelotazo urbanístic, i que això no es pot consentir. Són declaracions de regidors del Partit Popular de l'Ajuntament d'Alacant.

Clar, tot eixe tipus de coses, a mosatros sí que mos interessa saber com està. Perquè clar, ara mateixa hi ha una incertesa en la plataforma veïnal, que jo crec que és la gran. diguem protagonista d'este canvi. Perquè a vostés, a pesar del discurs que mos ha fet ací, la veritat és que al PP li ha costat molt. Li ha costat molt donar-se compte de la importància que tenien estes obres, a la ciutat d'Alacant, per a començar-les d'una volta.

I quan s'han començat, per la raó que siga, i no val ni tan sols l'excusa del canvi de govern. Perquè este tipus de qüestions haurien d'haver estat previstes. Haurien d'haver estat previstes que estes coses poden passar en eleccions, que algú perda les eleccions. Vostés no van a guanyar sempre, igual vosté tampoc vol guanyar sempre.

Per tant, jo crec que no és una excusa suficient el que està passant perquè estiga paralitzada. Perquè quina perspectiva hi ha? L'Ajuntament d'Alacant té previst traure a exposició pública ja, el projecte, segons ells, del que se suposa que va a passar ahí. Però això que va a traure l'Ajuntament d'Alacant, és la realitat? Té el vistiplau de la Generalitat, per exemple? Ho té? Té el vist-i-plau del Ministeri de Foment en el sentit este? No sabem este tipus de qüestions com estan. Sí que ens preocupa que va passant el temps i que no hi ha res de res.

Però això, ja dic, repetisc, en el tema que pareix més fàcil. Però, com està, per exemple, el tema de l'eliminació de l'estació de Sant Gabriel? Evitar eixa pèrdua de temps absurda que està ahí. Quan se podrà disposar de la doble via en el tram Alacant-La Encina? No li pareix a estes altures, vosté que tant parla del tema AVE, inclús ha començat la seua intervenció dient que aquesta actuació estava molt condicionada per l'arribada d'alta velocitat.

I això pot ser justificable des de la seua perspectiva. Però quan aconseguirem que els trens que van a Alacant, no hagen de parar en una de les tantes estacions tancades, en concret la d'Agost, perquè puga passar l'Euromed? Per exemple. O eixa situació en molts anys queda passat. Perquè jo no sé si vosté ho sap. En tot cas. bo, anava a dir el senyor Maluenda, però el senyor Maluenda ja s'ha baixat abans d'arribar a eixa estació, ja no veu la situació que passa.

Però és que el tren se para allí, no se dóna ninguna explicació a ningú. I estem allí parats. Allí no puja ni baixa ningú perquè l'estació està tancada. I allí estem fins que passa un tren més ràpid que el nostre, i aleshores ja podem arrancar. Això fins a quan de temps va a passar? Perquè si per a aconseguir els 770 metres d'actuació ha passat el que ha passat, dóna por pensar allò altre.

O el tema de l'electrificació i la doble via fins al tema ja cap a Elx, ja el tema de l'aeroport cap a Elx-Múrcia. En definitiva, què va a passar? Ara per exemple apareixien notícies l'altre dia en quant al projecte de l'Ave no va a fer-se. Que tampoc és que a nosaltres ens preocupa molt, la veritat, si a canvi d'això se millora la línia convencional que està necessitada de grans millores.

Per tant, estem parlant d'un grandíssim projecte, com a més correspon no ja a la segona ciutat del país, sinó a una àrea molt important com és l'Alacantí i el Baix Vinalopó, i que bo, que fins ara no hem rebut més que promeses. I això sí, una actuació molt forta, espectacular, costossíssima, però en 770 metres. La resta què passa, senyor conseller? Això és el que ens preocupa. I hem de donar resposta.

O siga, vosté haurà de menejar-se. Està molt bé que vaja a Múrcia, que van cada quinze dies ahí vosté i el president. Ja hauran quasi que empadronar-se allí. Però clar, a banda d'això d'anar a Múrcia, per què no van també a Madrid a vore què passa en este tipus d'actuacions? Perquè ara, a mi em dóna la impressió que a vostés els ha vingut de meravella el que ha passat. Madrid, per la raó que siga, no té pressa, que a mi m'agradaria també saber per què no té pressa en el tema. Però ja que aquells no tenen pressa mosatros tampoc. Mentre això no avance sempre tenim algú per a tirar-li la culpa, i de pas la part nostra dels diners que marca el protocol no els posem. Damunt tampoc els tenim, en la qual cosa, estupend.

Però clar, la ciutat d'Alacant el que no pot consentir és que eixes obres, arribem a la situació que vosté coneix que s'hagen d'anar ralentitzant, per a no donar lloc que se paren les obres perquè s'ha acabat i allò no tinga continuïtat. I això està a punt de passar.

Gràcies.

El senyor president:

Moltes gràcies, senyor Oltra.

Només fer-li una xicoteta manifestació, senyor Oltra. Vosté ha manifestat que l'escrit d'esta compareixença és de febrer del 2002. Jo he de manifestar-li que la carta registre d'entrada 3. 378, és de data 21 d'octubre de 2003. Com ja he dit abans. (Remors) Senyor, senyor Oltra, estic d'acord, però en esta legislatura. (Inintel·ligible) Però una sol·licitud és d'esta legislatura és del 21 d'octubre de 2003. Ja he dit adés les circumstàncies per la que la comissió. (Remors) Molt bé. Però que quede constància.

Grups que desitgen intervindre? Sí, pel Grup Parlamentari Socialista, té la paraula el senyor Godoy.

El senyor Godoy García:

Estoy hablando de hace tiempo. Pero no me voy a remontar demasiado. Solamente les recuerdo que los presupuestos de la Generalitat Valenciana para el año 2003 tenían un código 520. 113, estación intermodal de Alicante, en el que se establecía el siguiente compromiso de gastos: coste total estimado, 102 millones de euros. Ustedes pusieron 102 millones de euros. Anualidad de 2003, un millón; anualidad del 2004, treinta y un millones, y anualidad del 2005, sesenta millones. Este año deberían ustedes estar gastando en los presupuestos de la Generalitat Valenciana, si esto se hubiera cumplido, sesenta millones.

Estos presupuestos fueron aprobados por las Cortes Valencianas. Se trata de inversiones de la Generalitat Valenciana que constituyen un brindis al sol, porque no se realizaron, porque el Partido Popular sabía que no las iba a realizar cuando las estaba presupuestando. De forma que ahí se crearon ilusiones en los ciudadanos de Alicante con estos presupuestos, y luego realmente se les defraudó. Sucedió. Los presupuestos de la Generalitat para el 2004 habían desaparecido estas inversiones.

El senyor president:

La senyora Lorente Ramón:

El senyor president:

El senyor conseller d'Infraestructures i Transport:

El senyor president:

Senyor Oltra.

El senyor Oltra i Soler:

Gràcies.

Bé, ara mateixa jo no dubte que el PP es veu impossibilitat de continuar incomplint promeses, entre altres coses, perquè les obres, com vosté ha dit (veus), estan començades. No, si no estigueren començades, a vore vindre, però estan començades, i això és que canta molt, perquè està en una fase ja molt avançada i la gent sap que hi havien uns terminis i ahí, ja, bé, que no hi ha continuïtat física, perquè és que el forat acaba ací i a partir d'ahí no hi ha res, està com estava, no? , i la gent, lògicament, pregunta "i ara què va a passar aquí". I per molta pressa que es donen, uns o altres, ahí va haver una paralització, perquè és que hauran de fer el projecte definitiu, hauran d'eixir a licitació. És a dir, hi ha un temps ahí que va ser impossible de recuperar, amb la qual cosa o bé es ralentitzen eixes obres per a no donar la sensació que s'acaben i l'altra no pot continuar, que probablement siga el que passa. Però bé, el que sí que ha hagut ahí per una sèrie de raons, que a la millor pot justificar el tema eixe del canvi de govern, encara que em pareix injustificable, no, que per eixa raó es perda un temps tan preciós que hauria d'haver estat més lligat en el seu moment.

Jo, insistisc, crec que ahí s'ha ajuntat la fam amb les ganes de menjar, com se sol dir, no. Damunt fins i tot dimitix el secretari d'estat. És que ja no se sap què més pot passar. Però jo crec això vosté, que és el que, digam, el nostre conseller en este tema, doncs haurien d'haver incentivat molt més, haver-se preocupat molt més de buscar eixa solució, d'haver aconseguit que el ministeri prioritzara davant d'altres actuacions aquesta, per la situació en la qual està i per la necessitat històrica en què es trobava.

Clar, vosté se'n va, diguem, al tema que, bé, és correcte, no, el tema que més directament depén de la conselleria, el tema del tramvia, que és cert que estan ahí fent-se una sèrie de coses, hi ha una sèrie de projectes. Clar, la compareixença va més pel tema ferroviari lligat a Renfe, no. Perquè, clar, ahí sí que està la cosa. excepte eixe tram xicotet, és que està tot per fer. Perquè vosté, lògicament, en la seua rèplica no m'ha pogut contestar quan va a fer-se alguna cosa de veritat, que es veja eixa segona via en la línia d'Alacant-La Encina. És que no crec ho sàpia ningú a Espanya. O eixa segona via electrificada Alacant-Múrcia. És que això, això és una aventura. Qui diga una data d'ahí és un simple aventura.

Però jo podria dir-li, vosté diu "és que tenim convenis signats". I és cert, jo els tinc ací. Tinc un signat fins i tot per Eduardo Zaplana, ni més ni menys, no sé jo això el valor que té ara. Però després hi ha un altre aquí d'altra gent, no. Però és que hi ha de Borrell, de l'any 1993. El de Borrell és de l'any 1993. Pla director d'infraestructures. No sé si ho recordarà, però eixe no val per a res. (Remors) No, Pla director d'infraestructures 1993-2003. Allò va quedar en res absolutament.

Per tant, clar, quan van a resoldre eixos temes? Podrien contestar en alguna cosa d'això també. Perquè, clar, és que això sí que és important. Perquè, mentre això no es resolga, el tema de l'accés ferroviari, les prestacions ferroviàries a la ciutat d'Alacant van a continuar sent tan pobres com són en estos moments. I, per tant, si ja el soterrament i eixa nova estació, tan necessària per a tancar la ferida oberta que té Alacant ara mateixa, no hi ha una data, una data fiable. Però vosté diu, 2007, que parlava el conveni, no serà. Quan serà? Ni se sap.

El senyor president:

Gràcies, senyor Oltra.

Senyor Godoy, té la paraula.

El senyor Godoy García:

El senyor president:

El senyor conseller d'Infraestructures i Transport:

Compareixença del conseller d'Infraestructures i Transports, senyor José Ramón García Antón, per a informar sobre el grau de compliment del segon Pla de carreteres de la Comunitat Valenciana, aprovat pel Decret 23/1995, de 6 de febrer, del Govern Valencià, sol·licitada pel Grup Parlamentari Socialista (RE número 12. 702).

El senyor president:

Passem al punt 10 de l'ordre del dia: compareixença del conseller d'Infraestructures i Transports per a informar sobre el grau de compliment del II Pla de carreteres de la Comunitat Valenciana, aprovat pel Decret 23/1995, de 6 de febrer, del govern valencià, sol·licitada pel Grup Parlamentari Socialista.

Té la paraula el senyor conseller d'Infraestructures i Transports.

El senyor conseller d'Infraestructures i Transport:

No voy a cansarles leyéndoles la lista de obras, pero también podríamos. La tengo aquí y, si les parece necesario, podremos repasarla. Pero sí quisiera dar algunos datos como resumen de lo que podría ser un balance de la actuación de la Generalitat durante la vigencia del segundo Plan de carreteras.

Así pues, ya para terminar, solo quiero decir que el segundo Plan de carreteras de la Comunidad Valenciana está prácticamente terminado. Quedan algunas actuaciones que están ahora en ejecución o se están tramitando ahora y se ejecutarán en un plazo relativamente corto. Y queda también un pequeño número de actuaciones que, como les decía, no se ejecutarán porque han pedido su razón de ser. Pero en conjunto, tanto con las actuaciones previstas en el plan como las que hemos realizado fuera del plan, los indicadores de gestión del propio documento han quedado ampliamente cumplidos y superados, como les señalaba antes. Y de cara a los próximos años, es el Plan de infraestructuras estratégicas de la Comunidad Valenciana el que está marcando las grandes líneas de la política de carreteras de la Generalitat.

El senyor president:

Gràcies, senyor conseller.

En nom del grup parlamentari que ha demanat la compareixença, té la paraula el senyor Godoy.

El senyor Godoy García:

Mire, si entro en carreteras concretas, también vamos a estar de acuerdo. No le va a gustar, pero vamos a estar de acuerdo. Por ejemplo, la nacional 332 o la nacional 340, que configuran el gran eje costero, el gran corredor costero del Mediterráneo, en el este de la Comunidad Valenciana, dos de las carreteras más peligrosas y congestionadas de España. Aproximadamente el 90% de las obras que estaban programadas en el segundo plan de carreteras están sin terminar. Y la autovía central está sin terminar, y la autovía de la Plana está sin terminar y la de Sagunt-Somport está muy avanzada, pero está sin terminar. Y la de Gandia a l'Olleria está sin terminar, y la de la Font de la Figuera está sin empezar. Yen la CV-50 no han hecho ninguna de las actuaciones. bueno, una o dos o tres, pero le quedan la mayoría de las actuaciones de eliminación de travesías que tenían que hacer, y no las han hecho. Y la autovía de Llíria a Casinos ahora la va a adjudicar por concesión, pero es del segundo plan de carreteras, y no la ha hecho cuando la tenía que hacer. Ustedes han rebajado año a año las inversiones en carreteras, y esa es una realidad. A usted le han quitado dinero de los presupuestos, se le han caído 100 millones de euros de su presupuesto. Yo estoy convencido de que no le gusta, pero, bueno, eso se lo voy a decir.

¿Quiere que entre a más? Puedo entrar a más, de norte a sur, y usted lo sabe. O sea, yo no le miento con los datos, y si le digo que son 124, es que son 124. Y puede decir: "No, esto no, son 120". Bueno, porque usted agrupará de una manera y yo de otra. Pero si nos sentamos ambos y empezamos a mirar, es que el listado es descorazonador, señor conseller, es descorazonador. Y eso no quiere decir que usted no haya hecho nada. No. Usted ha hecho, y yo le reconozco las obras que ha hecho. Y el ministerio ha hecho muy poco, pero algo ha hecho. Lo que quiero decir es que es insuficiente, y por eso a usted le cuesta, le cuesta el venir. Y cuando se le pregunta: ¿qué obras quedan por realizar del segundo plan? , usted nunca responde a eso. Usted responde qué obras se han realizado del segundo plan, porque le da una cierta vergüenza el responder qué obras no ha realizado. Y esa es la realidad.

Por ejemplo --le voy a dar algún ejemplo más, y con eso termino--, es verdad, la nueva circunvalación de Alicante se va a empezar, está empezándose, pero es que tenía que estar hecha, es que es del segundo plan, tenía que haberse terminado en el 2003. La Nacional 332, le quedan a usted: variante Ondara-el Verger, que se está haciendo, la variante de Benissa, variante Altea-Alfàs del Pi, duplicación de la variante de Benidorm, variante el Campello, duplicación Santa Pola. ¿Qué han hecho ustedes en la Nacional 332, si le faltan 20 actuaciones y han hecho un par de actuaciones en todos estos años? Y en la 340 tampoco han hecho nada. La nueva carretera Elche-Santa Pola. O de la Vía Parque d'Alacant. ¿Qué es lo que tienen de la Vía Parque d'Alacant? Les quedan bastantes tramos. El acondicionamiento Calp-Moraira. O. (Remors)

El senyor president:

El senyor Godoy García:

El senyor president:

¿Grupos que desean intervenir? Per Esquerra Unida, el senyor Oltra té la paraula.

El senyor Oltra i Soler:

Gràcies, senyor president.

Jo, en principi, hauria de dir que hi ha algunes actuacions, bastants actuacions del segon pla de carreteres, que no estan fetes. I jo m'alegre, jo m'alegre. (Remors)

Nosaltres, nosaltres vam ser molt crítics en el seu dia en l'aprovació d'este segon pla de carreteres, en l'època del Partit Socialista, en concret en febrer, el 6 de febrer, que es va aprovar per decret, perquè ens pareixia que contemplava una sèrie d'actuacions, moltes d'elles molt necessàries i molt demandades, però altres absolutament inadmissibles, amb greus impactes ambiental.

Perquè el segon Pla de carreteres --jo el tinc ací, la versió original, a més-- incorpora un estudi d'impacte ambiental, cosa que vostés, efectivament, en els documents que després han intentat, digam, substituir aquest, com pot ser el famós PIE, que això no se sap molt bé ni el que és, perquè no té ni peus ni cap, per utilitzar el mateix nom, perquè és un document que no sé la validesa que té, jo crec que ninguna, en tot cas. Però sí que haguera sigut interessant, almenys, haver-se donat a conéixer millor i, fonamentalment, haver estat sotmés a avaluació d'impacte ambiental.

En aquest document, en el segon pla de carreteres, per exemple, vosté reconeixerà que en l'article primer, punt tres --el tinc ací davant--, diu "que el Govern Valencià encomana a la conselleria d'Obres Públiques, Urbanisme i Transport que treballe durant huit anys de cara a l'execució del pla". Això està ací per escrit. Huit anys, que es van complir fa dos anys.

Vosté acaba de reconéixer que hi ha una sèrie d'actuacions que no s'han fet. Vosté acaba de reconéixer --i es queda tan tranquil-- que, segons vosté, s'han fet 84 actuacions importants fora del pla. I per què no ha fet un altre pla? Què és el que li ha impedit a vosté dir: "Bé, el segon pla de carretera està fet completament, o està esgotat en les seues previsions o ha canviat l'escenari; i, per tant, el que caldria és anar a un tercer pla de carreteres i fer la mateixa, digam, la tramitació que es va fer en el seu dia en aquest segon pla"? Vosté sap que este segon pla de carreteres va passar per aquesta Comissió d'obres Públiques? Això, hui en dia, amb vostés, és absolutament impensable, impensable. Vosté sap que el Grup Parlamentari Popular de les Corts Valencianes va al·legar en contra del segon Pla de carreteres? Figura entre. És cosa curiosa esta.

Vosté diu: "No, és que mosatros no fem com altres, que quan estan en l'oposició fan una cosa i quan estan en el govern en fan una altra". No. Efectivament, vostés fan pitjor. Vostés voten en contra de la Lrau, i la tenen en vigor, de moment, deu anys o onze anys, i ja vorem si la canvien, perquè es troben molt a gust amb eixa Lrau que votaren en contra i que era tan roïna. I no van recolzar aquest pla i, en canvi, poca pressa tenen en modificar-lo. Què és el que passa? Que es troben més còmodes treballant a la carta? O siga, si hi ha alguna actuació que no els agrada, per la raó que siga, no la fan, però si apareix una altra i a la millor els agrada, perquè, bé, s'han donat les circumstàncies perquè es faça, la carretera Cabanes-Orpesa, per exemple --algú pot tindre algun interés--, estiga o no estiga en el pla, cal executar-la i, a més, a tota velocitat.

A nosaltres ens preocupa, ens preocupa, no solament que algunes coses que incorpora el segon pla de carreteres no s'hagen fet, que nosaltres, ja dic, ens alegra, el que ens preocupa és que es mantinguen com a pendents i que es recuperen, per exemple, en actuacions que vosté ha fet referència ara mateix, com pot ser el tema del Patemae. Vosté sap que en el segon pla de carreteres, que està en vigor en estos moments, es parla que la nova carretera Elx-Santa Pola provoca un impacte crític a nivell ambiental? O que el desdoblament en el tram Alacant-Santa Pola provoca un impacte crític davant les salines de l'Altet, Clot de Galvany, el cap de Santa Pola? Vosté coneix la zona perfectament. Si és una zona sensible. Si ja la carretera eixa té problemes, com es va a desdoblar això. El tema de la 332 en el tram Guardamar-Torrevella. O siga, eixes actuacions continuen estant pendent d'executar per part de vostés.

Estan fent, per exemple --eixa que se comentava, que, bé, estan fent-la amb diners que no són seus--, el tema de San Fulgencio-Elx. És una actuació que no està demanada per ningú, per ningú. Estan fent ahí una autovia, jo crec que desorbitada, en tot cas, no prioritària, i que el mateix. Vol que li llija el que dia fa deu anys el document este? Actuació que presenta específicament un impacte ambiental crític, tal com travessa el Parc natural del Fondo d'Elx. Això no ho dic jo, ho diu el document de la Generalitat Valenciana. Què van a fer amb això? O siga, ara s'han parat davant del parc natural, perquè, clar, m'imagine que després d'allò de Cabanes-Orpesa, a vore qui entra en eixe terreny. Però això que estan fent no val absolutament per a res. I, en tot cas, mai haguera sigut una actuació prioritària, i no està demanada ni tan sol per la gent del camp, votants de vostés.

I a nosaltres ens preocupa això, que tot això estiga passant, sense que haja una voluntat per part de la seua conselleria per a intentar fer les coses com cal. Jo no dic que vagen a fer-les com a nosaltres ens agradaria que es feren, però almenys guarden les formes, guarden les formes. Presenten la documentació en regla i podrem xerrar-lo o podrem discutir-la.

El senyor president:

Senyor Oltra.

Pel Grup Parlamentari Popular, té la paraula el senyor Modrego.

El senyor Modrego Caballero:

El senyor president:

El senyor Modrego Caballero:

El senyor president:

El senyor Modrego Caballero:

El senyor president:

El senyor conseller d'Infraestructures i Transport:

Es que, bueno, decir: "No, es que en Alicante no se está haciendo nada". Bueno, pues si quiere empezamos por Pinoso, La Romana, El Manyà, San Fulgencio, Elche-San Fulgencio, la Vía Parque, ahora vamos a empezar la A-7 Orihuela. , no sé, multitud de actuaciones que se están haciendo, que se acaban de inaugurar, alguna muy importante hace poco, que se están terminando los proyectos, algunos, o que se están licitando otras importantes. Entonces, en Alicante. Pero es que nosotros no trabajamos solo para Alicante. Trabajamos para Alicante, para Valencia y para Castellón. Y esta conselleria tiene, no sé, la virtud de repartir bastante proporcionalmente las inversiones a lo largo de las tres provincias, a lo largo de toda la Comunidad Valenciana, y vertebrar esa condición.

El senyor president:

El senyor Godoy García:

Y en cuanto a los fondos del estado, cuando yo he hablado de los fondos de compensación, lo he hecho porque así tenía que ser, es que son fondos finalistas. Es que vienen para tal partida. Es que no les dejan a ustedes las manos libres, porque si les dejaran las manos libres estoy seguro que se lo gastaban en otras cosas y no se lo gastaban en esto. Por tanto, haga usted el favor, no tergiverse nuestras palabras. Son fondos finalistas.

El senyor president:

El senyor Oltra i Soler:

El conseller no ha contestat en absolut les preguntes o les preocupacions que aquí hem mostrat. Perquè jo puc comprendre que arriba al poder i se troben en un segon pla de carreteres fet pel Partit Socialista dos mesos abans de perdre les eleccions. Clar, algú diu: "és que el Psoe no va fer res del segon Pla de carreteres". És que realment era impossible. Si s'aprova en febrer i ells perden el poder en maig, doncs, home, si hagueren fet alguna cosa haguera sigut il·legal perquè és que ja no manaven. Algun miracle, no (rialles) és una cosa. És que s'arriba a voltes a coses ja quasi còmiques de dir, no?

El mateix que dir que és que defensar que en temes com aquest, se planifique i se tinga una visió de futur i una visió de conjunt, que això és marxisme. Si això no ho dirà ni Aznar, segur que ni Aznar no arriba a dir eixes. És que són coses elementals. O siga, no se pot planificar o preveure el creixement d'una comunitat en base a la planificació puntual: ara faig esta carretera allà, ara faig aquella altra allà. O siga, hi haurà que ordenar i estudiar el conjunt de totes les actuacions.

O és que no se sap el que se vol fer? I se preferix un poc a la carta a vore vindre, a vore l'alcalde de torn què em demana i eixe tipus de coses. És una cosa elemental. I ahí està, diguem la queixa nostra. O siga, jo haguera comprés això. Vostés arriben al poder, se troben en un segon pla de carreteres fet pel Psoe, que damunt no el van recolzar. Doncs canvien-lo. Si no passa res, tenen majoria suficient per a fer això. Canvien-lo. Però canvien-lo seguint el procediment democràtic. O siga, vol dir, en una exposició pública, un document que arribe a les Corts, etcètera, etcètera, no estem demanant res de l'altre món. Que és el que està passant ara.

O siga, vostés inclús el que ha fet la conselleria és justetament el contrari del que deia el portaveu del PP, no? O siga, sí que ha intentat planificar d'aquella manera via PIE. El que passa que la part delicada no l'ha feta. I no l'ha feta perquè és una part delicada. Quina és la part delicada? Sotmetre això a una exposició pública, o siga a una aprovació formal, a una exposició pública, i fonamentalment a una avaluació d'impacte ambiental. A vore si això que en conjunt vull fer, se pot fer o què és el que passa si se fa.

Això no. És un document que no té validesa ninguna. Orientatiu. I que volen elevar-lo a la categoria d'un document formal. Això, en comparació en açò, no. o siga. no hi ha color. O siga, una cosa és un document ben fet, i l'altra és el que és. Una declaració d'intencions que vosté no hi ha compromís per a complir-lo.

I vosté és el primer que ha reconegut públicament, i s'ha quedat tan ample, que està incomplint, violant, bo, en el segon pla de carreteres. Per què no contesta per què no el fa? Per què eixe tercer pla no pensa fer-lo, no? O siga, jo he de deduir que no pensa fer-lo. Simplement en això que s'ha inventat del PIE, ja no dóna pie con bola, però bo, això és suficient, no? O siga, bo, són polítiques.

Jo no puc compartir això, lògicament, jo crec que no haguera passat res perquè presentara eixe document i s'arribara a eixe debat. Una altra cosa és que haguera tret el consens de tots o no.

El senyor president:

Moltes gràcies, senyor Oltra.

Sí, per a tancar el debat, té la paraula el senyor conseller.

El senyor conseller d'Infraestructures i Transport:

Gràcies, president.

El senyor president:

Agrair una volta més la seua compareixença, i tenint en compte que el punt 11 de l'ordre del dia ha sigut ajornat, que hem conclòs ja tot l'ordre del dia, senyories, s'alça la sessió.

(S'alça la reunió a les 18 hores i 25 minuts)

