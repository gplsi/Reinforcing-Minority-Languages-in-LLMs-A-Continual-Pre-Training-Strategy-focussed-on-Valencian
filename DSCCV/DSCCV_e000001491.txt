Comissió d'Obres Públiques, Infraestructures i Transports realitzada el dia 15 d'abril de 2014. Comença la reunió a les 10 hores i 37 minuts. Presideix el diputat senyor Rafael Ferraro Sebastiá. Reunió número 12.

El senyor president:

Anem a donar començament a la Comissió d'Obres Públiques, Infraestructures i Transports, convocada per al dia de hui.

En primer lloc, passarà llista la senyora secretària en funcions, senyora Besalduch. Perdó, senyora Barceló. Substituïx la senyora Besalduch. Senyora secretària, passe llista, per favor.

La senyora secretària:

Sí, gracies, president.

(La secretària passa llista per tal de comprovar si hi ha quòrum)

El senyor president:

Muchas gracias, moltes gràcies, senyora secretària.

En primer lloc, senyores i senyors diputats, anem a vore les incidències de l'ordre del dia de hui. En primer lloc, ha arribat a la mesa -i que crec que les seues senyories ja tenen una còpia- un escrit d'Enric Morera Català, del Grup Compromís, pel qual demana l'ajornament de les dos preguntes que tenia per al dia de hui, les preguntes números 1. 140 i 1. 141, les quals queden per a una propera comissió.

Igualment, anem a acumular els punts dos, tres, quatre i cinc, que són els informes que anem a donar, i aixina ja començarem la comissió.

En primer lloc, lectura i aprovació, si procedix, de l'acta de la reunió anterior. Les seues senyories tenen en la carpeta de la reunió anterior. Si cal fer alguna observació. Doncs, la donem aprovada per unanimitat. Moltes gràcies.

Informes sobre el compliment de les resolucions 323/VIII, aprovada per la Comissió d'Obres Públiques, Infraestructures i Transports, en la reunió de 15 d'octubre de 2014 i 348/VIII, 350/VIII, i 351/VIII, aprovades per la Comissió d'Obres Públiques, Infraestructures i Transports, en la reunió de 16 de desembre de 2013 (RE número 80. 472)

El senyor president:

Punts 2, 3, 4 i 5, informes sobre el compliment de resolucions 323/VIII, 348/VIII, 350/VIII i 351/VIII, aprovades per esta comissió d'obres públiques i transports. Igualment, les seues senyories tenen en les seues carpetes els informes corresponents, perquè puguen fer qualsevol iniciativa, si procedix.

Passem, doncs, al punt 6, preguntes al senyor secretari autonòmic. Anem a suspendre un minut per a rebre el senyor secretari autonòmic d'infraestructures.

(Se suspén la reunió durant uns minuts)

El senyor president:

Reprenem la comissió, senyores i senyors diputats, i donem la benvinguda al senyor secretari autonòmic d'infraestructures i transports, senyor Victoriano Sánchez.

I passem, doncs, al punt 6, i a la primera pregunta, i única, la número 1. 224, formulada pel diputat Jordi Serra Ferrer, del Grup Parlamentari Socialista.

Per a formular la pregunta, té la paraula el senyor Serra.

El senyor Serra Ferrer:

Moltes gràcies, senyor president.

La pregunta és ben senzilla: quan preveu la conselleria dotar d'una nova zona de varador al port de Dénia per als amarraments públics?

El senyor president:

Moltes gràcies, senyor Serra.

Senyor secretari autonòmic, té vosté la paraula.

El senyor secretari autonòmic d'Infraestructures, Territori i Medi Ambient:

El senyor president:

Senyor Ferrer, té vosté la paraula.

El senyor Serra Ferrer:

Moltes gràcies, senyor president.

El que resulta curiós en aquest tipus d'iniciatives és que, com bé vosté ha dit, la reordenació del passeig del Raset efectivament va suposar que eixe varador utilitzat pels propietaris d'amarraments públics desapareguera. Que vosté diga que existix infraestructura necessària, és possible. Existixen altres alternatives, però no en les mateixes condicions en què existia eixe antic varador. Eixes infraestructures, com vosté ja sap, o deuria saber, perquè els propietaris dels xicotets amarraments des del moment en el qual van vore que eixes obres de reordenació eliminaven la seua xicoteta rampa, ja van fer palés quines són les seues necessitats.

La diferència és que en les infraestructures actuals, per exemple, eixa avarada no es pot realitzar els caps de setmana habitualment, perquè el que vosté no diu és que eixa infraestructura existent no és una infraestructura pública en aquestos moments. Es pot realitzar a través de qualsevol de les empreses que té una concessió en el port de Dénia. Però -com bé li deia- no en les mateixes característiques en les quals existia fins a eixe moment. Això sí, estos propietaris de xicotets amarraments que paguen religiosament i que anualment paguen el seu cànon no estan rebent la prestació del servei en les característiques en les quals venia tenint-les fins l'actualitat, fins al moment d'eixa reordenació. Quan vosté diu que no és un factor de primera necessitat el que sorprén és que l'any passat, en ple mes d'agost, la conselleria es despenjara dient que sí que anava a comptar el port de Dénia amb una nova rampa d'ús públic per a embarcacions, tal com tant el govern municipal de l'Ajuntament de Dénia com la conselleria es van capficar en fer públic.

Si vosté hui diu que no existix eixa necessitat, per què en ple mes d'agost de l'any passat ja van adquirir eixe compromís? Un compromís, que estem en el mes d'abril de 2014, i que pràcticament nou mesos després encara no és una realitat. I no únicament i exclusiva no és una realitat, sinó que ara vostés, la mateixa administració autonòmica és la que diu que anem a vore quan serà possible això.

Com bé li recordava, aquestos propietaris continuen abonant la seua quota. Açò fent que el mateix port de Dénia ingressara ja en l'any 2000 en concepte d'amarraments públics més d'un milió d'euros. Si l'administració autonòmica considera que una infraestructura pública, com el port de Dénia, fent l'ingrés de més d'un milió d'euros en aquest concepte, no mereix tindre un servei públic d'avarada com el que tenien fins ara, el que vostés porten fent és pràcticament més d'un any i mig donant llargues, és a dir, que no n'hi ha intenció de fer-lo. El que sorprén és que els mateixos responsables municipals de l'Ajuntament de Dénia, fa a penes unes setmanes, digueren que el que passava és que l'empresa que anava a ser responsable de construir eixa nova rampa per a avarada, que constituiria el nou varador d'amarraments públics, estava pendent de vore quan començava les obres.

Aleshores, la informació de què disposava la corporació municipal és distinta de la que vosté hui ens dóna ací. El que caldrà saber és qui preval en els seus interessos. El que caldrà saber és vore qui va a respondre davant eixa desaparició d'eixe amarrament públic que vostés realitzaren o que permeteren que realitzara en eixa reordenació del passeig del Raset.

Les persones que realitzen aquestes accions, els propietaris dels xicotets amarraments, són persones de la mar, persones que han estimat i que han volgut la mar, i els responsables autonòmics sembla que de la mar únicament i exclusiva volen el negoci. De la mar únicament i exclusiva volen la qüestió que vostés (inintel·ligible) . que es veja bonic, que tinguen les qüestions en les millors condicions, però sense tindre les mateixes característiques que tenien abans. El que hui hauria d'eixir d'ací és el compromís de l'administració autonòmica per donar eixa solució que porten reclamant els propietaris d'amarraments públics més d'un any i mig. Però veig de la seua resposta que no existix cap tipus de compromís, a pesar que per escrit diguen que estan estudiant, estan estudiant i van a dur-ho a terme. N'hi ha alguna contradicció, però contradiccions en vostés és la qüestió més habitual.

El senyor president:

Moltes gràcies, senyor Serra.

El senyor secretari autonòmic d'Infraestructures, Territori i Medi Ambient:

Lo que ocurría allí y lo que ocurrió a lo largo del tiempo es: primero, había una grúa y la grúa costaba dinero, porque se les cobraba cinco euros por metro de eslora, si no me equivoco. La grúa se estropeó en el 2010 y las averías fueron muy importantes y se entendió que no era procedente arreglarlas, porque eran unas averías de muy cara reparación.

El senyor president:

Compareixença de la consellera d'Infraestructures, Territori i Medi Ambient, que fa el secretari autonòmic d'Infraestructures, Territori i Medi Ambient, senyor Victoriano Sánchez-Barcáitztegui Moltó, per a explicar el futur del sistema TAM d'Alacant, sol·licitada pel Grup Parlamentari Compromís (RE número 73. 350), a la qual s'acumula la sol·licitada pel secretari autonòmic d'Infraestructures, Territori i Medi Ambient, a petició pròpia (RE número 77. 740)

El senyor president:

Senyories, conclòs el torn de preguntes, passem al punt número 7 de l'ordre del dia, compareixença de la consellera de Infraestructures, Territori i Medi Ambient per a explicar el futur del sistema TAM d'Alacant, sol·licitada pel Grup Parlamentari Compromís, i acumulada a la compareixença del mateix caràcter, del secretari d'Infraestructures, Territori i Medi Ambient per a informar igualment sobre el sistema TAM a Alacant.

El senyor Sánchez té la paraula per a exposar la seua compareixença.

El senyor secretari autonòmic d'Infraestructures, Territori i Medi Ambient:

El senyor president:

La senyora Mollà Herrera:

Gràcies, senyor president.

Senyor Sánchez, la veritat és que vosté ha fet una petició pròpia, que és normalment el tràmit que fan perquè no vinguen els consellers o conselleres a donar, doncs, bé, la compareixença, a fer la compareixença, a substanciar-la, però no tenia cap tipus d'intenció d'explicar el que era el motiu de la meua compareixença perquè ¿què mos ha vingut a contar exactament?

És a dir, nosaltres li fem una pregunta sobre una qüestió tan important com el TAM d'Alacant, vostés saben que a finals d'any -que no fa ni quatre mesos- teníem una vaga de treballadors i treballadores d'este servei i s'estava posant en perill i en qüestió el funcionament del present, ja no del futur, del present d'eixa línia, que vostés van haver d'arribar a un acord in extremis amb l'Ajuntament d'Alacant i van haver d'assumir uns costos respecte al que l'ajuntament -pareix ser- no estava disposat a assumir.

Volem saber les condicions en les quals se va arribar a eixe acord in extremis, volem saber, a més, què s'ha dissenyat per a este any i per als que vinguen, que no mos ha explicat absolutament res perquè diu que, bé, durant este any s'està per fer un contracte programa on es determinen els drets i obligacions de la concessionària, i dic jo que si estem a mitjan d'abril, amb una qüestió que ha sigut molt polèmica i que ha arribat a un punt de col·lapse, fins i tot, d'estar este servei en vaga -i vosté ha parlat de 450. 000 habitants que depenen d'este servei-, doncs dic jo que vostés tindran una línia marcada. ¿Quins són els drets i les obligacions que volen que tinga la concessionària? Això era el que vosté havia d'haver-me explicat avui ací. ¿Què és el que està pensant la conselleria per a este contracte programa? , perquè, si no, doncs, bé.

I jo no sé molt bé per què volia fer la petició pròpia si no és per a, efectivament, fer que l'agenda de la consellera no haguera de passar per les Corts Valencianes.

I és que, efectivament -ja dic-, vostés van arribar a finals d'any in extremis a un acord entre l'ajuntament i la conselleria, però va ser a costa de reduir freqüències i, també, acomiadaments -i vostés això ho saben-. Vostés van fer que els treballadors i treballadores hagueren de passar un procés d'ERO perquè l'empresa La Alcoyana justificava este ERO en el no acord entre les administracions competents, com és la conselleria i l'ajuntament. És a dir, van sotmetre els treballadors i treballadores a un procés tan traumàtic com és un ERO perquè les administracions, a més, ¡governades pel mateix partit polític! , però jo no entenc per què vostés tenen tants problemes, ¿no? , doncs no arribaven a un acord i van haver de -ja dic- sotmetre a una qüestió tan traumàtica per als treballadors i treballadores; a més, els treballadores i treballadores amb una reacció el més normal del món, i és anar-se'n a una vaga, que legalment tenen dret a fer-ho però, efectivament, eixa vaga va comportar també perjuís en la ciutadania que és usuària d'este transport tan important i tan bàsic.

A mi m'agradaria fer-li preguntes i qüestions que pensava que vosté anava a voler contar-nos com, per exemple, ¿per què no està creada la mesa de mobilitat d'Alacant? N'hi ha una mesa tècnica -pareix ser-, que es reunix, entre tècnics i membres de l'empresa, però que també estan molt lligats, i allí mateixa ho saben tots els que participen en eixa mesa tècnica perquè les decisions polítiques van a passar per damunt de l'opinió tècnica i de la concessionària.

Per tant, ¿per què no està creada la mesa de mobilitat d'Alacant? ¿Per què no se van tindre en compte les propostes d'optimització dels recursos a nous itineraris i sistemes de parades proposats pels treballadors? ¿Per què no van estar vostés disposats a sentir els treballadors i treballadores que oferien amb menys cost assegurar freqüències i millors itineraris i sistemes de parades millors? ¿Per què vostés no invertixen en les millores d'infraestructures viàries en la ciutat d'Alacant i en el seu àmbit metropolità? Perquè, clarament, el TAM va vinculat a esta millora d'infraestructures viàries perquè si no n'hi ha carrils que siguen separats, no n'hi ha punts de parada que estiguen en condicions, etcètera, doncs, efectivament, si vostés no impulsen un pla de mobilitat comarcal o supramunicipal -com vullguen dir-li-, doncs la qualitat del servei està en qüestió; qualitat d'un servei que, per exemple, respecte a l'any anterior, en el que portem d'any, calculen els mateixos treballadors i treballadores que s'han perdut 325. 000 viatgers, en quatre mesos de 2014 respecte a 2013.

¿És la qualitat? ¿És la falta de competitivitat? ¿És un excés de demanda d'espera perquè, vostés, efectivament, han ampliat el temps d'espera per reducció de les freqüències? ¿És el trànsit? ¿La congestió? ¡Clar! , si no n'hi ha desdoblament de vies, no està en condicions, doncs passa el que passa, que és que la mitjana dels autobusos, d'estos autobusos tan importants, és de 13 quilòmetres/hora. ¿Vosté sap açò? ¿Ha parlat amb els treballadors i treballadores d'esta qüestió?

M'agradaria saber exactament què hem pagat, com a conselleria, què ha pagat l'ajuntament, quin és l'acord dels costos que es van a assumir a partir d'ara, i posant-lo en diners. Vullc saber exactament en 2014 quines són les quantitats que va a abonar cada administració i què és el que va haver de pagar la conselleria a finals d'any per a poder tancar este acord.

M'agradaria, també, saber per què vostés mantenen un enllaç amb les poblacions de la comarca tan deficitari, i és que, de fet, en els últims anys, vosté sap que han desaparegut línies de TAM, o s'han reduït com, per exemple, les de l'hospital Sant Joan-Mutxamel, que estaven lligades al TAM i, ara, estan portades per altres línies concessionàries que, per cert, són més cares, ¿eh? , i estan fora dels sistemes de bons transbordaments i tenen menys freqüències, quan abans estaven assumides pel TAM i n'eren més rentables; o el del Campello-hospital, que enllaçava també amb la universitat; o, fins i tot, la mateixa llançadora de la universitat. S'han perdut freqüències, i molt importants, per exemple en les línies 21 i 22 que uneixen Alacant amb Sant Joan i el Campello.

¿Vosté sap això d'eixes línies? ¿Això formava part de l'acord? És a dir, estos 450. 000 habitants, ¿l'acord és que vostés, eixa gran inversió en infraestructures de transport públic, vegen reduïdes les línies 21 i 22? I, de fet, estes mateixes línies, ara, oficialment, en 2014 tenen un temps d'espera de trenta minuts quan oficialment en el 2013 n'eren de quinze minuts. ¿A vosté això li pareix raonable, unir municipis com Alacant, Sant Joan i el Campello en freqüències de trenta minuts i en les èpoques estivals també, perquè eixes freqüències es mantenen, eixos temps d'espera se van a mantindre també en les èpoques estivals? ¿Li sembla això raonable?

M'agradaria saber quines han estat les retallades concretes -en diners- sofrides en 2013 i 2014 respecte a anys anteriors. Perquè, clar, està molt bé agafar xifres ¡del 2003! , onze anys després, és a dir, perquè a vostés els isca una xifra que puga ser raonable agafen des del 2003, ¿per què no agafen des del 2011 o des del 2012? , ¿per què no fan vostés l'acumulat del que han perdut en infraestructures en eixos anys? Seria interessant, ¿eh? , per a vore quin és el percentatge que, any rere any, es retalla en la conselleria d'infraestructures i medi ambient que, per cert, d'infraestructures les que (rient) ens ocupen als ciutadans en el nostre dia a dia perquè, damunt, els diners que tenen per a la seua conselleria, doncs també vostés tenen un ordre de prioritats molt qüestionable.

Doncs, bé, estes retallades han provocat que se sobrecarregue el treball i recaiga en l'enduriment de les situacions laborals i en l'increment d'hores que fan els treballadors i treballadores. ¿Vosté sap que s'han endurit estes condicions laborals? ¿Vostés, en la mesa tècnica que està representada esta conselleria, parlen amb els treballadors i treballadores sobre quant augment d'hores han hagut de patir i quines han estat les seues retallades en la seua situació laboral per les decisions polítiques del govern del Partit Popular de retallar en un servei tan bàsic, que al final paga el ciutadà i el treballador que està fent la seua labor, no vostés.

M'agradaria, efectivament, que vosté mos poguera il·lustrar sobre esta qüestió. Perquè, mire, a mi el passat m'importa, el passat immediat m'importa i, de fet, és que esta qüestió és de finals de 2013. No havíem tingut l'oportunitat, en ninguna comissió d'infraestructures, encara, de parlar d'este tema, que se va tancar en ple procés de pressupostos de La Generalitat. I, per tant, crec que vostés han de donar la cara sobre la situació que se va provocar a final d'any, però també me preocupa el futur.

I, per tant, davant de les qüestions que li he plantejat, m'agradaria contestació. I davant de les qüestions que no ha plantejat vosté, però que ha insinuat sobre els drets i obligacions de les concessionàries en este nou contracte programa, m'agradaria saber, concretament, les línies que va a exigir la conselleria d'infraestructures perquè el servei de TAM estiga garantit en les condicions de qualitat i que els treballadors no hagen de patir les seues polítiques.

Res més.

El senyor president:

Moltes gràcies, senyora Mollà.

Per la banda de la resta de grups, el senyor Torró té la paraula, del Grup Parlamentari Esquerra Unida.

El senyor Torró Gil:

Moltes gràcies, senyor president.

Senyor Sánchez, realment, mos tenen acostumats a no contestar, o contestar poc, però l'exercici que vosté ha fet ací ha segut ja increïble, ¿no? ¿Vindre ací a no dir absolutament res? ¡Però res de res, de res! Vull dir, que no sé si vosté és conscient de la intervenció tan. , és que no vull qualificar-la, perquè crec que acabaria dient una cosa que no té massa sentit.

Anem a vore. Tenen un conflicte i tenen una sèrie de qüestions plantejades damunt la taula. El que seria normal és vindre ací, si se li sol·licita una compareixença. , és aclarir totes eixes qüestions que estan damunt la taula. Aclarir per què es va produir el conflicte.

Ens agradaria saber realment el conveni de 1996 com està, quin grau de compliment té i, en els últims temps, per què ha sorgit el conflicte entre La Generalitat i l'Ajuntament d'Alacant.

L'Ajuntament d'Alacant diu que li deuen una sèrie de diners i diu que La Generalitat només ha pagat una quantitat de 250. 000 euros, o es dia al finals d'any, almenys. Volem saber si eixa quantitat és correcta, si eixes xifres són correctes o no, quina és la quantitat que havia d'haver posat La Generalitat, segons el que vostés entenen. Perquè, segons tinc entés, el conveni marca un 65% per a l'Ajuntament d'Alacant i un 35% per a La Generalitat. ¿Quin cost ha tingut el servei en els últims anys? I, ¿quines són les quantitats que La Generalitat deuria haver pagat i no ha pagat? I, ¿quines són les quantitats que deuria haver pagat l'ajuntament i no ha pagat o sí que ha pagat?

L'ajuntament va dir en agost que ja estava bé, que ja deixava de pagar, perquè La Generalitat, si no complia el que pagava ell, ¿per què havia de pagar-ho l'Ajuntament d'Alacant? Això és el que mos ha d'aclarir ací i explicar-nos per què, vull dir, «doncs, sí, hem arribat fins ací i ja està, i no podem pagar més, perquè com tenim retalls. » Almenys donar la cara, ¿no? , pense jo que seria el mínim que seria raonable per part d'uns responsables polítics. ¿Com s'ha resolt això?

I, després, el servei està encara en pròrroga, m'imagine, perquè no ha eixit licitat. , perdó, ha eixit licitat, però encara no s'ha adjudicat. Voldríem saber eixa pròrroga en quines condicions està.

Perquè, clar, el fet és que en la pràctica, com ja ha dit la senyora Mollà, ja estan retallant-se els serveis, i no soles els intercomarcals, que a vostés deurien preocupar-los una miqueta més, perquè és la seua responsabilitat directa, sinó, també, inclús, els propis locals de la ciutat d'Alacant.

Els intercomarcals, en la línia 21 hi ha un vehicle menys; en la 22, un altre; en la 25, un altre; en la 23, dos, i en la 25, un. I en els locals, en la 6, dos menys; en la 9, un menys, i en la línia 11, un menys, que això és el que explica per què les freqüències s'han allargat. Aleshores, ¿per què passa això? Vull dir, ¿és una decisió unilateral de l'empresa? , que es fonamenta en què.

Si és una decisió unilateral de l'empresa, ¿per què no l'obliguen a donar els serveis en les condicions en què estaven prestant-se fins eixe moment?

I si és una qüestió que vostés no estan complint amb el que els tocava, explique'ns en quins termes i per què. Això és el que ha de vindre a fer ací.

I, a més d'això, explicar-nos això del futur, diu: «No, el futur està. » El futur està. , ja sabran el futur quin és, ¿no? Més o menys, tindran una planificació, perquè tan incompetents no crec que arriben a ser. Vull dir, no vinga ací a dir: «No, com està el Tram, doncs no sabem. » Això és el que ha vingut a dir ací. Supose que això no serà el que estan fent, ¿veritat que no?

I m'imagine que ja sabran, perquè ja han tret una licitació, l'hauran treta amb uns determinats paràmetres que a nosaltres ens agradaria que ens explicara com van a ser eixos paràmetres, com van a afectar al servei, si canvia la relació o no canvia la relació en el tema del TAM, perquè ací diuen: «Nosaltres tenim intenció que el TAM metropolità seguisca», però, ¿de quina manera?

En el moment que vostés trauen la licitació d'una part del servei, ¿què passa amb l'altra part? I, ¿com es coordinarà això? ¿Està previst en els plecs de condicions? ¿O no està previst? I si està previst o no està previst, ¿de quina manera? Vull dir, conte'ns alguna cosa, explique'ns alguna cosa, perquè la veritat és que si els usuaris del transport urbà d'Alacant l'hagueren sentit i els treballadors l'hagueren sentit, bé, la indignació, en estos moments, se'n pujaria. però per dalt de les teulades de l'edifici Gran Sol d'Alacant, ¿eh?

El senyor president:

Moltes gràcies, senyor Torró.

Per part del Grup Parlamentari Socialista, té la paraula el senyor Signes.

El senyor Signes Núñez:

Gràcies, president.

Bé, este tema sorgix al final de l'any 2013, amb la vaga de Masatusa i La Alcoyana, degut que no hi ha un acord entre la conselleria i l'Ajuntament d'Alacant, i, in extremis, s'aplega a un acord, pareix ser, pel qual La Generalitat aportarà 1,9 milions d'euros corresponents a 2013 i uns altres 1,9 corresponents a 2014 en el marc d'un conveni amb la concessionària del servei, l'empresa La Alcoyana, que, per cert, en eixos dies, tant Masatusa, com La Alcoyana, varen iniciar unes mobilitzacions per a pressionar a l'acord entre la conselleria i l'Ajuntament d'Alacant.

L'Ajuntament d'Alacant que, efectivament, li correspon aportar un 35% del total, però que, no obstant, i a pesar de ser del mateix color polític, com s'ha dit, l'alcaldessa Castedo ha assegurat en múltiples ocasions que per la seua part l'ajuntament ha complit amb la part econòmica moltes vegades, multiplicat per moltes -són paraules literals seues- i que La Generalitat ha anat reduint la seua aportació poc a poc. Això és una crítica dura de l'alcaldessa Castedo a la seua conselleria.

Lo ben cert és que al final hi ha un acord, com dic, in extremis, un poc en estos termes, un acord que, a partir de gener de 2014, ha segut el desastre, és a dir, ha segut. un retall del sistema tant de transport públic d'Alacant, que no sols va a afectar a les línies interurbanes gestionades per La Alcoyana, sinó que els autobusos urbans de Masatusa, també, s'han vist afectats per la disminució considerable dels fons destinats al TAM per part de la conselleria d'infraestructures, a pesar que estes línies depenen exclusivament de l'Ajuntament d'Alacant, i això és aixina.

Les línies 06 i 09 han vist retallades les seues freqüències i, en el cas de la primera, s'ha modificat també el seu recorregut. A més, la línia 11 ha perdut la variant 11H que parava en l'hospital de Sant Joan.

A partir del dilluns 13 es va fer efectiva la desaparició de la línia 07, l'única que comunicava El Rebolledo, el centre penitenciari de Fontcalent i els polígons industrials de Las Atalayas i del Pla de la Vallonga amb el centre d'Alacant.

Esta decisió suposa, de facto, deixar incomunicada no solament a esta, sinó també a la resta de pedanies, amb el centre de la ciutat.

La línia 30, que com ja es va dir, finalment, no va perdre les parades en Verdegás, Monteros i Alabastre, va a Sant Vicent, però no para en El Rebolledo, i ahí hi ha hagut una crítica importantíssima per part dels veïns de El Rebolledo. Una parada suprimida que, abans, els residents en altres pedanies utilitzaven d'enllaç amb la línia 07 per a anar al centre. No obstant això, ara, es queden sense parada de la línia 30 i sense la línia 07, que desapareix.

Açò està afectant, com s'ha dit, a milers de persones i tindrà unes conseqüències. , tenint ja unes conseqüències realment catastròfiques.

Els retalls en la 06, els retalls en la 09. La 06 ha vist modificat el seu recorregut i ha perdut dos dels huit autobusos que prestaven el servei. Fins ara, esta línia eixia de l'estació d'autobusos i acabava en Colonia Requena, però ha retallat el seu recorregut i ara ix des d'Óscar Esplá amb freqüències que s'han reduït en un 25%.

La 09, que unix Óscar Esplá amb la platja de Sant Joan, tampoc ha escapat als retalls. I també, en este moment, en compte de quatre. freqüències. , perdó, en compte de cinc, en té quatre, el que incrementarà el temps d'espera de la parada en un 20%.

És a dir, en compte d'aprofitar l'ocasió per a estudiar una reestructuració del sistema TAM per a fer-lo més eficient i rendible, vosté s'ha limitat a retallar línies de forma aïllada i sense cap tipus de pla per al futur. És cert que açò és per a 2014, però sense cap tipus de pla per al futur.

L'ajuntament ha traspassat fons de Masatusa per a finançar La Alcoyana i complir el nou acord amb la conselleria i, per això, al final, s'està veient minvat també el servei urbà, el que correspon pagar a l'ajuntament.

És a dir, açò és un verdader desastre, eixe acord in extremis al qual vostés aplegaren per a posar-se en funcionament a partir de l'1 de gener de 2014, que ha afectat pedanies, que ha afectat el TAM urbà, que ha afectat el TAM interurbà, els veïns de Sant Joan i de Mutxamel estan en peu de guerra, perquè se'ls ha minvat moltíssim, i això és incompetència.

El senyor president:

Senyor Signes, vaja acabant, per favor.

El senyor Signes Núñez:

. de vostés, la connexió amb Alacant i amb altres municipis intermedis. És a dir, ¿què és el que han fet? És a dir, a part de retallar este tema, ¿vostés tenen algun projecte per a 2015 que solucione tot açò?

Gràcies.

El senyor president:

Moltes gràcies, senyor Signes.

Per a donar resposta conjunta. , perdó, perdó, falta el Grup Parlamentari Popular.

Senyor Serra, té la paraula, en nom del Grup Parlamentari Popular.

El senyor Serra Cervera:

Li agraïsc al president que tinga l'amabilitat de deixar al grup majoritari fixar posició, perquè crec que és important escoltar un poc l'opinió de tots els grups.

El senyor president:

El president té la seua. , a tots els grups, siguen majoritaris o minoritaris. Moltes gràcies.

El senyor Serra Cervera:

Li ho agraïsc, una vegada més, en nom de tots els grups. (So d'un telèfon mòbil)

También, desde el grupo mayoritario, le decimos: oiga, una huelga…, no pasa nada, ¿eh? , quiero decirte, no hay que temer a las huelgas. Y es bueno que desde todos los ámbitos ideológicos se vea que una movilización en una empresa pública es lo más normal del mundo y a todos los colores políticos y a todos los gobiernos les pasa, no solamente le pasa, en este caso, a la Generalitat valenciana.

Usted ha venido y ha hablado de la importancia desde el año 2003 en la apuesta que se ha hecho en inversión, tanto en infraestructuras como en material móvil, ha estado hablando de 2. 250 millones de euros; ha hablado de los criterios de gestión, de cómo han continuado mejorando de forma paulatina, y creo que en el área de afección de Alicante, que estamos hablando en este caso de lo que en la comarca de l'Alacantí de casi más de 450. 000 personas que se ven afectadas por el servicio del TAM, pues bueno se tienen que tener, yo creo, que muchas variables encima de la mesa.

Y a unos, ya le digo, les gustará más o les gustará menos. Y es lógico y es normal que se tenga que ver la acepción que tiene la incorporación de la línea 2 del TAM, que creo que para toda esa zona, en este caso en concreto desde Sant Vicent del Raspeig hasta Alicante, es fundamental lo que va a significar una nueva realidad en la gestión del transporte urbano e interurbano; lógicamente, apostando por transporte público.

El senyor president:

Ara sí, per a donar resposta conjunta a tots els grups, té la paraula el senyor secretari autonòmic.

El senyor secretari autonòmic d'Infraestructures, Territori i Medi Ambient:

Hubo un problema a final de año con los trabajadores. Hicieron una propuesta, naturalmente que se ha tenido en cuenta la propuesta en la medida de lo posible. Claro que se les oyó y se ha tenido en cuenta.

El senyor president:

Per a formular preguntes o aclariments al senyor Sánchez, senyora Mollà, té vosté la paraula.

La senyora Mollà Herrera:

Gràcies, senyor president.

Senyor Sánchez, a mi m'agradaria saber quines dades del 2015 li he demanat jo que vosté no sàpiga. Perquè jo li he preguntat quins van a ser els drets i obligacions de la concessionària a traure el que espera la conselleria. I això vosté, si no ho té programat, a mi em preocupa, però moltíssim, perquè aleshores va a vindre la concessionària i va a dir, «estos van a ser els meus drets i obligacions», perquè vosté és incapaç, diu «no, yo no le puedo decir los datos que usted va a pedir en el 2015». Jo ja li he demanat eixes dades. Quins esperen vostés que siguen els drets i les obligacions de la concessionària a partir de 2015? I si vostés no tenen això programat, què estan fent? Què estan fent?

El disseny d'eixe contracte programa el fa la conselleria. O és que el fa l'empresa? Aquí què estem fent? I vosté li haurà de determinar com a conselleria els drets i obligacions que pensa que ha de tindre la concessionària, i aleshores s'assentarà a negociar. Però tindran alguna cosa! O no tindran res?

I volem saber. No se sabe. Claro, no se sabe. I després li he demanat unes dades econòmiques. I les dades econòmiques que jo li he demanat són de 2013 i de 2014. Voldria saber exactament què va pagar la conselleria en 2013 per este transport i què va pagar en 2014. I si vosté eixes dades tampoc les sap, aleshores em preocupa, i molt, i molt.

Quins diners exactament va invertir la conselleria en 2013 en el TAM i quins diners pensa invertir en 2014 en el TAM, exactament. Voldria saber-ho. I si a més estan al pagament, perquè també açò dels impagaments de tant de tant cal preguntar-ho, perquè clar.

Bé, això de l'avinguda de Dénia m'ha matat vosté. L'avinguda de Dénia. Vosté ha anat a l'avinguda de Dénia? Vosté ha vist un carril separat de l'autobús? Que és el que jo li he preguntat. Aquí, en València, vosté va pels carrers i hi ha bus-taxi. Vosté això ho ha vist en l'avinguda de Dénia? És que aquí vostés parlen i no tenen ni idea! Ni idea! Hauria d'estar vosté en l'avinguda de Dénia ara mateix i dir-me, senyalar-me, on està la línia, el carril per on ha de passar exclusivament l'autobús.

Eixa és la seua gran programació, la seua gran programació.

I després, mire, a mi m'agradaria saber. Vosté diu, «no, es que la oferta ha bajado porque la demanda ha bajado» per una situació de crisi. No, doncs mire, és que per una situació de crisi resulta que un gasta menys en gasolina, per exemple. I jo li vaig a posar, i aleshores utilitza si té possibilitats, utilitza més el transport públic, però si un baixa la freqüència, el temps d'espera puja, els diners augmenten perquè l'ajuntament també ha pujat les tarifes, etcètera, doncs clar, això és el que fa que persones que anirien al transport públic no ho facen.

I diu, acaba dient, «y es porque FGV ha cambiado la interpretación de la oferta y tal». En quin sentit? O siga, FGV ha tingut un criteri de retallades en les línies? Però és que és el que ha passat, és que és el que ha passat. Vosté me podria a mi explicar per què s'han decidit retallar estes línies concretes que eren tan importants en l'oferta que feia el TAM? Exactament, a raons econòmiques i de crisi?

El senyor president:

Senyora Mollà, finalitze.

La senyora Mollà Herrera:

Jo crec que vostés el que passa és que estan amagant la realitat. I és molt trist i els ciutadans estem pagant-ho.

Moltes gràcies.

El senyor president:

Moltes gràcies, senyora Mollà.

Senyor Torró, té vosté la paraula.

El senyor Torró Gil:

Senyor Sánchez, si vosté em preguntara l'hora i jo li contestara que tinc el monyo blanc, com s'ho prendria això? I estem parlant d'una qüestió simplement d'educació. I açò és més greu que una qüestió de cortesia. Estem parlant de la responsabilitat que té vosté com a membre de l'executiu de donar compte davant les Corts Valencianes. I no està fent-ho.

Perquè li hem fet preguntes molt concretes, concretíssimes. I vosté quan jo li feia les preguntes damunt feia aixina amb el cap. Val? Perquè sap perfectament la resposta. Per tant, és vergonyós que davant d'això vosté vinga ací i no mos conteste.

No sols és que no mos conteste, sinó a més diu una sèrie de coses que arriben ja a ser categoria d'al·lucinació. Anem a vore, una de les inversions. Les plataformes reservades, com ho ha dit la senyora Mollà, no vaig a entrar ahí perquè a més s'hauria d'anar més lluny. Vosté sap perfectament que perquè eixe transport en autobusos realment funcione no val només en pintar els carrils, sinó que cal reservar-li físicament la plataforma perquè per ahí només passen autobusos. I l'avinguda de Dénia és un exemple magnífic d'una via que perfectament té capacitat per això, per a bicicletes i per a vianants, i només hi ha cotxes! Cotxes! Exclusivament. Ahí sis carrils, tot per a cotxes.

Clar, si vosté el que mos està dient ací que el TAM és el responsable de les retallades en els autobusos, la línia del TAM, realment són un desastre planificant, eh! Perquè se suposa, i vosté això ho ha dit al principi de la seua primera intervenció, al principi, ha dit que es fa una oferta de transport públic perquè hi haja menys ús del transport privat.

Per tant, si el TAM té dos milions de viatgers, eixos dos milions de viatgers els hauria d'haver sostret bàsicament al transport individual en cotxe. I si no ho ha fet així és perquè estan fent-ho molt malament, eh, planifiquen molt malament.

Però, clar, no m'estranya que planifiquen tan malament si ni tant sols és capaç de vindre ací, no ja de dir-mos exactament com a ser el plec de condicions, sinó d'apuntar les línies mestres del que pensen que va a ser. Que no li demanem tampoc tant, ¿eh? Vull dir, no vaig a demanar-li ací que em concrete els centenars de milers de quilòmetres, les línies… No, no, no, no, no. No es tracta de tant això, ¿eh? Es tracta d'una cosa més senzilla. Senzillament dir: «Mire, fins ara hem tingut estos problemes i pensem resoldre'ls d'esta manera. » ¡Mire què fàcil! Però, clar, com vosté no ens té gens de respecte, ni a nosaltres ni als ciutadans…

El senyor president:

Moltes gràcies, senyor Torró.

Senyor Signes, té vosté la paraula.

El senyor Signes Núñez:

Gràcies, president.

Efectivament, jo pense que no s'ha respost absolutament a res del que nosaltres hem preguntat i hem exigit. I vaig a ser molt breu.

És a dir, tot el tema de reducció de freqüències i tall de línies que s'ha produït a partir de 2014 en el TAM d'Alacant, com a conseqüència del pacte en els darrers dies de 2013, jo crec que se deu…, crec no, estic convençut que se deu que vostés i l'Ajuntament d'Alacant s'han plegat, una volta més, a La Alcoyana i a Masatusa, en acceptar -i jo crec que ahí està el quid de la qüestió-, en acceptar un model de passatgers en compte del model de quilometratge que existia antigament, anteriorment a 2014.

I, per tant, és a dir, aquelles línies que per quilometratge no són rendibles, vostés les han sacrificat, han sacrificat els usuaris públics; i aquelles línies en el canvi de model que són rendibles perquè tenen molts passatgers, vostés són línies que estan mantenint perquè les empreses d'ahí sí que tenen rendibilitat.

I eixe és el fons de la qüestió. És a dir, que vostés, una volta més, s'han plegat als interessos de les empreses privades en contra dels interessos dels usuaris públics del TAM d'Alacant. I eixa és la qüestió i no n'hi ha res més.

Moltes gràcies.

El senyor president:

Gràcies, senyor Signes.

Per a concloure el debat, té la paraula el senyor secretari autonòmic.

El senyor secretari autonòmic d'Infraestructures, Territori i Medi Ambient:

El senyor president:

Senyories, anem a suspendre la comissió durant deu minuts.

(Se suspén la reunió durant uns minuts)

Compareixença de la consellera d'Infraestructures, Territori i Medi Ambient, que fa el secretari autonòmic d'Infraestructures, Territori i Medi Ambient, senyor Victoriano Sánchez-Barcáitztegui Moltó, per a explicar les declaracions realitzades en què considera que l'aeroport de l'Altet no necessita connexió ferroviària, sol·licitada pel Grup Parlamentari Compromís (RE número 73. 364), a la qual s'acumula la sol·licitada pel secretari autonòmic d'Infraestructures, Territori i Medi Ambient, a petició pròpia, per a informar sobre la connexió ferroviària de l'aeroport de l'Altet (RE número 77. 739)

El senyor president:

(Inoible) . 8 punt de l'orde del dia, i últim, compareixença de la consellera d'Infraestructures, Territori i Medi Ambient per a explicar les declaracions realitzades en què considera que l'aeroport de l'Altet no necessita connexió ferroviària, sol·licitada pel Grup Parlamentari Compromís, acumulada a la compareixença del secretari autonòmic d'Infraestructures, Territori i Medi Ambient per a informar sobre la connexió ferroviària de l'aeroport de l'Altet, sol·licitada a petició pròpia.

Per a formular la seua compareixença, té la paraula el senyor Sánchez.

El senyor secretari autonòmic d'Infraestructures, Territori i Medi Ambient:

El senyor president:

Pel Grup Parlamentari Compromís, té la paraula la senyora Mollà.

La senyora Mollà Herrera:

Senyor Sánchez, ¿coneix el diari Informació? Doncs, mire, és el diari de major tirada de la província d'Alacant, i hi escrivia la periodista eixe dia: «La consellera de infraestructuras, Isabel Bonig, es una metepatas. A riesgo de parecer maleducada, con el diccionario de la lengua en la mano no encuentro otro sustantivo posible. La buena de la consellera preside una reunión en el aeropuerto de Alicante-Elche y ante la decisión del Ministerio de Fomento de eliminar el enlace por tren a la infraestructura aeroportuaria, no se le ocurre otra cosa que asegurar que es que no es necesario. ¿Cómo? Estaban presentes empresarios de la provincia, el vicealcalde de Alicante y la primera edil de Elche. Optaron todos por callar. ¿Que no hace falta conectar el aeropuerto con el tren? Teniendo en cuenta que la gran paradoja provincial es que la parada del tren de alta velocidad no esté en el aeropuerto de El Altet, huelga decir a estas alturas lo importante que es conectarlo con la red ferroviaria, sobre todo teniendo en cuenta el volumen de pasajeros, 9 millones y medio cuando acabe este año, y que se trata del aeropuerto que más crece en pasaje de toda España. Si se tratara el aeropuerto de Manises, quizás la consellera Bonig estaría más enterada sobre una cuestión estratégica y no habría sido tan displicente. A ver si la que no es necesaria es ella. »

Això ho escrivia en el diari Informació la periodista que redactava la notícia «El Consell cree que la conexión ferroviaria del aeropuerto no es prioritaria». I la fotografia que il·lustrava la senyora Bonig en aquella reunió.

Diuen vostés que no hi han diners, que el ministeri no té diners, i jo me pregunte: ¿el govern autonòmic té de justificar que el ministeri no tinga diners? , ¿és la comesa que té la conselleria d'infraestructures? És a dir, una infraestructura estratègica, que és la connexió en tren a l'aeroport de l'Altet, 9,5 milions de viatgers, el motor turístic més important que tenim en la província d'Alacant, ¿i vostés justifiquen que no és prioritari per al govern de l'estat? ¿La conselleria està per a llavar-li la cara al ministeri d'infraestructures? Eixa és la pregunta.

Perquè jo no sé quantes vegades durant l'anterior legislatura he vist propostes del Partit Popular per a reclamar l'arribada de l'AVE. ¿Quantes propostes ha presentat el Partit Popular en estes Corts Valencianes per a reclamar que el ministeri invertixca en la connexió ferroviària amb l'aeroport? ¿Quantes? De vegades cal insistència política, altura de mires i un govern que governe. Això és el que cal quan u vol que una altra administració faça les coses que té de fer i que redistribuïxca l'orde de prioritats, perquè si vostés me volen contar a mi que és que per a vostés també és prioritari l'AVE d'Alacant, que ja està fet, per damunt de l'aeroport de l'Altet, a mi m'agradaria fer-li eixa pregunta, m'agradaria que quedara registrada la seua contestació en este Diari de Sessions, si per a vostés és més prioritari continuar invertint en la connexió Madrid-Alacant per AVE que en la connexió ferroviària de l'entorn de l'aeroport de l'Altet. M'agradaria saber-ho, perquè és que a la millor és que per a vosté també té el mateix orde de prioritats que el ministeri, i aleshores tenim un problema. I tenim un problema, perquè vostés volen connectar Madrid amb Alacant i jo vull connectar el món amb Alacant. ¿Eh? I tenim un problema, perquè, clar, nosaltres tenim 9,5 milions de viatgers, sí, ¿i què fan quan arriben?

És que ara estan vostés planejant una nova parada de línia d'autobús allí. És que. Vull dir, cal conéixer l'aeroport de l'Altet, ¿eh? , cal conéixer-lo per a saber. «No, es que vienen con paquetes turísticos, que ya los recogen con autobús y se los llevan a Benidorm y a Calpe» i tal. Vostés. , ¿açò quin govern és? ¡De veritat! Vull dir, que vostés el que passa és que estan excusant-se en els touroperadors perquè ja posen autobusos per a poder portar-los als seus llocs de viatge. , de visita. Vull dir, ¡és increïble!

Torrellano està a menys de dos quilòmetres i té una parada. Per cert, sense soterrar, ¿eh? , sense soterrar, i això és una de les coses que també. Apunte-se-la en l'agenda si és possible, ¿sap? No, ho dic perquè fa menys de mig any s'hi va matar una xiqueta atropellada pel tren. Només que per a deixar-ho com a cosa aquí, ¿no? Però eixa connexió és «senzillíssima», i, de fet, és que fins i tot el terreny que connecta Torrellano amb l'aeroport, ja se'n van apropiar l'administració, perquè van tindre de, vostés, fer l'ampliació de l'IFA, i, per tant, no tenen problema amb propietaris, perquè els terrenys ja van passar a domini públic.

Per tant ¿què és el que falta? Inversió econòmica. Quin cost té la unió de les rodalies que uneixen Alacant i Múrcia, que para en Torrellano, amb l'aeroport? Quin cost? Quin cost?

Vostés diuen, «estem fent estudi i es que cuesta mucho dinero». Quin és el cost exacte d'eixa opció? M'agradaria saber-lo. Perquè és que aquí un que diu, «no, es que cuesta y no hay dinero». Però pose-li cost. Posen-li vostés preu a això, perquè a la millor esta inversió estratègica té un cost que és totalment assumible i volem saber-lo. Vull saber-lo jo, però volen saber-lo els empresaris que estan farts de sentir este tipus de declaracions i de tindre un govern que no té capacitat, ni força, ni voluntat per a plantar-se a Madrid i que ve a justificar-lo en la reunió de rutes, del comité de rutes.

Miren, no és la primera vegada que jo plantege això. En el Ple de Les Corts ja vaig parlar amb la consellera Bonig, en març de l'any passat, sobre esta qüestió i ella mateixa va dir que «creía que con la líneas de autobús ya estaba bien conectado este aeropuerto». Això era el que va dir aleshores.

I, per tant, no m'estranya que després el ministeri formalment elimine dels projectes, que vosté mateixa ha reconegut que tenien estes inversions i este projecte d'unió ferroviària amb l'aeroport, no m'estranya que l'elimine. Si la consellera porta temps dient que «le parece suficiente». I jo me tire les mans al cap.

Per tant, m'agradaria exactament saber si vostés van a posar un calendari al ministeri per a fer esta infraestructura o no? Van a emprendre accions per a que el ministeri canvie la seua prioritat i faça esta infraestructura com a qüestió estratègica per a tot el territori de la Comunitat Valenciana o no? Van a continuar justificant al ministeri o van a deixar de justificar i van a fer el que s'espera d'un govern que dia darrere de dia estiga treballant per a esta qüestió?

En 2010 se va fer un estudi que sols 11 aeroports dels 47 que té l'estat espanyol eren rendibles i un dels més rendibles era este aeroport. Però tenim eixe estudi i tenim l'estudi d'activitats econòmiques d'Alacant, que diu que és l'aeroport pitjor connectat de tota Espanya dels 47. No podem seguir això, no se pot.

I, efectivament, pot ser el que sobra és la consellera, perquè si no té altura de mires efectivament anem a quedar-nos com estem, bocabadats de vore com una consellera no té en consideració una qüestió que vostés qualificaven «una actuación sencilla si se tiene en cuenta que la C1 cuenta con una parada en Torrellano a escasos kilómetros del aeropuerto y que la nueva terminal ya está preparada para recibir el tren». Això era el que deia en el seu dia el pla d'infraestructures, «una actuación sencilla». I entenc que «sencilla» era també en l'àmbit econòmic.

Per tant, segur que vosté m'il·lustrarà sobre el cost exacte que «tenía esta actuación sencilla que podía unir el tren» i l'aeroport i fer-nos una idea de si efectivament val la pena o no dignificar este aeroport, el turisme de tota la Comunitat Valenciana i l'activitat de reclamació que estem fent des dels àmbits polítics i des dels àmbits socials i econòmics.

Sols vostés estan a soles, valga la redundància, en justificar al ministeri. Estan a soles. Si vostés decidixen posar-se del costat del ministeri, diguen-ho públicament, o decidixen posar-se al costat del sector empresarial turístic, social i polític que estem per reclamar i reivindicant dia darrere de dia que esta infraestructura estiga connectada amb el tren i no «con los autobuses son suficientes», que sembla ser l'actitud del govern valencià.

El senyor president:

Moltes gràcies, senyora Mollà.

Pel Grup Parlamentari d'Esquerra Unida, té la paraula el senyor Torró.

El senyor Torró Gil:

Gràcies, senyor president.

Anem a vore. Vosté al final tracta de justificar el que s'ha dit amb una qüestió de prioritats. La veritat és que les prioritats que vostés plantegen són com a mínim qüestionables. Estem parlant d'un aeroport que està molt mal connectat, molt mal connectat. Jo visc lluny relativament i és normal que des d'on jo visc no hi haja un transport públic directe fins l'aeroport. Però des del mateix Alacant per al moment de desplaçar-se cap a l'aeroport hi ha dos opcions o t'agafes el cotxe i te'l deixes en els pàrquings estos d'al voltant dels aeroports o vas en taxi. Qualsevol altra opció no és raonable. Allò normal que fa la gent és això o bé es deixa el cotxe o agafa el taxi o algun amic o algun familiar «fes el favor, acompanya'm a l'aeroport» i que tornen a per tu quan tornes.

I senzillament, clar, si estiguérem parlant d'un aeròdrom o d'un trànsit, no m'atrevisc a posar xifres, a la millor dius, «home, quin dispendi». Però estem parlant del sisé aeroport d'Espanya en volum de viatgers, el quart peninsular. I el que no mos hauríem de preguntar és si ara podem fer o no podem, el que ens hauríem d'estar preguntant és per què o com és possible que eixe aeroport no tinga una connexió ferroviària. A més, que no és només la connexió ferroviària, no és només el fet de tindre el tren, també és el problema de l'enllaç ferroviari entre Elx i Alacant, que no és massa bo, per ser suaus, inclús el tren ha de fer una marxa enrere per a poder tornar a eixir. I eixe tipus de coses, que és el que es pretenia solucionar amb l'estudi de detall i que el que no té ningun sentit és que això no estiga solucionat.

I ací, insistisc, tenen un ordre de prioritats que és absolutament kafkià, es mire per on es mire. Es gasten moltíssims diners en infraestructures que no aprofiten absolutament per a res, inclús en infraestructures de transport, que són absolutament secundàries, que no són essencials per a la xarxa i altres, que representen elements essencials per a assegurar el desplaçament i el transport, es queden absolutament relegades.

Jo de deveres que no ho puc entendre, perquè tornem al que parlàvem en la compareixença anterior. El fonament de la xarxa de transports i de la millora de la xarxa de transports públics, precisament, és evitar en la màxima mesura possible el desplaçament en vehicles privats. I això en l'aeroport d'Alacant és impossible, és impossible, perquè llevat dels vols que arriben, i que efectivament hi ha alguns, prou, una part important, perquè com vosté molt bé ha dit és un aeroport que té un volum turístic i, efectivament, hi ha una part important del transport que se du en autobusos, però és una part important relativa en relació a altres aeroports.

Perquè la major part inclús dels turistes que viatgen no es desplacen o no van a recollir-los en autobusos sinó que els recullen inclús en vehicles privats. I el problema que hi ha és que hi ha una sobresaturació del trànsit, que vostés van voler resoldre en el seu dia fent una autopista de pagament per la que no circula ni el tato, ni el tato va per allí.

Jo no sé si vosté ha passat alguna volta per l'autovia de pagament d'Alacant. Jo no sé si es pot concebre una infraestructura més inútil que eixa. I això va ser prioritari quan mesures, com la d'invertir en el transport ferroviari per l'Ajuntament de l'Altet, haguera servit per a descongestionar l'A7 i, per tant, haver fet més inviable o més poc rendible i més segur eixa altra connexió. Però no, vostés el que busquen senzillament és generar negocis. I el negoci per a Renfe, Renfe és una empresa pública, al final són quatre durs el que van a fer ahí per a corregir dos trams de via i fer una estació, no home, no, una autovia.

L'AVE sí, l'AVE és absolutament prioritari per davant de qualsevol cosa. Jo no ho acabe d'entendre. Com pot ser prioritari fer una connexió que ja existix, que és la connexió Alacant-Madrid amb ferrocarril, gastar-se una barbaritat de diners amb l'AVE, abandonant una cosa que és absolutament necessària perquè no existix, que és la connexió…

El senyor president:

Senyor Torró, acabe.

El senyor Torró Gil:

. -estic acabant, senyor president- del sisé aeroport d'Espanya amb la població més important que té al costat o amb les dos poblacions més importants que té al costat. Això, per descomptat, vagen per ahí a fer simpòsium a Alemanya i totes eixes coses i si no es riuen de vostés tindran sort.

El senyor president:

Moltes gràcies, senyor Torró.

Pel Grup Parlamentari Socialista, té la paraula el senyor Signes.

El senyor Signes Núñez:

Gràcies, president.

Jo coincidisc amb els meus companys de Compromís i Esquerra Unida en què la consellera està exercint de vocera del Ministeri de Foment de forma permanent ací a la Comunitat Valenciana. Ho ha fet reconeixent que no és necessària la connexió ferroviària amb l'Altet i ho ha fet també anunciant, en compte de fer-ho el secretari d'estat ací en la seua visita, anunciant el cànon en l'AP-7 a partir del 31 de desembre de 2019, quan no se prorrogue la concessió. Això no és funció d'ella, tant una cosa com l'altra. La funció de la consellera Bonig i la funció de la seua conselleria i del seu Consell és la reivindicació que hi haja cànon i exigir la connexió ferroviària de l'Altet amb tota la província. Però, bé, ella és la vocera del Ministeri de Foment ací i com a tal exercix.

Mire, quan els turistes apleguen a l'aeroport de l'Altet els costa molt aplegar al seu destí degut a les pèssimes comunicacions de transports. Hi ha poques línies d'autobusos i cap connexió ferroviària, com estem dient. En un aeroport internacional amb un tràfic de 9 milions de passatgers, però tan mal connectat com el de Marràqueix, això és l'Altet. Hi ha un estudi que diu: «El Altet es el único de los 20 primeros en el Mediterráneo en tráfico sin conexión con tren. » Això és un estudi d'Ineca i fa una crítica duríssima al respecte.

Efectivament, Ineca, el seu president Joaquin Rocamora, exigix permanentment la connexió ferroviària amb l'Altet. El president d'Ineca també recorda que l'aeroport alacantí manca de connexió directa amb autovia, això encara no ho hem comentat, o autopista i que els empresaris alacantins van sol·licitar fa ja molts anys el desdoblament de la nacional 338 per evitar retencions en eixa via que també donen accés a la Institució Firal Alacantina, IFA. I, per tant, quan hi ha esdeveniments ahí és un gran problema.

Per altra banda, el president de la Confederació d'Organitzacions Empresarials de la Província d'Alacant, COEPA, vosté el coneix, Moisés Jiménez, qualifica l'Altet com un aeroport sense acabar en la quarta província d'Espanya, un aeroport sense acabar per la falta de connexions de l'aeroport. I que ell diu que això provoca que els turistes acudisquen a altres destins millor comunicats.

L'aeroport alacantí de l'Altet solament disposa de connexió regular, pel que vosté ha començat la seua intervenció, de línies d'autobús amb Alacant, Santa Pola, Elx, Torrevieja i Benidorm. I diu, «tret de la primera, és a dir Alacant, les freqüències són baixes o molt baixes, segons l'informe d'Ineca». Pel que respecta a l'accés per carretera, repetisc, totes les infraestructures analitzades, menys la de Marràqueix també, tenen connexió directa per autovia. És a dir, que està comparant l'Altet amb Marràqueix respecte a no tindre connexió ferroviària, però tampoc tindre connexió per autovia, és a dir. , Aneca, no? I ell ahí d'alguna manera explica que la planta hotelera de Benidorm, que es nodrix bàsicament de l'Altet, es veu greument afectada per esta situació.

Jo crec que vostés deuen posar-se les piles, crec que vostés deuen començar a ser reivindicatius davant Madrid. Jo crec que la solució que estan plantejant d'un nou projecte ferroviari que plantege unir l'aeroport i el port amb Alacant i amb l'AVE, a través del bucle des de Torrellano, és una bona solució.

Però jo pense que vostés no pressionen foment, és a dir, vostés no pressionen foment. Vostés, com a molt, apunten solucions, però no pressionen foment perquè eixes solucions siguen executades i siguen realitzades i, al final, s'acabe amb problemes com el que està passant no únicament en l'aeroport de l'Altet, sinó també el port d'Alacant.

Per tant, vosté diu: «No n'hi han diners. No n'hi han diners. » Sé que no n'hi han diners, ni ací ni en foment. Però la seua obligació és ser reivindicatius, no agenollar-se davant de foment i que, per favor, la consellera deixe de ser la portaveu de foment i siga qui reivindique els interessos dels valencians davant Madrid.

El senyor president:

Moltes gràcies, senyor Signes.

Senyories, en primer lloc vull donar la benvinguda al diputat del Grup Parlamentari Popular, senyor Juan de Dios Navarro, qui pren l'alternativa precisament en esta comissió i crec que és iniciació dels trastos del mestre Serra.

Per tant, senyor Navarro, puede usted iniciar la faena.

El senyor Navarro Caballero:

En mi primera intervención quería dejar muy claro que, por parte del Grupo Popular, el grupo mayoritario de estas Cortes, estamos de acuerdo con la necesidad que acaba de comentar el secretario autonómico de mejorar las infraestructuras ferroviarias de El Altet, como no puede ser de otra forma. Seguir instando al presidente y a la consellera a que sigan reivindicando como lo están haciendo ante el ministerio, porque me consta que lo están haciendo, y no lo están haciendo ahora mismo, lo están haciendo desde hace más de una década, cuando a lo mejor a algunos se les olvida y no les escuchábamos reivindicar esta infraestructura, como lo están haciendo ahora, porque desde el año 2004 a 2011 había otro gobierno de otro signo político y este grupo parlamentario reivindicaba las mismas infraestructuras que está haciendo hasta ahora. Entonces, queremos que se siga así.

El senyor president:

Para contestar a todos los grupos, té la paraula el senyor Sánchez.

El senyor secretari autonòmic d'Infraestructures, Territori i Medi Ambient:

El senyor president:

Per a formular preguntes o aclariments.

Sí, senyora Mollà, té vosté la paraula.

La senyora Mollà Herrera:

Senyor Sánchez, ¿vosté és conscient que els taxistes estan en peu de guerra? Ho sap o no ho sap? ¿Veritat que ho sap, perquè han tingut diverses reunions en ells, no, per l'intrusisme que tenen? Per què hi ha intrusisme? Perquè, efectivament, els turistes que arriben han d'acabar abocats al taxi o al lloguer de cotxes. ¿Vosté és conscient el radi al voltant de l'aeroport quantes empreses de lloguer de cotxe hi ha?

Jo visc a Torrellano, sap? No sé si ho sabia això, ho sap? A mi me passen els avions per damunt. Jo tinc la casa insonoritzada, pagada per foment, com la resta del municipi, perquè me passen els avions pel cap. I sé com està l'aeroport i les seues connexions.

¿Vosté sap que quan ixes de l'autovia, per a l'eixida per a l'aeroport, véns d'una autovia a un sol carril que connecta l'aeroport en l'autovia? ¿Vosté sap que els turistes pensen que continua sent autovia i se passen al carril contrari i tenen accidents? ¿Vosté sap que han mort persones perquè confonen l'autovia en l'eixida a l'aeroport, perquè no entenen els turistes com hi ha un accés tan infrahumà? ¿Vosté és conscient d'açò? N'és conscient?

¿Vosté sap que este accés no porta fet ni dos anys, estes millores del tram -diguérem- de carretera? Dos anys. ¿Vosté és conscient d'açò?

Vosté quan diu: «Bueno, a lo mejor. Pues, a lo mejor, una lanzadera desde la parada de Torrellano podría ser la solución porque es que, como está a dos kilómetros. ». Però, ¿vosté sap on està la parada de Torrellano? Vosté ho sap això? ¿Vosté sap que no està soterrat, que han de creuar caminant, les persones que arriben a eixa parada, per damunt de les vies del tren? Vosté ho sap això? ¿Vosté sap que se van haver de posar reixes perquè, efectivament, hi havia persones que se mataven atropellades pel tren?

I diu: «No, bueno, es que los empresarios, pues, lo que quieren es conectar Benidorm con el aeropuerto y tal. » Sí. I si vosté pregunta als empresaris si prefixen la connexió de l'aeroport, unes bones connexions amb tota la costa, amb tota la província de l'aeroport, abans que vostés estiguen encabotats en el tema de l'AVE, ja li dic jo que aposten per això, perquè són 9,5 milions de viatgers. Perquè això és connectar el món, el món s'ha de connectar amb l'aeroport, però quan arriba a l'aeroport eixe món, cal tindre una altura de mires, que és el que li falta a este govern. I miren, sap el que havia d'haver dit la senyora consellera? Que és que «para este ministerio que tenemos no es prioritario, pero no estamos de acuerdo». Això és el que havia d'haver dit la senyora consellera, igual que ho deia quan hi havia un ministre, el senyor Blanco, o un govern, el del senyor Zapatero. Però tenim una consellera que se mossega la llengua i en lloc de dir, «no estamos de acuerdo», aplaudix i ho justifica. Eixe és el problema, que tenim un govern que és súbdit dels interessos de Madrid i justificant constantment, malgrat que supose un greuge per als valencians i valencianes, i en este cas, per als alacantins i alacantines.

El senyor president:

Moltes gràcies, senyora Mollà.

Sí, senyor Torró, té vosté la paraula.

El senyor Torró Gil:

Anem a vore, les coses sempre es poden enfocar de moltes maneres, però, clar, dir que les connexions de transport de l'aeroport de l'Altet són «razonablemente buenas», també es podia dir que són «razonablemente malas». Perquè, clar, quan entrem en eixes categories. Jo no sé què entén per una cosa raonablement bona. Vull dir, quan tenim un aeroport de deu milions de viatgers a l'any que no té connexió ferroviària. Per a mi això no pot ser raonablement bo. No, estem tractant de pal·liar eixa situació de la forma en què millor podem. Perquè no depén de mosatros la . Això, i perquè tenim un govern que ací no invertix un quinzet. Per això diu: doncs, mire, té tota la raó del món. Jo, darrere de vosté. On s'ha de reclamar? Però, clar, vindre ací a torcar i a contar-mos pel·lícules si el que és important és la connexió en la costa.

A vore, vostés són especialistes en fer castells en l'aire. La connexió en la costa serà important. Fem primer l'estació del tren en l'aeroport, perquè no siga cosa que fem la connexió en la costa i seguim sense tindre l'estació del tren en l'aeroport. Val? Fem l'estació del tren i connectem primer l'Altet amb Alacant i Elx, que ja estarà bé. Són mig milió d'habitants. I després, ja farem la connexió en la costa. Això són les prioritats.

Però jo, les seues prioritats no les he vist per ningun lloc. On estan les prioritats? Què és ara més important o més prioritari que açò? Digue-m'ho. Perquè si és la connexió de l'AVE en Elx, jo sincerament no ho veig. Jo crec que açò és prioritari. D'Elx a Alacant i agarrar l'AVE. Escolte, jo he de desplaçar-me des d'Alcoi per a agarrar l'AVE, perquè no tinc altra manera d'anar a Madrid, abans en tenia més, ara només n'hi ha una. I a xavo ja li dic jo el maldecap que ha suposat l'AVE. A mi i a moltíssima gent no mos ha acurtat el temps de viatge a Madrid, mos l'ha allargat. I, a més, amb moltes més molèsties de les que teníem.

Per tant, d'Elx a Alacant anar a agarrar l'AVE no és ningun problema. Fagen primer l'estació i voran. Això és un ordre de prioritats raonable, pensar en el bé comú, i no pensar en no sé què.

I finalment, la solució prevista són 400 milions d'euros, vosté ha dit. Explique'ns quines són les alternatives. Estan treballant en unes alternatives? Sí. Serà tan difícil dir, «mire, les alternatives van per ací, per allà o per dellà. Estem parlant, en compte de 400 milions, una cosa que puga ser de 120 o de 200. Faça el favor de ser una miqueta més concret. Però no per res, no perquè haja de donar ací explicacions, perquè no mos les dóna a nosaltres. Està donant-les als ciutadans i a les ciutadanes d'este país, eh?

El senyor president:

Moltes gràcies, senyor Torró.

Sí, senyor Signes, té vosté la paraula.

El senyor Signes Núñez:

Sí, jo no tinc res més que dir. Considere que l'actitud del secretari autonòmic és un frontó, i per tant ha convertit este debat en diàleg de tonyines. Per tant, no tinc res més que dir.

El senyor president:

Moltes gràcies, senyor Signes.

Per a acabar, té la paraula el senyor Sánchez.

El senyor secretari autonòmic d'Infraestructures, Territori i Medi Ambient:

Yo, lo que les puedo decir es que este gobierno sí es un gobierno reivindicativo. Lo que ocurre es que es un gobierno que tiene las ideas claras de que el dinero es el que hay y que por lo tanto las inversiones hay que priorizarlas. Y eso es lo que está haciendo, y eso es lo que dijo la consellera, y yo creo que eso es absolutamente real y que la consellera estuvo en la labor que tuvo que tener, que es decir que sí se reivindican las conexiones ferroviarias, pero que hay que hacerlas con las prioridades correspondientes que en este momento hay.

El senyor president:

(S'alça la reunió a les 12 hores i 51 minuts)

