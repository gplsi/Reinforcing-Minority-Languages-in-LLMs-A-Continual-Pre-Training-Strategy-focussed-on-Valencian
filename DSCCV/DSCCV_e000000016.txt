Comissió d'Economia, Pressupostos i Hisenda realitzada el dia 25 de novembre de 2005. Comença la reunió a les 13 hores i 20 minuts. Presideix l'Il·lustre Diputat Senyor Jesús Ros Piles. Reunió número 23.

Recepció d'esmenes i nomenament de la ponència que ha d'informar sobre el Projecte de llei de pressupostos de la Generalitat Valenciana per a l'exercici 2006 (RE número 38. 347)

El senyor president:

Si els pareix bé, anem a començar la reunió de la comissió que teníem convocada per a hui.

Demane disculpes perquè hi ha hagut un xicotet retard per una qüestió de papers, que saben que papers n'hem hagut de fer molts.

Aprofite, ara que estic parlant dels papers, per agrair l'esforç que han fet els funcionaris d'esta casa, perquè vostés saben que esta nit han hagut de fotocopiar 70. 000 fotocòpies perquè tinguem ací cadascú de mosatros la documentació en esta comissió. O siga, que els ho agraïm.

Anem a vore. En primer lloc, li demanem al secretari que veja si som els suficients per a poder començar la reunió de la comissió.

(El senyor secretari passa llista per tal de comprovar el quòrum)

Gràcies, senyor secretari. Hi ha el suficient quòrum per a poder entrar en l'ordre del dia que hi havia previst.

El primer punt de l'ordre del dia és lectura i aprovació de l'acta de la reunió anterior. Estem d'acord amb l'acta, no? Aprovat.

Segon punt de l'ordre dia: recepció d'esmenes i nomenament de la Ponència que ha d'informar sobre el Projecte de llei dels pressupostos de la Generalitat per a l'exercici 2006.

Com tots vostés saben, tenen ahí damunt la documentació que el senyor lletrat i els servicis de la cambra ens han facilitat. Dir-los que s'han presentat 5. 621 esmenes: 100, en número redó, del Grup Popular; 35. 534, del Grup Socialista; 1. 916, d'Esquerra Unida-Els Verds-Esquerra Valenciana: l'Entesa, i 71, del Grup Mixt. Total: 5. 621 esmenes.

Ahir es va reunir, després que s'acabara el termini de la presentació d'esmenes, la Mesa de la Comissió per a pegar una ullada; va observar que s'havien presentat 17 esmenes per part del Grup Mixt, que, aplicant-los l'article 126. 1. a del Reglament, no han sigut admeses. En total quedaran 5. 604 esmenes perquè, a partir d'ara, sofrisquen el tràmit corresponent. Crec que han sigut notificats tots els portaveus d'este tema que he comentat.

Dit açò, donem les esmenes per admeses i anem a designar els membres de la Ponència.

El senyor Oltra i Soler:

Per part d'Esquerra Unida. Titular, Joan Antoni Oltra, i suplent, Joan Ribó.

El senyor president:

Grup Socialista.

La senyora Moreno Fernández:

El senyor president:

El senyor Costa Climent:

El senyor president:

Senyor lletrat, volia vosté comentar alguna cosa?

(El lletrat de la comissió diu que per part del Grup Mixt formarà part de la Ponència l'únic diputat que hi ha)

Molt bé. Després de nomenada la Ponència, si les seues senyories no volen res més, i abans d'alçar la sessió, els recorde a tots els membres de la comissió que la setmana que ve, el dimarts, dia 29, tenim ja comissió per a debatre les esmenes del Projecte de llei d'acompanyament, és a dir, els espere ací a les 10 del matí.

S'alça la sessió.

(S'alça la reunió a les 13 hores i 24 minuts)

