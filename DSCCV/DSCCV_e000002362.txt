Comissió d'Afers Europeus realitzada el dia 29 de maig de 2012. Comença la reunió a les 17 hores i 5 minuts. Presideix el diputat senyor David Francisco Serra Cervera. Reunió número 4.

El senyor president:

(Inoïble) . el señor secretario de la comisión que compruebe el quórum, por favor.

(El secretari passa llista per tal de comprovar si hi ha quòrum)

(Se suspén la reunió durant uns minuts)

El senyor president:

La primera pregunta es la pregunta número 222 al conseller de Presidencia sobre el Comité Valencià d'Afers Europeus, formulada por la ilustre diputada María José Salvador Rubert, del Grupo Parlamentario Socialista, para lo cual dará debida respuesta, en este caso, la secretaria autonómica de presidencia.

La senyora Salvador Rubert:

Bé, en primer lloc, donar la benvinguda a la secretària econòmica a aquesta Comissió d'Afers Europeus. Espere que pugam treballar i col·laborar en allò que ha de ser el nostre objectiu, que és el de construir iniciatives i propostes, el que ens comporta, i en l`àmbit competencial que tenim des de l'autonomia en matèria de relacions amb la Unió Europea i relació exterior.

Done per formulada la pregunta.

El senyor president:

Moltes gràcies, senyora diputada.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Senyora secretaria autonòmica, mire, en l'any 2007 el senyor Rambla -aleshores conseller de Presidència- va anunciar a bombo i platerets en tots els mitjans de comunicació la creació d'aquest òrgan -que, per cert, està prevista la seva creació en l'Estatut d'autonomia-, quasi va acabar la legislatura passada sense ni presentar el projecte de llei per a la creació del Comité Valencià d'Afers Europeus.

Finalment, en l'any 2009, en el mes d'octubre, es va presentar el projecte de llei de creació del Comité Valencia d'Afers Europeus, que vam debatre en les Corts Valencianes, en el plenari, vam presentar esmenes perquè este grup parlamentari, doncs, no estava d'acord amb el que era la composició i el plantejament que es feia per part del Consell per tal de crear aquest Comité Valencià d'Afers Europeus, sobretot quant a la seua composició perquè, al final, en lloc de crear un òrgan d'assessorament del Consell van crear un òrgan d'autoassessorament.

I, per tant, amb tots els matisos de no recolzar el contingut d'aquest Comité Valencià d'Afers Europeus, sí pensem que és un òrgan previst en l'Estatut d'autonomia i que, per tant, considerem que, encara que ens agradara al cent per cent la seua estructura i composició, sí pensem que és un òrgan positiu i que s'ha de crear.

En esta comissió ha passat el senyor Rambla al llarg de la legislatura passada; després va vindre el senyor Ripoll, secretari autonòmic del moment; va vindre la consellera de Presidència, la senyora Sánchez de León; també va vindre, de nou, el secretari autonòmic, el senyor Ripoll, i ahí, doncs, en totes les declaracions i posicionaments que n'hi havia en contestació a les nostres preguntes, la resposta sempre era, «en breu es crearà», unes vegades en valencià, i, unes altres vegades, en castellà.

Em sorprén que tarden a crear aquest òrgan, sobretot amb eixa vocació europeista que vostés intenten manifestar i projectar, depén per a què. En octubre de 2011, la senyora Sánchez de León va dir ací -i llig textualment- en la seua compareixença: «Le digo que podemos compartir esa crítica -és a dir, quan jo li dia i li reprotxava que encara no s'haguera creat-, pero también le digo yo, ahora yo, personalmente me comprometo a crearlo en el plazo más breve de tiempo en los próximos meses. » Això va ser en el mes d'octubre de 2011. Ella assumia eixe compromís personal, immediatesa per a la seua creació.

En realitat, jo, quan parlen de temps quasi que em remet a Jonathan Swift i a Los viajes de Gulliver i a eixa relativitat del temps i de l'espai perquè, en realitat, «en breve», què és «en breve», «en los próximos meses», «cuando comience la próxima sesión». És a dir, el pròxim període de sessions. En realitat, és que dubte del seu compromís i dubte de la seua credibilitat. Com vosté pot comprendre, després de portar ací des de l'any 2009, des d'anunciar-lo en 2007 i des de 2009, quan se va aprovar la llei de creació, demanant la creació i preguntant per la creació del Comité Valencià d'Afers Europeus. És que estem quasi en juny de 2012. Per tant, com vosté comprendrà, tots els dubtes de la credibilitat i el compromís que vostés manifesten a este respecte. Jo quasi que me pregunte si és que van, definitivament, a renunciar i no el van a crear.

Entenem que en un marc de crisi, entenem l'ajust, però, clar, eixe discurs que vostés en algunes ocasiones també han manifestat en aquesta comissió, de l'austeritat i que cal prioritzar i que, etcètera, etcètera, sí que entenem que cal prioritzar i que cal l'ajust, però, clar, vostés en estos moments se munten les grades de la fórmula 1, pagant puntualment el senyor Ecclestone, anunciant fa quatre dies un parc Ferrari, doncs no entenem molt bé quin és el seu criteri d'austeritat i quines són les seues prioritats. Bé, sí sabem quines són.

Per tant -i acabe-, article 61. 5 de l'Estatut d'autonomia: «Es crearà el Comité Valencià d'Afers Europeus per a l'assessorament, fer estudis i propostes per millorar la participació en qüestions europees i plantejar accions estratègiques de la comunitat en matèria europea. »

Per tant, abans que comence el proper període de sessions, és a dir, ¿me pot concretar una data, senyora secretària autonòmica? O la pròxima vegada que ens vejam en aquesta comissió tornaré a formular la pregunta i tornarem a rebre per resposta, doncs, tots eixos eufemismes de «en breve» o «antes de que comience el próximo período de sesiones», o «el compromiso personal», que, en realitat, al final, doncs són paraules i no fets, com podem observar a la llum del que ha estat passant fins ara en el Comité Valencià d'Afers Europeus.

Moltes gràcies.

El senyor president:

Moltes gràcies, senyora Salvador.

Té la paraula per a contestar-li, la il·lustre secretària autonòmica de Presidència.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

¿Va la conselleria a posar en marxa un pla d'acció exterior?

El senyor president:

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Senyora secretària autonòmica, en la meua pregunta el que jo pregunte és si se va a posar en marxa un pla d'acció exterior, és a dir, no el que està fent el Consell en l'àmbit del Comité de les Regions, perquè això és una pregunta que tinc posteriorment.

I sí que m'agradaria matisar-li que eixe vot a favor de tots. , crec que no comptà el de la senyora Rudi, que va votar en contra.

En qualsevol cas, sí que m'agradaria que en la seua resposta intentara concretar-me, en la seva rèplica, si van a desenvolupar un pla d'acció exterior, capítol VII de l'Estatut d'autonomia, no en relacions amb la Unió Europea, sinó en un àmbit més ampli com és el de l'acció exterior.

Tenim tres acords amb regions no europees, participem en el procés d'associació euromediterrània. Aquí, li vam preguntar al senyor Rambla, en el seu moment, com a conseller de Presència, i, supose que, clar, ací el que canvie el conseller del ram no significa que se canvie la política perquè continua governant el Partit Popular, i, per tant, entenem que ací, doncs, portem setze anys en una línia i en una directriu determinada. Per tant, me permetrà vosté que jo faça referència al que en la legislatura passada hem estat treballant aquí.

I, per tant, li vam preguntar al senyor Rambla si anava a fer un pla d'acció exterior. Ens va dir que sí, que n'hi havia pla, però sense objectius. Aleshores, ara, jo vull preguntar-li si n'hi ha un pla, si van a fer un pla i si té objectius, i quins són eixos objectius concrets en matèria d'acció exterior, és a dir, on anem.

Miren, vostés -i és una pregunta posterior-, no reunixen la Comissió Interdepartamental de Relacions Externes. Efectivament, en la seva resposta no apunta que, efectivament, hi ha un pla d'acció exterior, la qual cosa permetria que vostés reafirmaren les seues competències de l'Estatut i, sobretot, que reforçaren l'autogovern i sobretot la promoció dels interessos valencians en l'exterior, cosa que no fan.

El senyor Ripoll, també en una compareixença que vam demanar la legislatura passada, va fer referència a un seminari que tenia lloc en València en 2010 on se van reunir ambaixadors de Centreamèrica en 2011, on plantejava que es podien propiciar acords o possibilitats de treball i col·laboració institucional i comercial, quan jo li vaig preguntar sobre l'acció exterior. Per tant, supose que després de 2011, que va tindre lloc aquesta trobada, aquest seminari, doncs, d'eixos possibles acords o possibilitats de col·laboració institucional i altres coses hi haurà alguna cosa concreta. Aleshores, jo li pregunte ¿quines coses concretes, si vosté me pot dir, van ser fruit d'aquell seminari?

Després hi havia un acord d'associació amb la Unió Europea en gener de 2011 i també m'agradaria que ens donaren compte i què ha suposat això per a la Comunitat Valenciana. Perquè això, se suposava, estava emmarcat en el que en aquell moment me van contestar que era l'acció exterior.

Després també me van informar sobre una fira que hi havia a Shangai on el senyor Ripoll me va dir que la participació de la Comunitat Valenciana va ser molt elogiada. I, aleshores, m'agradaria saber quin són els fruits que va tindre per a l'economia valenciana aquella fira, sobretot també per al sector ceràmic. Ens van dir que van propiciar moltes reunions i captacions de clients per al sector ceràmic, a través d'Ascer, que sabeu que és la patronal del sector ceràmic que està en la província de Castelló. Doncs, a mi m'agradaria que me concretaren si efectivament van aprovar o no un pla d'acció exterior, quin són els objectius concrets, més enllà del que vosté m'ha remés, que és al corredor mediterrani i a les coses que fa en el Comité de les Regions, molt legítimes i que després supose que també m'indicarà, en la pregunta que li faig sobre el paper, el treball que s'està fent en el Comité de les Regions.

Però en matèria d'acció exterior què, senyora secretària autonòmica? Perquè, efectivament, amb el que vosté m'ha relatat, doncs, no trobe aigua en la piscina de quins són els objectius i quines són les actuacions que vostés estan desenvolupant en este àmbit més enllà del que estan fent en l'àmbit de la Unió Europea. I en l'Estatut d'autonomia se suposa que hem d'anar més enllà de les relacions amb la Unió Europea. I, per tant, quines són? I, sobretot, que me concrete el que li he preguntat sobre el fruit d'eixa trobada, d'eixe seminari amb els ambaixadors centreamericans, que anava a ser tan positiu per a l'economia valenciana. I, per una altra banda, què va passar amb eixa fira de Shangai i tots eixos acords i col·laboració institucional per al sector ceràmic de la província de Castelló.

Moltes gràcies.

El senyor president:

Moltes gràcies, senyora Salvador.

La il·lustre secretària autonòmica, senyora Macías, té la paraula.

La senyora secretària autonòmica de Presidència:

El senyor president:

Vamos a pasar con la siguiente pregunta, la 224, que formula la diputada señora Salvador, sobre la Comissió Interdepartamental d'Afers Exteriors.

La senyora Salvador Rubert:

Gràcies, senyor president.

Quins són els reptes que afronta la Comissió Interdepartamental d'Afers Exteriors?

El senyor president:

Moltes gràcies, senyora Salvador, per la concreció de les preguntes, perquè això ajuda molt a centrar també les respostes.

Té la paraula l'il·lustre secretària autonòmica.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Senyora secretària autonòmica, m'alegra saber que va haver una nova reunió de la Comissió Interdepartamental de Relacions Externes. La veritat és que agraïsc que el president indique la concreció de les preguntes i també m'agradaria rebre el mateix per part de la secretària autonòmica i concreció en les respostes…

El senyor president:

Disculpe, senyora Salvador. Jo l'únic que he agraït és la concreció, perquè a vegades en les preguntes hi ha persones que quan la formulen canvien totalment el to literal del que s'ha formulat. Jo ho he agraït perquè és d'agrair, simplement per això.

La senyora Salvador Rubert:

Gràcies, senyor president.

Des de l'any 2000, que es va crear aquesta Comissió Interdepartamental de Relacions Externes, tenim constància que s'ha reunit quatre vegades, des de l'any 2000, estem en l'any 2012. La primera vegada se va reunir en l'any 2007, açò és informació de respostes escrites per part del conseller del ram en el seu moment. Per tant, va estar set anys aquesta comissió ahí, no sabem molt bé fent què, però sense, evidentment, efectivament, reunir-se. La seua missió, evidentment, ja vosté l'ha indicada. Sabem que va haver un decret que va modificar la comissió interdepartamental i sobretot l'objectiu de la de coordinació, de tot el que és acció exterior de les diferents conselleries.

La senyora Sánchez de León, quan van demanar la seua compareixença també per aquesta qüestió l'any passat, ens va indicar que «el trabajo es conjunto -en aquesta comissió- y de verdad que la reunión de la comisión interdepartamental en ningún caso daría más efectividad de la que ya existe en estos momentos con el trabajo de coordinación». Era un poc la seua resposta al moment en què nosaltres vam significar que no se reunia i, aleshores, si no se reunia per a què estava, efectivament.

De les quatre vegades que ens han informat que s'ha reunit, des de l'any 2000 torne a reiterar, sabem el contingut de tres d'estes reunions. Espere vosté me clarifique el quart, perquè segur que té la informació i ens la pot proporcionar. En l'any 2007 es va reunir, aquella vegada ens vam dir, per maximitzar els esforços de l'acció exterior. Les dos vegades de l'any 2008 era per a fer seguiment de l'activitat exterior, ens va sorprendre, perquè ací quan se compareixia per preguntar quina era l'activitat o quines eren les competències i quines eren les actuacions en matèria d'acció exterior ens deien que no era competència d'esta comissió. I no sabem molt bé, aleshores, de qui era competència. Però que, en qualsevol cas, aquesta comissió feia el seguiment d'una cosa, la competència del qual no es reconeixia. I, per tant, una vegada per maximitzar esforços, dos vegades per seguiment de l'activitat exterior i també per fer un pla d'acció exterior, que era un pla sense objectius, com ens van indicar, i això depenia d'esta comissió. I ara n'hi ha una més recent que no sabem quan s'ha reunit i per a què, però ara estic segura que vosté ens indicarà.

Per tant, si en la resposta anterior, pel que deduïm, allò fort o principal que vostés desenvolupen i el que vostés anomenen acció exterior, que no és ni l'Estatut d'autonomia, ni se considera realment acció exterior, està tot centrat en el corredor mediterrani i la PAC, perquè és la notícia més recent -però després ja abordarem aquesta qüestió- i és el tema bum i mediàtic en el Comité de les Regions, doncs, jo crec que el que me pertoca demanar-li, si des de l'any 2000 només s'ha reunit quatre vegades i tot el que és acció exterior i relacions externes està tot ja tan coordinat segons la consellera del ram anterior, la senyora Paula Sánchez de León, que no fa falta en la comissió interdepartamental, jo és que realment puc concloure que si vostés van a eliminar esta comissió interdepartamental, perquè si no té ninguna funció igual suposa un cost que ens podem estalviar.

Ara diuen que van a canviar la composició. Jo realment és que si no la convoquen, des de l'any 2000 quatre vegades, i ja van per la segona vegada que canvien la composició, senyora secretària autonòmica, realment jo li demanaria un exercici de coherència. I li demanaria que al final no cal que modifiquen tant una cosa que no se reunix i que ja estan totes les conselleries tan ben coordinades en tot el que desenvolupen en matèria de relacions de la Unió Europea, que és un tema transversal, acció exterior, que també és transversal, si està ja tot tan coordinat i no convoquen la comissió perquè no fa falta, en lloc a la millor de modificar-la el que haurien de fer és eliminar-la, si tan poca vocació i tan poques ganes de desenvolupar el capítol VII de l'Estatut d'autonomia.

El senyor president:

Moltes gràcies, senyora Salvador.

Senyora Macías, té la paraula.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Quines són les accions immediates que va a plantejar La Generalitat en el Comité de les Regions?

El senyor president:

Moltes gràcies, senyora Salvador.

Té la paraula la il·lustre secretària autonòmica.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Al fil de la pregunta d'abans, em quede sorpresa; jo pensava que totes les conselleries ja estaven en la comissió interdepartamental de relacions externes. Per tant, encara me'n vaig en més estupefacció de la seva resposta del que havia entrat en esta comissió, respecte a la comissió interdepartamental.

Dit açò, en l'última compareixença que va tindre la consellera en el seu moment del ram, Paula Sánchez de León, ens va informar en esta comissió que el senyor Fabra havia sigut designat ponent per al dictamen que s'havia de fer en el Comité de les Regions sobre l'informe de la Comissió Europea al respecte de les xarxes transeuropees de transport.

La veritat és que, com en el Comité de Regions ho publiquen tot, doncs jo, quan va acabar la comissió, me'n vaig anar al Comité de les Regions, vaig buscar per Internet i, com ahí està tota la documentació, doncs vaig començar a buscar l'informe, el dictamen i buscava el ponent, el senyor Alberto Fabra. I, evidentment, no el vaig trobar al ponent senyor Fabra. Perquè, clar, no era el ponent el senyor Fabra. El ponent, com vosté bé ha dit, era el senyor Bernard Soulage, que era qui havia fet eixe dictamen.

Per tant, sí que és cert -i reconec- l'habilitat que vostés tenen d'agarrar un o dos temes que tenen el seu impacte mediàtic ací i fer, simular que fan alguna cosa, que treballen en Brussel·les, concretament en el Comité de les Regions, creant eixos embolcalls per manipular i tergiversar la realitat, una vegada més.

És cert que nosaltres formem part del Coter i de l'Enve. I ens hem passat la legislatura passada sense pena ni glòria, ni en les comissions en què formàvem part la legislatura passada ni en els plenaris del Comité de les Regions, que normalment se celebren cada dos mesos, quant a la nostra presència.

Ni anava Camps, ni anava Rambla. Després van substituir el senyor Rambla pel senyor Ripoll, afortunadament he de dir, perquè el senyor Ripoll sí assistia. I, en algunes ocasions, intentaven simular que qui assistia era el senyor Revuelta, en aquells moments, director de l'oficina de Brussel·les -que ja ens informaran un dia d'estos el treball que se fa en aquesta oficina, que tenia més treballadors que ninguna i, proporcionalment, crec que més treball que ningú no, que ninguna de la resta d'autonomies.

El senyor Fabra, que no era ponent de l'informe sobre les xarxes transeuropees de transport en el Comité de les Regions, perquè ni tan sols formaven part del comissionat que era qui ho elaborava, doncs va pretendre seguir l'estela i els passos del senyor Camps, el seu predecessor en el càrrec; encara que el senyor Camps sí va ser, efectivament, ponent d'aquell informe no vinculant sobre l'aigua. Eixe informe, eixe dictamen que se van afanar en vendre ací i en esmenar i que érem los líderes de la proposta, etcètera, etcètera, que va acabar en un informe del Parlament Europeu, del parlamentari senyor Seeber, que en absolut seguia els plantejaments d'aquell dictamen del senyor que era ponent, el senyor Camps. I allí se va quedar, en un calaix, el dictamen del senyor Camps. I ja ningú se'n recorda d'aquell dictamen que va ser esmenat, posteriorment, en el Parlament Europeu, on sí hi ha competència i competències de caràcter vinculant.

El senyor president:

La senyora Salvador Rubert:

Per una altra banda, en eixe seguiment de l'estela i dels passos del senyor Camps, que està fent el senyor Fabra, doncs hem vist com en el mes de maig, a principi d'este mes, doncs en el Comité de les Regions, en el plenari, han venut de nou que eren els líders del corredor mediterrani i que eren els líders de la defensa dels interessos de l'agricultura valenciana en Brussel·les.

Punt número 1: el senyor Fabra no era el ponent de l'informe de la xarxa transeuropea de transports, perquè no som membres de la comissió. Però vostés ja van fer la feina perquè, al final, el senyor Fabra tinguera la paraula en eixe plenari i apareguera aquí, cara als mitjans de comunicació, que ací era el senyor Fabra el ponente de la red transeuropea de transportes, defensor del corredor mediterrani. Que he de dir-li que eixe dictamen jo me l'he llegit -perquè, com dic, tot el d'Europa se publica, el del Comité de Regions se publica en la web- i no se pronuncia el corredor mediterrani, el corredor mediterrani exactament ni està. Perquè, ¿com ha d'estar, si ja l'havia declarat prioritari la Comissió Europea i en el Consell de Ministres s'havia recolzat, tots, i per tots els estats membres, menys l'espanyol, per a la nostra desgràcia -dic jo? És a dir, el senyor Fabra va voler anar a fer al Comité de Regions el que no va poder exigir-li al senyor Rajoy, i després ací ens ho venen.

Aleshores, a mi m'agradaria saber, a part d'eixos dos temes estel·lars que vostés ens venen, n'hi han comissions habitualment i n'hi han plenaris habitualment. Aleshores, en la comissió Coter el 19 d'octubre, del 5 de desembre, 5 i 6 de març, 11 de maig, què hem fet? ¿Quina ha sigut la nostra aportació en els dictàmens que s'han debatut i quina ha sigut la nostra aportació? , perquè supose que haurem fet alguna cosa. També, en l'Enve de 3 d'octubre, de 30 de novembre, 7 de febrer, 17 d'abril. Plenaris del Comité de Regions, el del 10 i 12 de novembre, el de 14 i 15 de desembre, 15 i 16 de febrer. ; el de 3 i 4 de maig sí que ho sabem, perquè com ahí anaven a tergiversar la realitat, doncs eixe ja s'havien afanat en donar-mos constància i informació que havia hagut un plenari del Comité de Regions. Però és que ja n'havien hagut quatre sessions des del nou govern aquí. I, per tant, no hem sabut res del que vostés han treballat en totes eixes comissions que li he dit, i les dates, ni tampoc en tots els altres plenaris.

Per tant, ens agradaria que ens informara què han fet i què van a fer en la immediatesa en les pròximes sessions del Comité de les Regions, en les comissions que formem part i en els plenaris, a banda que a vostés, per interessos partidistes -ja sabem quins són-, els interessa tergiversar el que fan en Brussel·les.

Moltes gràcies.

El senyor president:

Moltes gràcies, senyora Salvador.

Per a donar-li resposta, té la paraula la senyora Macías.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

¿Quins són els plans del Consell amb relació a la Casa del Mediterrani?

El senyor president:

Moltes gràcies.

Té la paraula la il·lustre secretària autonòmica.

La senyora secretària autonòmica de Presidència:

El senyor president:

La senyora Salvador Rubert:

Gràcies, senyor president.

Ens congratula que ens indique la senyora secretària autonòmica que el senyor Fabra va ser «elegido ponente alternativo» del dictamen de la xarxa transeuropea de transports; i que, realment, de les preguntes que li he fet sobre el Comité de les Regions i les dades concretes, plenaris i comissions, doncs no m'haja contestat que han fet res en ninguna d'eixes comissions ni en ningun d'eixos plenaris, a banda dels intergrups, que no tenen res a vore en el treball de la comissió. Però bé.

Dit açò, m'agrada escoltar que diga que tenen convicció per la Casa del Mediterrani.

És cert que el 30 d'abril de 2009 es va signar aquell conveni entre el Govern d'Espanya, La Generalitat, els ajuntaments de Benidorm, Xàbia i Alacant.

El 30 de setembre de 2011, i a la millor doncs esta xifra vosté me la pot actualitzar ara i jo estic en un error. Però, a 30 de setembre de 2011, en eixa convicció que vostés tenen per la Casa del Mediterrani, només havien pagat 435. 470 euros i en devien 1,6 milions d'euros de l'aportació que vostés havien de fer, en eixa convicció per la Casa del Mediterrani.

La senyora Sánchez de León aquí va indicar que tenien «voluntad de seguir participando en el consorcio, que es firme porque estuvimos en la creación; pero seguiremos trabajando para darle la lógica y la racionalidad a ese proyecto en estos momentos que, desde luego, la requiere». 435. 470 euros i 1,6 milions d'euros pendents de pagament, per part de La Generalitat.

Hem passat aquí de la pugna per la paternitat o maternitat del projecte al silenci absolut. Recordem aquí les visites que feia el conseller del ram, en aquell moment, el senyor Rambla, per contraprogramar al ministre Moratinos cada vegada que visitava Alacant en el marc de qualsevol iniciativa en l'àmbit de la Casa del Mediterrani, i aleshores de seguida anava corrent el senyor Rambla per pugnar de qui era iniciativa, si del Govern d'Espanya, que era d'on era, efectivament, o era de la Generalitat valenciana.

D'eixa pugna per la paternitat del projecte hem passat, permeta'm que li diga, a la desaparició. És cert que en coordinació amb el govern central, la resta de cases, Casa América, Casa Àsia, etcètera, etcètera, però aquí la Casa del Mediterrani, permeta'm que li diga, considerem que és una eina bàsica per la situació geoestratègica de la Comunitat Valenciana, que és un nexe d'unió entre les dos voreres de la Mediterrània, que es poden impulsar relacions comercials, industrials, de cooperació, culturals, entre les dos voreres del Mediterrani, etcètera, etcètera.

Però dit açò, tornant al conveni, el Govern d'Espanya, quan es va signar i es va crear el consorci havia d'aportar el 60%, La Generalitat el 20, l'ajuntament d'Alacant el 10, Benidorm i Xàbia el 5.

En juliol de 2010 li vam fer una pregunta escrita al conseller i ens va contestar que per al període 2009 i 2010 zero euros s'havien aportat, des que es va signar en setembre de 2009, en 2009 zero, 2010 zero euros.

Després li vam preguntar en 2011, i el 30 de setembre ens va contestar la xifra que li he dit abans, que la repetisc, 435. 470 euros, dels 2 milions que havien d'aportar. El Govern d'Espanya sí que va pagar i van pagar els ajuntaments la part que els corresponia, van aportar 2,4 milions d'euros, a més de fer les obres de l'estació.

Després hi va haver un canvi en el Govern d'Espanya i faltava la tercera fase per acabar de la Casa del Mediterrani, i al final ho faran per 500. 000 euros i ho assumiran de la caja propia que queda de Casa del Mediterráneo, perquè el govern no està en disposició d'aportar recursos a este tema.

Van reduir el 30% del personal. El govern va retallar el 64% del pressupost, en els pressupostos de 2012; concretament nosaltres, els socialistes, el govern socialista, el govern central socialista, 2 milions d'euros consignats en 2011, han passat a 740. 000, govern del Partit Popular, senyor Rajoy, en 2012.

Vostés. , però jo no vaig a parlar del Govern d'Espanya, vaig a parlar de la seua aportació i del seu 20%. Vostés van a pagar? Perquè en eixa convicció que tenen de Casa del Mediterráneo, van a pagar? Eixa quantitat que li he indicat abans ha augmentat en els últims mesos? Perquè jo és que jo he buscat el pressupost i no ho trobe, l'aportació, me referisc. Aleshores no sé si es pot actualitzar esta xifra, i vosté a la millor ara resulta que ja han pagat el que deuen.

Ens pot explicar ara quina és, donades les circumstàncies, i que vosté, sincerament, d'eixe lideratge pel que estava impugnant en el seu moment, doncs jo ara li he de dir que no el veig molt present en este projecte, econòmicament sense dubte que no, que no paguen.

I ara, amb el canvi de govern a Madrid, després de la quasi desaparició de la Casa del Mediterráneo, no els he vist liderant com lideraven en el seu moment perquè volien pintar més i ficar-se més medalles que Zapatero i que Moratinos en el projecte. Ara no els he vist liderant i reivindicant al Govern d'Espanya que mantingueren la Casa del Mediterráneo. Ni els he vist reivindicant ni liderant, ni els he vist -perquè haurien de fer-ho per coherència en l'etapa anterior-, ni sé en eixa convicció si eixa convicció, a banda de la paraula convicció, se va a plasmar que paguen el que deuen i que m'explique doncs, com no ho he trobat en el pressupost, doncs quina és l'aportació, quan ho van a fer i quant van a satisfer el 20% que els pertoca pagar a Casa del Mediterrani.

Moltes gràcies.

El senyor president:

Moltes gràcies, senyora Salvador.

Té la paraula la il·lustre secretària autonòmica per a tancar el torn d'intervencions i de preguntes en esta sessió.

La senyora secretària autonòmica de Presidència:

El senyor president:

La senyora secretària autonòmica de Presidència:

(Se suspén la reunió durant uns minuts)

El senyor president:

Proposició no de llei sobre l'exhauriment de totes les vies jurídiques i polítiques per a impedir l'aplicació de l'acord de liberalització de productes agrícoles i pesquers amb el Regne del Marroc, presentada pel Grup Parlamentari Esquerra Unida (RE número 17. 840, BOC número 70)

El senyor president:

La senyora López Barceló:

El senyor president:

El senyor Morera Català:

Moltes gràcies, senyor president.

Simplement per a dir que el nostre grup parlamentari, com no podia ser d'altra manera, donarà suport a esta iniciativa parlamentària, que té la virtut d'incorporar a una reivindicació història d'esta comissió i de la comissió d'agricultura una qüestió que des del nostre punt de vista lliga amb la proposta. I és que l'ocupació per part del govern o el Regne de Marroc d'un territori que no és seu, i com s'estan usant els recursos, no sols pesquers, com figura en la PNL que és d'agricultura i de pesca, sinó d'altres recursos d'un poble que està ocupat. I, per tant, creiem que la Unió Europea no està tenint en compte la proposta que se va fer des del Parlament Europeu de no poder comerciar uns tractats preferencials com este mentre continue l'ocupació il·legítima en un territori que no és seu.

Per tant, el nostre grup parlamentari donarà suport a esta iniciativa, que incidix directament en la viabilitat del camp valencià i les seues impossibilitats de competir amb les condicions laborals, econòmiques i ambientals en les quals se introduiran els productes hortofructícoles, no del poble marroquí, sinó dels grans inversors en els territoris que s'han posat a lloguer en el Regne de Marroc.

Per tant, donarem suport a esta iniciativa parlamentària.

El senyor president:

Moltes gràcies, senyor Morera.

Per part del Grup Parlamentari Socialista, té la paraula la il·lustríssima diputada senyora Crespo.

La senyora Crespo Domínguez:

Moltes gràcies, senyor president.

Senyories.

Senyora López, des del Grup Socialista també considerem que s'haurien d'exhaurir totes les vies jurídiques i polítiques per a impedir l'ampliació de l'acord de liberalització de productes agrícoles i pesqueres amb el Regne de Marroc.

Ara, si li sóc sincera, crec que anem a tindre-ho difícil perquè el ministre Arias Cañete ja ha anunciat que no va a fer una valoració dels danys que causarà per al sector primari la liberalització dels intercanvis de productes agrícoles i pesquers, és una cosa així com donar per bo l'acord que el passat dia 16 de febrer es votà en l'europarlament amb el vot en contra de tots els eurodiputats espanyols que, pel que es veu, pareix que alguns anaren allí a fer el paripé i res més.

Senyories, mos oblidem com va nàixer eixe principi d'acord allà per l'any 1995, en la conferència mediterrània de Barcelona, on la proposta del senyor Aznar d'aprovar un document que no era altra cosa que un esborrany del que hui s'ha convertit en un acord nefast per als interessos del sector de fruïts i hortalisses de l'estat espanyol, i, particularment, per a esta comunitat que veurà com el sector de cítrics el patix de forma més directa.

Per tant, estem parlant d'un acord totalment negatiu que va en contra dels interessos dels ciutadans que tenen com a activitat principal el cultiu de tomaques, carabassetes, cogombres, melons d'Alger, maduixes, alls, tots ells qualificats com a productes sensibles i que veuen limitada la seua importació de Marroc, mesura insuficient perquè, sense cap dubte, van a veure retallat en més del 30% els preus d'entrada en el mercat per haver de sofrir una competència deslleial per part dels productors de Marroc, que no estan sotmesos ni complixen les mateixes condicions socials, laborals i mediambientals però, sobretot, fitosanitàries que des d'Europa s'imposen als productors dels estats membres i, naturalment, als productes valencians.

Això té conseqüències, i una d'elles és més atur en el camp, més atur en estos moments de crisi on l'abandonament de terres ja és una norma per la falta de trobar en ella una alternativa econòmica que permeta viure els agricultors valencians de la terra dignament.

Davant d'esta dolenta situació, el Grup Socialista rebutja l'acord de Marroc perquè no podem permetre que ataquen l'únic mitjà de vida dels productors, tant dels productors anomenats com «sensibles» com també als productors de cítrics, senyories, perquè la taronja és un símbol de la nostra valencianitat i estan xafant-mos el terreny Marroc i altres en el tema de l'exportació que, de continuar tal qual, en el futur pròxim veurem una reducció dràstica de les nostres exportacions amb el conseqüent desequilibri comercial. Actualment, mes sí, mes no, el sector hortofructícola és el primer exportador de la Comunitat Valenciana i representa el 20% del PIB valencià.

Per això, hem de veure de forma legal i esgotar totes les negociacions polítiques per a frenar els danys que estan causant als sectors agrícola i pesquer esta liberalització. Perquè, difícilment, si no són capaços de trobar una solució ràpida als productors valencians -i, naturalment, espanyols-, van a veure's amb la impossibilitat de poder competir amb el costos de producció marroquins, perquè tots sabem de les menors exigències al Marroc en matèria laboral, fitosanitària i, també, mediambiental.

Per tant, des del Grup Socialista creguem que una solució pot ser -seria- exigir en l'acord que queden reflectides clàusules sobre les condicions laborals, socials i mediambientals, o, també, equiparar les mateixes exigències que tenen els productors valencians a les que tenen els productors marroquins, o, també, establir mesures compensatòries en les comunitats autònomes afectades per l'acord, en aquest cas la Comunitat Valenciana, un pla de viabilitat per al sector hortofructícola per a donar solució a les grans dificultats que comporta la major liberalització comercial dels productes hortofructícoles, o, també, que es complementen ajudes a la pèrdua de la competitivitat de les explotacions dels llauradors que hauria de ser a nivell estatal i fer les transferències corresponents a cada comunitat autònoma afectada per l'acord, i la valenciana ho és i molt.

I ja a nivell més polític demanaria que s'elaborara un estudi -eixe que el senyor Arias Cañete descarta fer- per a saber quin serà l'impacte, primer, a nivell d'estat, i, després, a la Comunitat Valenciana, en la minva de llocs de treball, en l'abandonament de terres o en els conseqüents danys mediambientals per la liberalització comercial de productes hortofructícoles. I, naturalment, un compliment estricte de la reciprocitat en la importació de productes del Marroc cap al mercat de la Unió Europea perquè la salut alimentària des d'Europa ens obliguen als països membres a una estricta i controlada utilització de fitosanitaris, i això vol dir que patim inspeccions dels productes que anem a exportar.

Doncs, simplement, demanem des del Grup Socialista el mateix control duaner per a tots, també per als països tercers. És de justícia demanar un sistema per al compliment de la reciprocitat. I per desgràcia dels productors espanyols i valencians, en estos moments, des de la Unió Europea no estan en condicions de poder garantir amb un estricte compliment la reciprocitat.

Quan al tema sahrauí, senyora López, per considerar un tema de gran importància que hauria de ser tractat individualment i no mesclar figues amb bacores, com solem dir els valencians, hauria de ser una altra proposició no de llei perquè es tracta de parlar de drets de ciutadans, de drets d'un poble al qual li faríem més mal que bé mesclant els problemes que tenen amb l'acord de Marroc, que no li negaré que és un altre assalt als seus drets, però que no vull que en estos moments mesclem les dues coses.

Li reitere que nosaltres, els socialistes, donarem suport a la seua PNL perquè volem deixar ben clar el nostre rebuig a l'acord de Marroc.

Res més i moltes gràcies.

El senyor president:

Moltes gràcies, senyora Crespo.

Ara, té la paraula per part del Grup Parlamentari Popular, l'il·lustríssim diputat senyor Antonio Lorenzo.

El senyor Lorenzo Paredes:

El senyor president:

(Se suspén la reunió durant uns minuts)

El senyor president:

Señorías. Senyories.

(Veus) En principi, no. Vaig a…

Senyories.

Pareix ser que hi ha hagut un principi d'acord entre, en este cas, la proposant, la titular de la proposició no de llei, i el portaveu del Grup Parlamentari Popular, que està recolzada per la resta de grups parlamentaris, pel Grup Parlamentari Socialista i pel Grup Parlamentari Compromís, en la qual la proposta de resolució quedaria de la següent manera:

Yo sí que querría añadir una cosa, si a los señores portavoces no les importa, que sería: «Les Corts Valencianes instan al Consell a que solicite al Gobierno de España». (Veus) Por favor, señorías, no hagan, por favor, ningún alegato de esto porque es una cuestión normal, procedimental y quien tiene la competencia para solicitar al Gobierno de España es quien la tiene.

Si les parece, así quedaría de forma literal, señora letrada, de la siguiente manera:

«Les Corts Valencianes instan al Consell a que solicite al Gobierno de España a:

Si ninguna de sus señorías dice nada más, la vamos a someter a votación. ¿Votos a favor? Unanimidad. Por lo tanto, queda aprobada la proposición no de ley. Y desde esta presidencia les traslado la enhorabuena a todos los portavoces de los grupos parlamentarios por estos acuerdos tan importantes para el campo valenciano.

Proposició no de llei sobre el suport al corredor mediterrani que uneix Andalusia i França pel litoral, presentada pel Grup Parlamentari Compromís (RE número 17. 938, BOC número 70)

El senyor president:

Y vamos a pasar al último punto del orden del día, la «presa en consideració de la Proposició no de llei sobre el suport al corredor mediterrani, que unix Andalusia i França pel litoral, presentada pel Grup Parlamentari Compromís».

A esta proposició no de llei s'han presentat dos esmenes: una del Grup Parlamentari Popular, registre d'entrada 23. 953, pel qual es presenta una esmena a la proposició no de llei dita, i una altra del Grup Parlamentari Compromís, que és la 23. 954.

Per tant, en haver dos esmenes a la proposició no de llei, i una d'elles, encara que ha sigut presentada amb posterioritat a la del Grup Parlamentari Popular, però la fa el mateix grup proposant, la defensarà de manera conjunta en el que és l'exposició, en este cas, de la pròpia iniciativa, com marca l'article 162. 2 del Reglament de les Corts Valencianes.

Per a la seua defensa, té la paraula el síndic del Grup Parlamentari Compromís, senyor Morera.

El senyor Morera Català:

Moltes gràcies, senyor president, per il·lustrar-nos el que marca el reglament, perquè jo pensava que ho havia de fer de forma diferenciada, però aixina m'estalvie el doble torn.

El senyor president:

No, no. està reglamentat aixina, i és que si no seria una incoherència que vosté debatera i després debatera contra vosté mateixa. Per tant, el reglament té cert sentit comú. Intentem evitar conflictes personals, ja no entre grups, però sí entre persones. (Rialles)

Té la paraula senyor Morera.

El senyor Morera Català:

Per això, senyor president, li he agraït. (Rient) No tenia intenció de debatre en contra meua, sinó d'aportar a la proposta que en el seu dia va presentar. Perquè s'entén molt ràpid.

Efectivament, jo mateixa, en nom del nostre grup parlamentari, el 20 de març, després de Sant Josep, vaig presentar esta proposta a resultes de les declaracions de la ministra de Foment, la senyora Pastor, que en unes declaracions inaudites, quedant-se a soles, va apostar en la reunió del Consell de Ministres del ram, de Foment, de la Unió Europa, va apostar, «sorpresivament», pel corredor central. No vaig vore en aquell moment cap reacció per part de cap dirigent del PP valencià. Però això va alçar les meues alarmes de com és possible que una ministra, que encara no havia presentat els pressupostos generals de l'estat en una tàctica calculada, no sabem ben bé de què, però va incrementar molt la desconfiança dels creditors i segurament perquè hi haurien algunes eleccions en Andalusia, no teníem en eixos moments els pressupostos generals de l'estat, però els auguris i les previsions més negatives respecte a la inversió del Gobierno de España cap a una infraestructura que tots i totes, tots els grups hem demanat com a essencial per a poder recuperar el to de la nostra economia amb una infraestructura útil per a l'economia productiva, doncs efectivament eixe dia 30 jo ja advertia en la proposta de resolució de reafirmar el nostre suport, el suport de Les Corts, al corredor mediterrani que unix Andalusia i França, passant per les capitals valencianes, com reclamem i reclamaren Les Corts al govern central que pose en marxa totes les iniciatives polítiques i econòmiques per a executar-ho.

Efectivament, esta voluntat, este desideràtum que hem exposat en repetides ocasions i que sembla que no li ha arribat en suficient amplitud a la ministra de Foment, s'ha corroborat en les nostres expectatives més negatives, senyories.

No sé si vostés coneixen que els pressupostos generals de l'estat marginen, discriminen, no hi ha cap partida econòmica rellevant a una infraestructura que tots hem coincidit que és una infraestructura necessària. Després podem matisar l'amplitud del corredor i el que tots pensen com a corredor, però el corredor mediterrani, és a dir, una xarxa europea prioritària per al transport de mercaderies, que és un element fonamental per a poder eixir de la gravíssima crisi.

Doncs bé, senyories, no hi ha cap partida rellevant, no hi ha cap partida rellevant. És més, jo acuse des d'ací d'incompetència, no només el Gobierno de España, sinó la mateixa consellera d'infraestructures que, tenint en compte una convocatòria per a tindre suport i ajudes de la Unió Europea, d'acord amb la decisió de l'execució de la comissió publicada el passat 10 de gener per al finançament dels estudis tècnics, doncs realment no ha presentat res. Ara en parlarem d'açò, perquè és que la incompetència no pot ser més supina.

Jo volia explicar-ho ací, en esta comissió parlamentària, però, clar, no mos reunim des del 9 de febrer, doncs és impossible.

El senyor president:

Senyor Morera, intente centrar el tema.

El senyor Morera Català:

Sí, sí, jo vaig al gra.

El senyor president:

. perquè és que si no obrim debats que no són. que no corresponen.

El senyor Morera Català:

La bona qüestió, la bona qüestió.

El senyor president:

I, per favor, senyor Ballester.

El senyor Morera Català:

La bona qüestió. Els auguris d'una decisió negativa per als interessos estratègics del nostre poble i de la nostra economia productiva se van concretar en el pressupost general de l'estat que ara s'està debatent. I és per això que hem vist el pressupost general de l'estat, que jo mateixa he complementat amb una esmena d'addició el que considere que és una reivindicació que estes Corts haurien de llançar, que és que les Corts Valencianes reclamen una inversió més gran dels pressupostos generals de l'estat.

En definitiva, el que estem demanant ací -per cert, ho tinc en una altra proposició no de llei que encara no ha vist la llum, i la tinc presentada des de gener- allò que es va pactar en la modificació d'eixe estatut que tots disfrutem, eixe estatut del 2006, i que ja hem modificat en una disposició addicional. Torna a discriminar-nos el Gobierno de España amb la no-inversió pública territorialitzada que ens pertocaria. I això és una nova discriminació.

Per què no alcem la nostra veu reivindicant el que és just i eixos 500 milions d'euros, que és la diferència entre el que està previst i ens pertocaria, d'acord amb la població, amb la disposició addicional, que efectivament encara no està en vigor perquè vostés, els dos grups majoritaris hauran d'anar, nosaltres no, se'ns ha marginat, no està en vigor, però exercim de reivindicar el que és just, entre altres coses perquè tenim més desocupació, més crisi i més deute que en altres comunitats autònomes. I una inversió real no discriminatòria de l'estat ens aniria bé. Ens aniria bé! I en eixe sentit el primer punt és: en eixos 500 milions d'euros se podien ja posar una injecció en moltes coses, però, entre d'altres, amb el corredor mediterrani, reivindiquem-ho, demanem-ho, exigim-ho. Defensem els interessos valencians.

I el segon punt, considerem que, com a mínim, si no volem que la prima de riesgo continue disparant-se perquè no hi ha confiança dels creditors, als quals jo tampoc tinc ninguna estima, eh, cap estima, però si tan amoïnats estem per la prima de riesgo i el que suposa pagar el deute d'una forma exorbitant, que jo me plantaria i diria «ja està bé la cosa». Però, com a mínim, si el missatge que estem llançant a la Unió Europea és que anem a ser insolvents perquè invertim en infraestructures cares, poc competitives i que van a ser des del punt de vista econòmic una ruïna, com s'ha demostrat, no parle ja des del punt de vista social i des del punt de vista ambiental, que són catastròfiques. Però, des del punt de vista econòmic, no hem tingut ja prou en fer AVE que no són rendibles, que van dènou, vint persones?

Dissenyar les infraestructures amb criteris polítics centralistes. És que no haurem d'alçar la nostra veu per a dir que, malgrat que hi ha eleccions en Galícia, doncs que un AVE cap allà és una autèntica ruïna econòmica i és insostenible, i ho sabem tots. No hi ha cap estudi que avale eixa situació. Si només la línia Lyon-París mou igual o més ciutadans europeus que tots els AVE que vostés de forma insolvent han projectat i han construir en el nostre estat.

Volem AVE? És que, mos ho podem permetre? Eixa és la pregunta.

Per tant, si vostés estan obstinats en això, com a mínim que s'invertisca de la mateixa manera i alçant la nostra veu en el que són infraestructures competitives, socialment rendibles. No podem continuar exportant els nostres productes via autopista -de peatge, per cert- i tenint en compte el que és la directiva de l'eurovinyeta. No podem.

Per tant, si vostés volen defensar els interessos valencians, tenen ara una oportunitat. No em diguen això que arribem tard. No em diguen això que hem arribat tard. Perquè n'hi han esmenes vives als pressupostos generals de l'estat del Grup Compromís que podien fer força per a votar-les positivament. Arribem bé, perquè una cosa és reclamar i una altra cosa és la realitat. Una cosa és alçar la veu sense força, i, després, no concretar en accions concretes. I les accions concretes són les que al remat podem vore i constatar.

N'hi ha possibilitats de traduir estos dos esmenes en propostes concretes al Congrés dels Diputats perquè les esmenes estan vives, les hem presentades. Aixina que, si vostés volen ser defensors dels interessos valencians, tenen una oportunitat. Que vostés estan subordinats al que diuen des de Madrid, doncs podem fer-ho, que és el que aixina, ja, doncs, anirem coneguent que la seua revindicació de la legislatura passada era més bé una posició política que no realment una posició de força per a defendre els nostres interessos.

Per tant, jo els dic que no podem perdre ni un any més, que podem ser i donar un pas en la bona direcció, i eixe any, que seria negatiu, seria positiu per aconseguir justícia, superar la discriminació i posar les bases perquè siga una realitat, una infraestructura -esta sí-, la del corredor mediterrani, que no és inassumible des del punt de vista econòmic, social i ambiental, una infraestructura útil per a l'economia competitiva i exportadora. Ens juguem el futur, i un any perdut és un any en què s'incrementarà la nostra discriminació i s'incrementarà la desocupació i la falta de competitivitat de la nostra economia.

En les seues mans està que puguem encetar un nou camí que no siga el de la crisi, al qual alguns mos han abocat.

Moltes gràcies.

El senyor president:

Moltes gràcies, senyor Morera, per l'exposició i defensa de la seua proposició no de llei i de l'esmena que vosté mateix ha presentat ara.

Té la paraula, ara, en representació del Grup Parlamentari Popular, per a defensar l'esmena presentada pel mateix grup, la il·lustríssima diputada senyora Nieves Martínez.

La senyora Martínez Tarazona:

Esta perentoria necesidad queda acreditada en numerosas resoluciones aprobadas en Les Corts en la pasada y presente legislatura. O sea que no es algo que estemos tratando nuevo, sino que un poco lo que su proposición no de ley refleja es algo que inquieta a estas Cortes durante hace ya mucho tiempo.

Mire, nada más en la VII legislatura tenemos un total de nueve resoluciones: desde el 29 de octubre de 2008, en la Resolución 120, en la cual ya se habla sobre el corredor mediterráneo de alta velocidad, y, posteriormente, de marzo de 2009, la Resolución 146, sobre inmediata redacción de los proyectos del corredor mediterráneo de alta velocidad; la Resolución 154, sobre el apoyo e igualdad interterritorial en su punto cinco; la Resolución 185, de 19 de mayo de 2009, sobre las medidas para incorporar al corredor mediterráneo de (inintel·ligible) . a la Red Europea de Transportes; la Resolución 207, de 20 de septiembre, sobre el apoyo del Consell en su reivindicación ante el Gobierno de España para conseguir que en materia de alta velocidad se atiendan de manera prioritaria las necesidades de la Comunitat Valenciana en su punto dos; la Resolución 353, de 27 de mayo de 2010, sobre el rechazo al retraso que el recorte presupuestario pueda ocasionar en las obras del AVE a la Comunitat Valenciana; la Resolución 480, en diciembre de 2010, sobre el incremento sustancial de presupuestos generales del estado en 2011, para garantizar que el corredor mediterráneo sea incluido como red prioritaria en la unidad europea; la Resolución 483, de 10 de diciembre de 2010, sobre la reivindicación del corredor mediterráneo; la Resolución 484, de 24 de febrero de 2011, sobre la presentación por el Ministerio de Fomento del estudio para establecer las prioridades de desarrollo del corredor mediterráneo y las fórmulas para la ejecución y financiación. Todo esto en la VII legislatura.

Como bien saben, el denominado «tercer carril» es la solución propuesta por La Generalitat y asumida por Fomento para contar con una infraestructura ferroviaria de ancho europeo para mercancías en el arco mediterráneo. El proyecto -saben- contempla la construcción de una tercera vía sobre la plataforma de las dos actuales, de manera que al no haber expropiaciones y al estar la plataforma hecha el coste de ésta sea más económico y más rápido que, al fin y al cabo, es lo que les interesa en estos momentos a nuestros empresarios, la rapidez.

Así, pues, hay que dejar claro el apoyo del gobierno central a la infraestructura del corredor, ¿eh? , así como hay que dejar claro que el estudio de implantación del ancho estándar europeo en el corredor mediterráneo supone el llamado «tercer carril» -como he comentado- y que dicha implantación es una primera fase del corredor mediterráneo que tiene la ventaja -como bien he comentado previamente- de su viabilidad a corto plazo, siendo factible en la práctica y desde un punto económico -como he dicho- más sostenible, dado el contexto actual en el que nos encontramos. Y no hace falta que les explique a sus señorías en el contexto en que nos encontramos.

Y no hay que recordarlo a todos ustedes, pues está en prensa -ayer y hoy- el interés de nuestra consellera junto con otros mandatarios de comunidades autónomas vecinas nuestras interesadas en este corredor, del interés que ha puesto -y esta poniendo- porque esto se lleve a cabo. Ayer mismo hubo una reunión con ellos mismos, habían declaraciones que eran muy claras: «Aprovechará obras existentes y, mire, en poco tiempo los recintos portuarios. », declaraciones de Isabel. Antonio Sevilla, de la conserjería de Murcia: «Es un gran proyecto para toda España. El tercer carril dará fiabilidad a las firmas. » Antonio Gómez, del Gobierno Balear: «Es tremendamente beneficioso para las islas porque este proyecto baja costes. » O Lluís Recoder, Generalitat de Catalunya: «Es una oportunidad para la economía y para superar la crisis. Hay que priorizarlos. »

El senyor president:

El senyor Morera Català:

Gràcies, president.

Com a substitució no, com addició al nostre text esmenat, sí. (Remors)

Si nosaltres mantenim el text de la nostra resolució, això ho podem incorporar no com a substitució, sinó com adhesió.

El senyor president:

Si volen vostés, durant un minut, no falta més, els done un minut perquè parlen vostés i decidixen…

El senyor Morera Català:

Moltes gràcies, senyor president.

Jo crec que estem en el moment de la veritat. I per moltes declaracions que fem, que són oportunes, si no se concreten en fets, doncs estem faltant al nostre compromís de dir que faríem unes coses que, realment, quan tenim la possibilitat de fer-les no les fem. Jo crec que és el moment dels fets i no de les paraules.

I els fets són que el Gobierno de España i la ministra de Foment tornen a marginar el corredor mediterrani en els seus pressupostos generals de l'estat. Eixa és la realitat. I la senyora Ana Pastor, ministra de Foment, s'ha burlat d'estes Corts Valencianes en tots els acords que per unanimitat hem adoptat ací, com anteriorment ho va fer el senyor José Blanco. I tornem a caure en la desgràcia de tindre un govern central que no entén el que són les infraestructures competitives i necessàries per a poder eixir de la gravíssima crisi que tenim, perquè el deute públic espanyol està en la insolvència de fer AVE que no són eficaços, ni són rendibles. I ara que tenim una oportunitat seriosa i certa de poder fer escoltar la nostra veu i totes les resolucions que hem aprovat en estes Corts, el Partit Popular diu que nanai, que esperent-mos a 2013.

El que ahir va fer la consellera d'infraestructures és una nova cortina de fum, perquè si realment hem de passar a allò de «seguir reclamando, instar y no sé qué», per què no ha fet el que estava en les seues mans, que és el que li havia plantejat en una proposició no de llei. Si és que s'ha obert la possibilitat d'accedir a fons europeus per a poder estar redactant ja els estudis tècnics que seran tinguts en compte per a la posada en marxa de la xarxa de transport prioritària! Si és que tenim una consellera que no ho ha fet, que no ho ha fet! Jo li ho he assenyalat i li ho he dit, no ho ha fet. Aleshores, declaracions que en 2013, són unes declaracions que no tenen ninguna credibilitat. És que Espanya no té en estos moments cap credibilitat, ni cap confiança. La confiança d'aquell que diu que farà una cosa i no la fa, la desconfiança és total.

Si vostés es posaren d'acord en el Pla de rodalies en 2009, el senyor Francisco Camps, expresident de La Generalitat, i el senyor José Blanco, ministre de Foment, i no ha posat ni un euro en la xarxa de rodalies. Què mos estan contant ara? I què estan dient-los vostés als seus electors i a les persones que estan esperant al corredor mediterrani? Primera, que els valencians ens troben discriminats dels pressupostos generals de l'estat en la inversió pública regionalitzada? Per què? Però si mos han empobrit, si estem per baix de la mitjana espanyola. Altra vegada hem de vore com les inversions de l'estat a casa nostra són inferiors de la mitjana. Però, per què? Per quin motiu? Què hem fet? Quina desgràcia! I sempre i tots els anys igual. I ara que eixos 500 milions d'euros, que serien necessaris per a moure ni que siga una obra pública, posar en marxa el pla de depuradores que no n'hi ha un dur, tantes coses, o el corredor mediterrani, que és el primer punt de la nostra proposta, vostés diuen que no.

I, segon punt, escolte, és que açò crea una desconfiança enorme, és que no és rigorós. Si tots sabem que l'AVE a Zamora açò no pot ser en la vida, en la vida, rendible. És impossible, és inviable des del punt de vista econòmic, des del punt de vista ambiental i social se carregaran les rodalies d'allí, com mos ha passat a mosatros i bé. Però és que quina confiança té un govern que torna a repetir els errors del passat, quina confiança? Però vostés no s'han adonat que el que s'està dient i el ridícul que va fer la ministra Pastor? Vosté ha dit una cosa falsa, va a votar en contra en el consell de ministres de foment! , va votar en contra i ara ha votat altra vegada en contra en estos pressupostos que són ridículs per a eixir de la crisi.

I el que em preocupa és que vostés, que saben que el que estic dient jo és cert, anteposen els interessos de submissió del Partit Popular als interessos valencians. Els interessos valencians s'han de defendre ací i en Sebastopol i els interessos valencians i del corredor mediterrani, des de la frontera en França fins a Algesires, s'han de defendre. Però nosaltres hem de defendre allò nostre. I defendre allò nostre és un finançament correcte, una inversió pública territorial correcta i defendre l'economia competitiva, senyors. És que clar, resignar-se a ja vorem a 2013 d'una consellera que diu que no sé què del tercer carril, quan ha estat incapaç d'anar i demanar fons per a fer els estudis de viabilitat, en estes mans estem. I per això la desconfiança ja és total. Jo de vostés pararia la sessió i m'ho pensaria un poc, perquè açò és un vot en contra directament dels interessos del poble valencià i negar-nos a patir i a empobrir-nos…

El senyor president:

Moltes gràcies, senyor Morera, però vosté entendrà que se'ls ha donat la possibilitat en el moment que correspon. Vosté ja ha exercit el seu torn de rèplica i no és el normal que ara se pare la sessió per a res sinó perquè li contesten a vosté i que li replique la portaveu del Grup Parlamentari Popular.

Té la paraula la senyora Nieves Martínez.

La senyora Martínez Tarazona:

El senyor president:

La senyora López Barceló:

El senyor president:

La senyora López Barceló:

El senyor president:

El senyor Subías Ruiz de Villa:

Gracias. (S'interromp la gravació)

(El final de la comissió, per problemes tècnics, no s'ha gravat)

(S'alça la reunió a les 19 hores i 6 minuts)

