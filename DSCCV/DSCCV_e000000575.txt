Comissió de Coordinació, Organització i Règim de les Institucions de la Generalitat Valenciana realitzada el dia 8 de febrer de 2006. Comença la reunió a les 10 hores i 37 minuts. Presideix l'Il·lustre Diputat Senyor Rafael Maluenda Verdú. Reunió número 16.

Recepció d'esmenes i nomenament de la ponència que ha d'informar del Projecte de llei del sector audiovisual

El senyor president:

(Inoïble)

Li pregue al senyor secretari comprove el quòrum.

(El senyor secretari passa llista dels membres de la comissió)

Comprovat el quòrum, les seues senyories tenen en la carpeta, com de costum, l'acta de la sessió anterior. És el moment de si han de fer alguna observació, fer-la. Aleshores, entenem, senyories, que queda aprovada l'acta per assentiment.

Senyor Camarasa, ha demanat la paraula?

El senyor Camarasa Albertos:

Simplemente, señor presidente, si lo considera oportuno. (inoïble per raons tècniques), a lo que hace referencia al menor, pues, quede pospuesto para una posterior comisión, el punto cuatro, el punto cuatro, ya que la proponente ha tenido un problema familiar y está atendiendo ese problema familiar.

El senyor president:

Correcte, senyor Camarasa.

Per tant, queda viu el punt, però que serà inclós en l'ordre del dia d'una pròxima convocatòria. Gràcies.

El segon punt de l'ordre del dia és: recepció d'esmenes i nomenament de la ponència que ha d'informar del Projecte de llei del sector audiovisual. Es van rebutjar en el ple les esmenes de totalitat presentades i hi ha 251 esmenes parcials a l'articulat i a l'exposició de motius. Les seues senyories tenen un CD en la carpeta en què es recullen totes estes esmenes.

Correspon, per tant, nomenar la ponència que ha d'informar sobre el projecte de llei.

Senyor Botella, té la paraula.

El senyor Botella Vicent:

Gràcies, senyor president.

Per part del Grup Parlamentari d'Esquerra Unida-Els Verds: L'Entesa, com a titular, Alfredo Botella i, com a suplent, Dolors Pérez.

El senyor president:

Altres grups?

Senyor Camarasa.

El senyor Camarasa Albertos:

El senyor president:

Gràcies.

Per part del Grup Parlamentari Popular?

El senyor Ovejero Adelantado:

El senyor president:

El senyor Ovejero Adelantado:

El senyor president:

Moltes gràcies, senyor Ovejero.

Bé, la presidència ha d'informar que s'ha rebut un escrit del Grup Parlamentari Popular fent la substitució de la senyora Lorente i el senyor Castejón només als efectes de la tramitació del projecte de llei.

Hi ha més propostes sobre ponència? No hi ha més propostes. Per tant, queda aprovada la proposta que s'ha fet.

Presa en consideració de la Proposició no de llei sobre l'aprovació amb el major consens possible del nou Estatut de Catalunya en les Corts Generals, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 38. 253, BOCV número 157)

El senyor president:

Passem al tercer punt de l'ordre del dia: presa en consideració de la proposició no de llei sobre l'aprovació amb el major consens possible del nou Estatut de Catalunya en les Corts Generals, presentada pel Grup Parlamentari Esquerra Unida-Els Verds.

Per a la seua defensa, té la paraula el síndic del grup, senyor Ribó.

El senyor Ribó i Canut:

Aquesta proposició nosaltres la presentàrem el 24 d'octubre de l'any passat, 3 o 4 setmanes després que el Parlament de Catalunya aprovara el projecte de nou Estatut d'Autonomia el 30 de setembre i que açò generara en tota la societat espanyola, doncs, una convulsió respecte a la seua constitucionalitat, respecte als problemes identitaris, el terme «nació», respecte als problemes de finançament i respecte a altres problemes.

Nosaltres pensem que l'Estatut de Catalunya va ser plantejat com un element de màxims en el Parlament de Catalunya, d'alguna forma açò va passar també en el 79, en l'Estatut de Sau. Jo vull recordar, per exemple, que quan es va plantejar des del parlament, des dels diputats catalans, concretament l'Estatut de Sau, en aquell moment es plantejava un model de finançament paregut al del País Basc, no va ser acceptat en la comissió constitucional, després va seguir el seu procés, i l'Estatut de Catalunya va ser junt amb l'Estatut del País Basc els primers que es van publicar.

Nosaltres pensem que, després de tot el procés, en estos moments ja s'han llimat molts possibles aspectes d'insconstitucionalitat i de possible insolidaritat que poguera haver amb les correccions dels acords que s'han fet entre el Partit Socialista, Convergència i Unió i Iniciativa per Catalunya. Acaba d'entrar, concretament, aquest document, en la ponència constitucional i, evidentment, aquesta moció es debatix en un moment jo crec que oportú. Sens dubte, hi hauran canvis, hi hauran modulacions, hi hauran modificacions.

Nosaltres sí que pensem que s'ha de fer una reflexió al voltant d'aquest tema. Un estatut es pot plantejar de diverses maneres. Per exemple, estan segurs, es fa una redacció, estan segurs que no hi haurà cap problema ni amb la Constitució ni amb les lleis orgàniques, ni amb el tarannà de cap dirigent estatal. La conseqüència és un estatut autolimitat, un estatut que ni genera crispació, però tampoc genera cap il·lusió, un estatut que moltes vegades l'única cosa que genera és somni.

Hi ha un altre model de fer l'Estatut: fent propostes fortes que bordege la Constitució, que som conscients que caldrà negociar-les i rebaixar-les després. Nosaltres pensem que és el model que s'ha plantejat a Catalunya, igual que es va plantejar en el 79.

Però, hi ha un tercer model, el d'aquells que reconeixen que no tenen força per a fer avançar el model d'Estat, però tenen l'astúcia i la intel·ligència de saber-se aprofitar dels passes endavant que es produiran. Per això, esperen el moment oportú. És el cas de l'Estatut andalús, de l'Estatut canari i de l'Estatut gallec.

També s'ha de dir que hi ha diverses maneres de rebre l'Estatut a Madrid. Hi ha una manera de rebre'l com si fóra un text sagrat o que no pot tocar-se, és el cas de partits independentistes o de partits d'altres tipus, com el Partit Popular, un estatut d'autonomia que d'alguna manera s'entén que és un text sagrat, com pot ser el Corà o la Bíblia. Hi ha una altra forma, que és com un text possible a negociar; s'aprova en les corts autonòmiques i passa a la comissió constitucional i al ple de les Corts on es pot canviar pels representants del poble espanyol perquè, evidentment, ahí és on resideix la màxima sobirania. Així va passar amb molts estatuts en la seua primera redacció i així passarà o hauria de passar. Negar la sobirania de les Corts espanyoles és apostar per actituds que moltes vegades no reconeixen precisament la sobirania on resideix segons la Constitució.

Nosaltres pensem que és important recordar que el 18 de desembre del 79 s'aproven dos estatuts d'autonomia, el del País Basc i el de Catalunya. En el 81 s'aprova el de Galícia, Andalusia, Astúries i Cantàbria; en el 82 s'aprova, després de l'intent de cop d'Estat de Tejero i Milans del Bosch, s'aprova el valencià. Molts pensem que estem en una segona transició i que Catalunya torna a obrir el foc i obrir noves vies d'organització territorial. Molts tenim l'esperança que aquesta segona transició resolga, entre altres coses, el greu problema basc que no s'ha sabut resoldre fins ara.

Com en el 79, ni arribaran tant lluny com volien els redactors de Sau, ni es quedaran tan curtes com volien els defensors de la unitat d'Espanya de sempre. Com en el 79, hi ha militars que la criticaren i amenaçaren en trencar la baralla, abans escudant-se en pensaments franquistes, ara amagant-se darrere d'una Constitució que no han llegit. Com en el 79, hi ha partits que si no aplaudeixen directament aquests militars, en cap moment els condemnen i sempre els justifiquen. Hi ha quelcom distint del 79; en aquell moment no es demanaven referèndums, ara sí, encara que siga un mecanisme clarament inconstitucional.

És curiós veure com es menysprea al nostre país, el nostre Estatut, amb aquesta demanda de referèndum. Es demana als valencians que voten per un estatut alié i no es demana que es vote el nostre Estatut que està en revisió. És una contradicció molt gran, és un contradicció que nosaltres pensem que minusvalora el que és nostre i que, d'alguna manera, indirectament valora altres coses. Pensem que és una forma molt clara de deixar el nostre país en la segona categoria política.

Per cert, la gran queixa front a l'Estatut de Catalunya del finançament comença a buscar solucions en el consell de política fiscal i financera. Valdria la pena que el Govern Valencià, per cert, es dedicara menys a la confrontació amb el govern estatal i més a treballar per un acord global que benefie el nostre país. Fa falta. Només cal mirar l'estat de les nostres finances. I l'acord de l'Estatut de Catalunya és una bona eixida per a un bon finançament.

Resumint, senyors dels Partit Popular.

El senyor president:

Perdó, senyor Ribó, la presidència li comunica que té cinc minuts més. Quan se li acabe el temps li posaré cinc minuts perquè he tingut un lapsus i li n'he posat algun més, però que sàpia la seua senyoria que té dret a eixe temps si vol utilitzar-lo.

El senyor Ribó i Canut:

Moltes gràcies. No el necessite.

Resumint. Nosaltres voldríem demanar a totes les formacions polítiques en general i al Partit Popular que negocie, que no aposte per la confrontació.

Gràcies.

El senyor president:

Gràcies a vosté, senyor Ribó.

A esta iniciativa s'ha presentat una esmena per part del Grup Parlamentari Popular, registre d'entrada 45. 606.

Per a la seua defensa, té la paraula el senyor Ovejero.

El senyor Ovejero Adelantado:

Mire, no vamos a apoyar un proyecto que está dentro de la letra y el espíritu de la Constitución porque plantea una filosofía confederada, la existencia de varias naciones, la bilateralidad, el blindaje de competencias de Cataluña y la participación de la Generalitat en las decisiones del conjunto de España. ¡Qué incongruencia! Además, les recuerdo que sus homólogos en Cataluña el lunes pasado anunciaron --ya lo veremos-- que iban a votar «no» al nuevo proyecto de Estatuto.

El senyor president:

Gràcies a vosté, senyor Ovejero.

Senyor Ribó, per torn d'acceptació o no de l'esmena que ha defensat el senyor Ovejero té la paraula.

El senyor Ribó i Canut:

Doncs, mire, li resumiré dient que va a ser que no, en el sentit següent. En primer lloc, volia analitzar la seua esmena.

Anem a vore, vostés ens plantegen, concretament en el primer, la total lleialtat i respecte a la Constitució. Si no sabérem el que vostés volen dir, després de lleialtat i respecte a la Constitució, a nosaltres eixe tema no ens molestaria, però nosaltres sabem que la seua lectura de la Constitució és una lectura que no és exactament la mateixa que la nostra, en absolut. Però, sens dubte, no podem acceptar allò del bloc de constitucionalitat.

Des d'on està escrit que un estatut no pot plantejar que hi haja reformes a les lleis orgàniques? On està escrit que un estatut haja de respectar tot el bloc de constitucional on estan la resta dels estatuts de l'estat espanyol? Des d'on? Per què? Perquè limiten vostés un plantejament estatutari d'aquesta manera? Em sembla absolutament intolerable, absolutament limitatiu. Em sembla una lectura de la Constitució molt pitjor, per exemple, que la que es va fer en el seu moment amb la Loapa, que després va ser declarada inconstitucional, per ser més papista que el Papa, per dir-lo així.

Miren vostés. Vostés plantegen, en el segon punt, un tema, que d'alguna forma ahir, d'una forma descarada, el conseller d'Economia d'esta comunitat va protagonitzar, va ser el cap de llança de plantejar-se exactament el contrari que el que estan dient ací. Perquè jo li recorde, i per açò ho he volgut treure avui, perquè em sembla important, està en els diaris d'avui. I jo els recorde que ahí es va plantejar començar a discutir un nou model de finançament de la mateixa manera que en el seu moment un senyor, que es deia Aznar, va plantejar començar a discutir un nou model de finançament, precisament, amb el Consell de Política Fiscal i Financera. Com poden afirmar vostés açò i el seu conseller estar ahí confrontant i no voler canviar un sistema de finançament, que és absolutament negatiu per al nostre país i no ho dic jo, ho diu el Banc d'Espanya, cada trimestre quan planteja els deutes creixents d'esta comunitat.

I vostés anteposen, vostés anteposen, senyor portaveu, els interessos del Partit Popular als interessos d'este país. Perquè este país necessita canviar de model de finançament. I hi ha estudis que estan indicant d'una forma clara que el model de finançament no ha acabat, no ha acabat de perfilar. Perquè nosaltres no diem que el text original que s'ha plantejat en el Parlament de Catalunya --no ho diem mai en la proposició no de llei-- siga el que s'ha plantejat al final. Sabem que les coses canvien i han de canviar. També seria bo que canviara el valencià, alguna de les coses escandaloses que té l'Estatut valencià, per cert, per cert. Perquè a Madrid és on està la sobirania de tots els qui creem en un estat espanyol ¿o no? O no? Per tant, jo vull insistir que el punt segon és una absoluta contradicció amb el que vostés fan amb la realitat, és una absoluta contradicció.

I jo no em vull allargar molt. Però no puc deixar de percebre dues situacions. El seu llenguatge és exactament el llenguatge d'aquells que en 1979 s'oposaven als estatuts d'autonomia. El seu llenguatge s'assembla molt al llenguatge de determinades persones que han fet declaracions des de la cúpula militar, fa poc de temps. El seu llenguatge és un llenguatge d'una lectura unilateral de la Constitució que no és la Constitució Espanyola. Encara que no els agrade, la Constitució Espanyola és molt més plural; la Constitució Espanyola admet elements de multilateralitat, per exemple, fins i tot en el finançament.

Jo els vull dir una cosa molt senzilla: per molt que vostés s'empenyen no anem a renyir entre els espanyols, ni encara que ens espenten, senyors del Partit Popular. Miren, ens agrada la diversitat, ens agraden les diferències i en totes elles ens sentim còmodes, fins i tot moltes vegades viatgem per a gaudir d'elles. Valorem molt la convivència raonable que disfrutem. I la valorem perquè sabem que ha estat escassa a la nostra història i la valorem perquè hem vist casos a Europa en els que l'odi entre països veïns es va apoderar de la gent i darrere de les paraules van vindre els gestos, darrere el dolor, la violència i fins i tot la guerra.

Per això els volem dir senyors del Partit Popular: no anem a renyir, no ens faran renyir. Discutirem amb la vehemència que calga, però no anem a renyir, ni pel repartiment de l'aigua, ni per les funcions empresarial, ni pels estatuts d'autonomia, ni per qualsevol altra teia que vostés, actuant de piròmans, vulguen tirar al nostre bosc comú. Amb eixa convicció anem a continuar comprant productes bascos i andalusos i catalans i aragonesos i murcians i madrilenys, entre altres coses perquè ens neguem a pensar que siga més patriota comprar, per exemple, coses fetes en Estats Units, que un producte fabricat en el poble del costat. Els frívols irresponsables d'un costat i d'un altre no van a trencar la nostra voluntat per a defendre la pacífica convivència.

Senyors del Partit Popular, no val tot, hi ha paraules i paraules, hi ha maneres i formes. És normal discutir amb calor. Però no és el mateix discutir de forma acalorada al costat del foc, que tirar llenya a la foguera. El nostre bosc comú no necessita de piròmans, senyors i senyores del PP.

Gràcies.

El senyor president:

Gràcies, a vosté, senyor Ribó.

Per a rèplica té la paraula el senyor Ovejero.

El senyor Ovejero Adelantado:

El senyor president:

Senyories, per favor, guarden silenci per favor.

El senyor Ovejero Adelantado:

El senyor president:

Per favor, senyories.

El senyor Ovejero Adelantado:

El senyor president:

Senyories, guarden respecte a la intervenció.

El senyor Ovejero Adelantado:

El senyor president:

Moltes gràcies.

Per a rèplica, té la paraula el senyor Ribó.

El senyor Ribó i Canut:

Gràcies.

Jo em voldria cenyir en estos moments, en primer lloc, a un element que a mi em sembla clar. I és l'element que és un procés és un procés que s'està discutint. I jo crec que és important ressaltar una idea, una idea de totes les persones que compartim que estem en un mateix estat, que és Espanya, en un mateix país. I és que la sobirania de l'estat espanyol resideix a les Corts. I a mi em sembla que este tema és important. Vosté ha mencionat una sèrie d'elements i jo crec que hi ha estatuts i que hi ha dos maneres d'enfocar els estatuts, i jo li ho vull repetir, tres: una d'elles és a dir a tot que estem d'acord; i una altra és plantejar un estatut de màxims que després s'és conscient que es va a retocar en les Corts Espanyoles. Eixe ha estat el model històric que ha fet Catalunya sempre. I jo crec que en estos moments este model, evidentment, s'haurà de polir, s'està polint, s'està retocant, s'està plantejant ja en la ponència constitucional. Jo, per tant, crec que no és un element com el que vosté està plantejant.

Però sobre tot hi ha un aspecte en el qual jo vull fer menció. Mire vosté, a nosaltres, els valencians, el model de finançament que va a nàixer com a conseqüència de l'Estatut de Catalunya i que ahí es va començar a plantejar en el Consell de Política Fiscal i Financera, ens va a beneficiar. Mire vosté, li vaig a posar un exemple. És possible que vosté s'haja llegit un llibre que va fer l'anterior, concretament, president del govern valencià sobre el model de finançament. En ell es plantejava una cosa, que jo crec que és important recordar-la: la cessió del 50% de l'Irpf a les comunitats autònomes. Curiosament, el que es plantejava en aquell moment per esta persona, el senyor Eduardo Zaplana, 50% de l'Irpf i augments no quantificats, que jo també m'ho he llegit --crec que és important llegir-se les posicions de les persones amb les que estàs discutint-- augment no quantificats en la resta d'impostos, és una cosa que en estos moments es quantifica.

On està el problema d'insolidaritat quan ese tema es va plantejar en el Consell de Política Fiscal i Financera? On està? Jo crec que este tema ha de quedar clar. Per als valencians este model de finançament va ser clarament millor i tots els estudis ho indiquen. Fins i tot ho ha reconegut el mateix govern valencià, el conseller d'Economia. I, mire vosté, jo crec que hi ha una última afirmació que es pot dir amb contundència: el model que va plantejar el senyor Aznar i el senyor Zaplana, encara que plantejava més, es va quedar molt curt i les conseqüències són molt clares. Som la comunitat més endeutada de tota Espanya, i vosté ho sap, duplicant quasi el percentatge respecte al PIB per càpita. Una dada més que jo voldria comentar-li, que ha aparegut fa molt poc: som la comunitat en 2004 que va rebre menys euros per càpita de tota Espanya, amb el model Zaplana-Aznar. Eixa és la realitat.

La realitat d'este altre model, tots els estudis, i ho acabarem veient, jo li ho recordaré i ho recordarem, nosaltres ens encarregarem de dur-lo a aquestes Corts. Perquè que tinguem més diners per l'ensenyament, pel que siga, és important per a tots. Este model a nosaltres ens beneficia. I es menteix quan es diu que va en contra del finançament valencià, que és insolidari, es menteix, es menteix, com s'ha afirmat reiteradament per part del seu partit, s'està mentint, s'està faltant a la veritat.

El model de finançament que va a venir és un model que beneficiarà a la nostra comunitat, que vull recordar que no és de les comunitats que estan en les ràtios més elevats per càpita de tota Espanya, sinó que fins ara ha tingut fons per estar en les últimes, en la cua, que la nostra comunitat no és per a tirar coets, encara que em tirem molts. És una comunitat que fins ara ha rebut ajudes de la Unió Europea, etcètera, etcètera, ha millorat, però que necessita un finançament millor. És mentida, és mentida quan es parla que l'Estatut d'Autonomia va perjudicar al nostre país, és mentida perquè va a ajudar al finançament.

I, mire vosté, no podem quantificar-lo per una situació, perquè no està escrit encara. Però els elements que es van plantejar de finançament, els grossos, els estudis que s'han fet, fins i tot per la Conselleria d'Economia d'este país, del seu govern, van reconéixer que podia beneficiar. Per tant, quan es diu que perjudica s'està faltant greument a la veritat.

Gràcies.

El senyor president:

Gràcies, a vosté, senyor Ribó.

Per a fixar la posició del Grup Socialista, el senyor Camarasa té la paraula.

El senyor Camarasa Albertos:

El senyor president:

Senyor Camarasa, perdone. Fixe's la posició respecte de la iniciativa del senyor Ribó. Si vosté es dirigix al senyor Ovejero m'obligarà a obrir un torn de rèplica que no pertoca.

El senyor Camarasa Albertos:

El senyor president:

Senyor Camarasa. Atenga's a la qüestió, senyor Camarasa.

El senyor Camarasa Albertos:

El senyor president:

Senyor Camarasa.

Li torne a advertir que fixe la posició sobre la iniciativa del senyor Ribó. El torn és per a fixar la posició del seu grup respecte de la iniciativa del senyor Ribó. No sobre l'esmena que ha defensat el senyor Ovejero, ni sobre la intervenció del senyor Ovejero.

El senyor Camarasa Albertos:

El senyor president:

. Li ho advertisc per segona volta.

El senyor Camarasa Albertos:

El senyor president:

Senyoríes, per favor, guarden silenci.

El senyor Camarasa Albertos:

El senyor president:

Senyor Camarasa.

El senyor Camarasa Albertos:

El senyor president:

No obligue a la presidència a retirar-li la paraula. Deu fixar la posició sobre la iniciativa del senyor Ribó, que és la que va a votar-se (Remors) No, no, no. Perdone'm, senyor secretari, si vol parlar baixe's on se senten els diputats. (Remors)

Senyor Camarasa, senyor Camarasa. Li torne a advertir per última volta, no m'obligue, no volguera. Vosté ha de fixar la posició.

El senyor Camarasa Albertos:

El senyor president:

. sobre la iniciativa del senyor Ribó, que és la que va a votar-se. L'esmena del senyor Ovejero no ha sigut acceptada pel senyor Ribó, per tant, no juga res en este acte. Cenyisca's exclusivament a la iniciativa del senyor Ribó.

El senyor Camarasa Albertos:

El senyor president:

. i als criteris que vosté entenga que són motiu perquè vosté el recolze. Si no m'obligarà, no volent, a retirar-li la paraula. (Remors)

El senyor Camarasa Albertos:

El senyor president:

El senyor Camarasa Albertos:

El senyor president:

Per favor, guarden silenci.

El senyor Camarasa Albertos:

El senyor president:

Senyor Camarasa a la qüestió. Per última volta li advertisc.

El senyor Camarasa Albertos:

El senyor president:

Gràcies a vosté, senyor Camarasa.

Finalitzat el debat, senyories, passem a votació. Vots a favor de la iniciativa que ha defensat el senyor Ribó? Gràcies. Vots en contra? Gràcies. Per 7 vots a favor i 9 en contra, queda rebutjada. Són 16 vots encara que esta comissió se compon de 17, però falta un membre. Per tant, per 7 vots a favor i 9 en contra, queda rebutjada.

Presa en consideració de la Proposició no de llei sobre la publicació de les declaracions de béns i d'activitats de totes les diputades i tots els diputats que componen les Corts Valencianes, presentada pel Grup Parlamentari Socialista (RE número 44. 962, BOCV número 157)

El senyor president:

Passem al següent punt de l'ordre del dia, ajornat el punt quatre serà el punt cinc: presa en consideració de la Proposició no de llei sobre la publicació de les declaracions de béns i activitats de totes les diputades i tots els diputats que componen les Corts Valencianes, presentada pel Grup Parlamentari Socialista. Per a la seua defensa, té la paraula el senyor Perelló.

El senyor Perelló Rodríguez:

Esta es una propuesta, señorías, dirigida a incitar a dar ejemplo. A poner luz donde pueden darse zonas oscuras. A tomar impulso para acabar con las dudas que la ciudadanía pueda tener, sobre lo que es nuestro desarrollo en la política y nuestra actividad económica en nuestros bienes patrimoniales que puede creerse que se ven afectados por la propia actividad que desarrollamos. Es una invitación a acabar con las tentaciones de quienes pudieran sentirse delante de una ocasión tentados a incrementar su patrimonio de cualquier tipo y que de esta manera, con luz y taquígrafos y, en este caso, con focos y publicidad, la publicidad que da las publicaciones oficiales, pues no digo que se les fuera la tentación pero sí que se les iría la ocasión y, evitando la ocasión, se evita el peligro.

Si la democracia es algo, es evolución permanente, o no lo es. No solo es aritmética política y tres son más que dos. Hay algunas cosas que escapan a eso, y nosotros pensamos que, en todo caso, que la aritmética puede valer para que hoy, sumando, haciendo una pequeña suma de votos, un rayo de transparencia entre y podamos salir de aquí diciendo que damos ejemplo publicando primero lo nuestro y, luego, intentando que los demás también publiquen todo aquello que. , no es más que una tarea, no es ningún derecho que les asiste de ocultar, es la tarea de administrar un dinero que no es suyo y que por ser de todos y salir del esfuerzo impositivo que sobre el trabajo y el patrimonio de los ciudadanos se aplica, tienen que saber en qué nos lo gastamos. Y, en este caso, en qué redunda en el pago de nuestras tareas y nuestras obligaciones.

A eso les convocamos en este punto y esperamos que se habrá entendido y que recibirá el voto favorable.

El senyor president:

Gràcies a vosté, senyor Perelló.

Per a fixar la posició del Grup Parlamentari Esquerra Unida: Entesa, per a abreujar, té la paraula el senyor Ribó.

El senyor Ribó i Canut:

Sí, gràcies, senyores diputades i senyors diputats.

Nosaltres anem a votar favorablement aquesta proposta de resolució. I l'anem a votar per una qüestió de coherència. Hem de recordar que allà a finals del 2002 nosaltres vàrem presentar una proposició de llei de transparència de càrrecs públics que no es va poder veure en la passada legislatura i que es va veure, la vàrem tornar a presentar en esta legislatura, en què demanàvem d'alguna forma el que aquí es planteja però més ampliat. En definitiva, demanàvem, en primer lloc, que es publicara en el Butlletí Oficial de les Corts, en el diari oficial, concretament les declaracions de renda i de patrimoni de tots els càrrecs que aquí es menciona. Pensem que és un plantejament fins i tot més ample del que es planteja ací.

El que es planteja aquí ens sembla bé, ens sembla bé i, per tant, encara que siga al nostre entendre un poquiu més limitat del que nosaltres plantejàvem, ens sembla bé i, per tant, és absolutament coherent que nosaltres plantegem el nostre vot a favor.

Demanàvem també una cosa que aquí no es planteja i sabem que té els seus problemes, i és el fet que a més de l'administració dels diputats i diputades, a més de l'administració autonòmica hi ha una altra administració que funciona al nostre país, que és l'administració municipal. Pensem que és important, també, establir mecanismes en este sentit perquè tots els membres de l'administració municipal o supramunicipal realitzaren pràctiques paregudes. Almenys invitar-los, com estava en la nostra proposició de llei, perquè per desgràcia s'ha de reiterar que hi ha molts casos que d'alguna forma seria molt important que aquestes declaracions es pogueren conéixer, tant en la Diputació de Castelló com en determinades alcaldies d'Oriola i Torrevella, per posar alguns exemples només, però segur que en podríem posar més. Per tant, ens sembla important.

Nosaltres, crec que hi ha una idea que volem reiterar i que entenem. Almenys des d'una posició d'esquerra nosaltres pensem que la intimitat no està en la cartera; s'allotja en altres parts o continguts de l'ésser humà. Però sembla que hi ha persones que entenen que el recinte millor de la seua intimitat és la cartera: els béns, el patrimoni, etcètera, etcètera. I en base a açò es pensa que és inconstitucional. Nosaltres volem dir que mesures més amples que esta, funcionen de forma normal en comunitats autònomes que es regeixen per la mateixa Constitució que ens regim nosaltres. Li posaré l'exemple d'Extremadura i li posaré l'exemple de Castella-La Manxa perquè qualsevol que vulga puga fer les consultes corresponents en els butlletins oficials corresponents.

Per tant, si a algú se li pot ocórrer dir que això és inconstitucional, li hem de dir que vaja, mire les pàgines d'Internet i veurà com en Castella-La Manxa i en Extremadura no ho és, no esta mesura sinó mesures molt més amples. Tindrà altres motius per a considerar que açò no funciona.

Però nosaltres tenim un motiu que ens sembla important i que volem --i amb això acabaríem-- ressaltar, perquè és important açò. Hi han enquestes que posen de manifest que en els llocs d'estima de professions i activitats, la de polític està en l'última fila, en l'última, i per alguna cosa serà. Alguns, quan et diuen «professió o treball» et dóna. , fins i tot t'ho penses un poc dir que estàs treballant on estàs treballant perquè eres conscient que per a la majoria de ciutadans la seua valoració és l'última de les possibles de totes les professions i activitats que en estos moments funcionen en este país. I açò és una cosa coneguda per totes les diputades i els diputats. La valoració social del nostre treball en estos moments, no està en terra, està sota terra. Està submarina. Jo crec que alguna cosa hauríem de fer per millorar-la. I una de les coses importants que hauríem de fer per millorar-la és millorar la transparència d'alguna cosa que, evidentment, provoca una elevada sensibilitat en totes les persones, la transparència, eliminar la possibilitat que algú puga pensar que ser polític automàticament suposa mecanismes de coneixements especials d'enriquiments especials, de salaris especials i mecanismes estranys.

És evident que hi han persones que alterant la legalitat ho poden fer. I jo crec que és molt important establir mecanismes molt clars per a separar allò que és legítim en l'actuació d'una persona que es dedica a la política, d'allò que és absolutament il·legítim. I a mi em sembla que hem d'ajudar a separar estes actuacions perquè ens estan contaminant a tots. Les actuacions de determinades persones que s'enriqueixen en les seues activitats polítiques utilitzant informació privilegiada, utilitzant les seues posicions en benefici propi, ens estan contaminant a tots i hem de fer un gran esforç per a separar-ho. I este pas, jo crec que és un pas, no l'últim pas, però és un pas significatiu que nosaltres pensem que hem de fer.

Al nostre entendre, els polítics tenim una obligació: ser en els temes econòmics molt més transparents que la mitjana de la població. Segurament hi han altres professions que han de ser més estrictes en determinats temes. Nosaltres hem de ser molt més transparents en aquest tema. I en estos moments no es produeix en este país. I podem, amb aquesta mesura, donar un pas --per això ho plantegem. En la llei que nosaltres plantejàrem i que el Partit Popular va votar en contra per dir que era inconstitucional quan no volia entendre que en altres llocs això era plenament constitucional, s'haguera donat un pas més important però, per desgràcia, hi ha una cosa que està clara: la valoració dels polítics en estos moments és una valoració de molt mala qualitat perquè identifica la població en general, moltes vegades, la política amb pràctiques poc transparents en els temes econòmics.

Este pas, jo crec que és un pas important. És un pas que s'ha de donar i és un pas que, per descomptat, nosaltres votarem favorablement.

Gràcies.

El senyor president:

Gràcies a vosté, senyor Ribó.

Per a fixar la posició del Grup Parlamentari Popular, té la paraula el senyor Ovejero.

El senyor Ovejero Adelantado:

El senyor president:

Moltes gràcies, senyor Ovejero.

El senyor Perelló Rodríguez:

El senyor president:

Senyor Perelló, supose que és per a rèplica al senyor Ovejero.

El senyor Perelló Rodríguez:

El senyor president:

Té la paraula.

El senyor Perelló Rodríguez:

El senyor president:

El senyor Perelló Rodríguez:

Empezaré por el señor Ribó que me resulta más fácil. Efectivamente tiene razón. El señor Ribó presentó en su día una propuesta que por el lánguido y lento desarrollo de los debates de estas Cortes murió de senectud antes de ser debatida. Pero que vamos a tener tiempo de hablar de eso porque yo les anuncio que esta es una primera fase --ya lo he dicho-- pero vienen otras. Nosotros estamos preparando una proposición de ley, que tendremos en breve en disposición de ser presentada, donde el señor Ovejero tendrá ocasión de pronunciarse sobre lo que hoy no se ha pronunciado.

Aquí hemos venido a hablar de política, y políticamente le planteamos si ustedes están de acuerdo o no. Y si están que no, lo mejor que harían sería con la cara levantada decir: «Miren, no queremos por esto, por esto y por esto». Claro, no pueden decir que es inconstitucional porque eso, el señor Ribó, que ya tiene algunas canas políticas, pues ya les ha dicho que no es posible porque está en vigor en dos comunidades autónomas. Entonces dicen que. (Remors) Pero, ¿ustedes creen de verdad que pueden salir a la calle a decir que porque no se ajusta a una técnica reglamentaria ustedes no han decidido si están a favor o están en contra? ¿Ustedes creen que de verdad la gente va a continuar creyendo a los políticos si hacemos ese tipo de vericuetos verbales y políticos y si tenemos esa falta de lealtad con la palabra para decir la verdad de lo que pensamos?

Yo se lo he dicho: nosotros estamos en la orilla de la transparencia. Y ustedes, que están en el centro de los estudios jurídicos, que no sabemos en qué orilla están, les decimos: «Oiga, cuando acaben de estudiar jurídicamente cómo se modifica un reglamento, ¿van a tener ustedes solvencia ideológica, política y verbal para decirnos si apoyan o no apoyan la idea de que se publiquen todos los sueldos de los cargos públicos? » Porque, oiga, es que cobramos de los impuestos de los demás. Es que cobramos de lo que paga un panadero, un taxista, un abogado, un catedrático. . , de la mano que le meta al bolsillo el Estado, y luego nos da a nosotros esa parte. Y tienen derecho a saber lo que cobramos. Otra cosa es que además defendamos la profesión de la política con toda dignidad y de que la gente, el que más y el que menos, el que no se lo gane tanto por el que se lo gane más, que se lo gana por dos, todos se ganan el sueldo que cobran. Pero ese sueldo que ganan y cobran tienen que saber cuál es y por qué nos lo pagan. Y eso es así de sencillo, eso es así de sencillo.

¿No están en condiciones de decirlo? ¿Solo les preocupa una pura cuestión reglamentarista? Pues oiga, a este paso vamos a avanzar, pero hacia la edad del cobre, no vamos a avanzar hacia mucho más adelante, porque mientras el resto del mundo avanza, aquí estamos en la más absoluta de las cavernas. Eso sí, la caverna que se dice la locomotora del mundo. Nada más y muchas gracias.

El senyor president:

Moltes gràcies, senyor Perelló. Per a rèplica, té la paraula el senyor Ovejero.

El senyor Ovejero Adelantado:

El senyor president:

Moltes gràcies, senyor Ovejero.

Senyories, finalitzat el debat, passem a votació. Vots a favor de la iniciativa que ha defensat el senyor Perelló? Gràcies. Vots en contra? Gràcies. En no estar present, novament, el diputat del Grup Mixt, per 7 vots a favor i 9 en contra queda rebutjada la iniciativa.

Finalitzat l'ordre del dia previst, senyories, s'alça la sessió.

(S'alça la reunió a les 11 hores i 44 minuts)

