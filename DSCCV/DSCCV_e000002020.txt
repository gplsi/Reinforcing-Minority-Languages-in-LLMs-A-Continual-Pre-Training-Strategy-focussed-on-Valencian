Comissió de Política Social i Ocupació realitzada el dia 2 d'octubre de 2008. Comença la reunió a les 16 hores i 34 minuts. Presideix el diputat senyor Diego Macià Antón. Reunió número 6.

Compareixença del conseller de Benestar Social, senyor Juan Gabriel Cotino Ferrer, per a explicar la situació en què es troba l'Ivadis i també les perspectives per al futur, sol·licitada pel Grup Parlamentari Esquerra Unida-Bloc-Verds-IR: Compromís (RE número 20. 396)

El senyor president:

(Inoïble)

. el secretari de la comissió procedix a la comprovació de l'existència de quòrum, per favor.

(El senyor secretari passa llista per tal de comprovar si hi ha quòrum)

El senyor secretari:

El senyor president:

Moltes gràcies.

Anem a passar, per tant, al primer punt de l'ordre del dia: lectura i aprovació, si escau, de l'acta de la reunió anterior. Alguna observació a l'acta?

No havent-hi ninguna observació, s'aprova per unanimitat.

El senyor president:

El punt dos: compareixença del conseller de Benestar Social per a explicar la situació en què es troba l'Ivadis i també les perspectives per al futur, sol·licitada pel Grup Parlamentari Esquerra Unida-Bloc-Verds: Compromís.

Té la paraula el senyor conseller, a qui li agraïsc la seua presència.

El senyor conseller de Benestar Social:

Gràcies, senyor president.

Senyores i senyors diputats, moltes gràcies.

El passat mes de maig tinguérem l'oportunitat de debatre en el Ple d'estes Corts una pregunta oral referent a la situació o funcionament de l'Ivadis. Hui de nou tinc l'oportunitat de parlar del treball, de les iniciatives de l'Institut Valencià d'Atenció a les Persones amb Discapacitat.

L'Ivadis és una entitat, com bé coneixen tots, que presta un paper importantíssim en l'atenció a les persones amb discapacitat psíquica, i és una institució que està creixent en competències, en nombre de centres, en nombre d'usuaris, i en projectes nous i en qualitat.

L'Ivadis té una plantilla de 600 professionals, atén 1. 200 persones amb discapacitat, té 25 centres d'atenció directa. Duu a terme, especialment en períodes vacacionals, distintes activitats, que atén 3. 000 persones a l'any. I a la vegada, aconseguix i forma a més de 1. 000 voluntaris, que al llarg d'estes activitats que organitza per a persones amb discapacitat treballen per a traure endavant totes les activitats que es desenrotllen en períodes vacacionals.

És, per tant, un ens viu, actiu, que treballa crec que en la línia adequada per a les necessitats de les persones que s'atenen. I en els últims temps, l'Ivadis ha experimentat una ampliació en col·lectius atesos, un creixement en els servicis que presta i un gir innovador en els seus programes. Jo pense que açò ha sigut a causa que s'ha apostat per la inserció sociolaboral de les persones que atén l'Ivadis, sense descuidar la seua atenció directa.

L'Ivadis, en els últims temps, ha obert un centre a València, Torrefiel, i un altre centre per a atendre persones majors i amb discapacitat a Carlet. Té previst, en un termini molt curt de temps, obrir un nou centre de discapacitat intel·lectual que atendrà 40 places i un centre d'ocupació de 20 places amb un centre de dia.

Els programes que l'Ivadis. , per exemple, «Ivadis contigo», en el qual es financen fins a 1. 400 bons de respir per als familiar i cuidadors habituals, 1. 250 bons de vida diària i 150 bons de cap de setmana, sense oblidar-se d'altres programes que els usuaris tenen a la seua disposició, com l'assistència deontològica, tan important per a la salut i tantes voltes a vegades oblidada.

Esta és la situació actual de l'Ivadis, que se resumix en un nou projecte per a les persones i per a les famílies que tenen este tipus de necessitats, i un projecte que treballa per al conjunt de la societat valenciana per a fer més digna i confortable la vida de moltes de les persones, i de les famílies i del seu entorn que ho necessiten.

Moltes gràcies.

El senyor president:

Moltes gràcies, senyor conseller.

Té la paraula la il·lustre diputada senyora Gloria Marcos.

La senyora Marcos Martí:

Moltes gràcies, senyor president.

Gràcies, senyor conseller, per la seua compareixença.

Efectivament, vàrem fer una pregunta oral de control al govern al Ple de Les Corts el dia 30 de maig, però com resulta que vosté va donar unes explicacions paregudes a les que ha donat ara, però que no corresponen a les dades que nosaltres tenim, i sobretot s'han canviat poques coses després d'aquella pregunta oral, és per la qual cosa hem fet la sol·licitud d'aquesta compareixença.

Mire, senyor conseller, la situació continua sent igual que fa uns mesos, que la mateixa que descriguérem en esta pregunta oral del 30 de maig. De fet, el que està passant és que cada vegada es destinen menys recursos per a garantir el funcionament de l'Ivadis. Cada vegada estos escassos recursos es destinen més a la gestió interna i no per garantir la qualitat de vida dels usuaris.

Parlàvem, i vosté parlava, dels recursos humans, tant el dia 30 de maig com ara mateix. Jo continue dient-li que tots els llocs importants són de lliure designació: gerents, directors, secretaris de direcció, secretari de les secretàries. Però quan acaben les seus funcions, continuen estant en la plantilla de l'Ivadis. Per tant, tenim poca gent que es destina directament a prestar el servei i molta gent, diguérem, en la gerència, en al gestió de l' institut. De fet, s'està invertint la piràmide.

I vosté, en la contestació a la pregunta, i ara mateix, ha parlat de 1. 200 usuaris. Algú a vosté li ha donat les xifres que no corresponen a la realitat, senyor conseller. La realitat és que no són eixos números. És cert que hi ha entre 1. 200 i 1. 300 persones ateses en els campaments, ja que ací es concentren, en els campaments d'estiu, moltes persones que vénen d'altres entitats privades i d'altres centres. Però els usuaris als que s'atén de manera directa i permanent al llarg de l'any, senyor conseller, són aproximadament 700 persones, entre lleugers, profunds i severs.

Vosté va dir que tenia aproximadament, i ho ha dit també ara, 600 treballadors, dels quals, i ho va dir el 30 de maig, 449 són per a l'atenció directa dels usuaris i usuàries, i aproximadament 100 es destinen a l'atenció indirecta.

Mire, si tenim en compte el nombre de centres que hi ha, i en cada un d'elles atenció i directa a soles el director o directora i l'administratiu o administrativa, això no supera les 40 persones. On estan les 600 que falten cap a la plantilla de 600 que vosté diu que té? És a dir, hi han moltes menys persones de què vosté diu atenent directament les necessitats dels usuaris.

Què fan, per exemple. ? A més, per exemple, la càrrega de treball és diferent. Per exemple, si parlem en estos moments dels psicòlegs dels centres, hi ha gent que atén 40 usuaris o 80 perquè sols n'hi ha un per centre. Però és que a més de les plantilles de

i de psicòlegs, vosté està reduint els que atenen l'atenció directa als centres -abans de cinc dies a la setmana i ara passen a tres-, i els altres segur que fan tasques molt importants, però no l'atenció directa a les persones. Per tant, s'estan reduint els efectius que se dediquen directament a atendre els usuaris dels centres.

Però mire, a més a més de tot açò, el més greu és que no es fan les substitucions. Si vosté parla d'una plantilla i després resulta que les substitucions no es fan, doncs en les activitats es planteja el personal mínim i, per tant, insuficient per a desenvolupar-les. La càrrega de treball és excessiva i, a més, està mal organitzada.

Des de l'any 1995 no hi ha oferta pública. De fet, hi ha una consignada entre el Consell, l'Ivadis i l'UGT des de fa més de dos anys i encara no s'ha complit cobrir les vacants amb oferta pública. Això vol dir que la major part del personal és interí, i això vol dir que és pressionable perquè demà s'accepte l'increment de la càrrega de treball sense

. Està pendent la reclassificació de personal i la negociació de les retribucions.

Senyor conseller, tots els directors i directores i el personal directiu està contractat a dit, de manera que la participació està cada vegada més allunyada del funcionament real de l'Ivadis.

Pel contrari, com li dia adés, s'està pressionant els treballadors i les treballadores i les pares i les mares, que tenen por que si diuen les coses com són, al final, com hi ha pocs llocs on portar els seus xiquets i xiquetes, la veritat és que estan fent un silenci, sabent les dificultats que. realment de l'atenció que se'ls està prestant.

Hi ha un dèficit de places, vosté ho sap. A l'estiu. Vostés dia: «Tenim tants centres. » A l'estiu sols han oberts cinc centres: l'Humanitat de Xest, l'Almara de Burjassot, el Carme Picó d'Alzira i el de Manises, que funcionen com a recursos d'emergència per a atendre tots els usuaris dels centres públics i privats. Això vol dir que els usuaris, que a més tenen greus problemes, van a eixos centres, però a més el professorat i la gent que treballen en eixos centres no els coneix, la qual cosa genera moltíssimes dificultats.

Però si parlem de les instal·lacions, senyor conseller, la situació de deteriorament permanent i creixent dels centres més antics és evident, i els centres nous són de molt mala qualitat i mala construcció.

La situació de les piscines, dels llits, de les grues és deplorable. Hi han humitats, goteres, portes i armaris que no taquen. I en alguns centres fins i tot les assecadores estan trencades des de fa mesos i els tècnics no vénen a reparar-les perquè no han cobrat.

Els proveïdors no cobren des de fa més d'un any. Se'ls deu a les ferreteries i fins i tot als taxis que traslladen els usuaris. I alguns proveïdors diuen que continuen servint perquè si no, se'ls amenaça de no pagar-los el que se'ls deu.

Mire, fins i tot a Xest s'ha presentat una denúncia, vosté la coneix, a la inspecció de treball respecte a les infraestructures, al material fungible i a la inspecció. L'inspector de treball que ha anat a fer la inspecció ha corroborat totes les deficiències. I a més a més, ha instat l'Ivadis a seure's amb els representats dels treballadors i les treballadores en un termini per a vore com totes estes anomalies se solucionen. I faran més denúncies, senyor conseller, perquè la situació de Xest està també en altres llocs.

Què dir de la dotació de material fungible? Sap vosté que hi han centres on hi han cartells on se'ls demana a la gent que porte cadires, motxilles. tot el que puga? , perquè moltes vegades el material fungible s'està duent pels treballadors i treballadores, els coneguts i els seus amics. I aleshores, això és una situació absolutament tercermundista i que mos recorda a documentals de la postguerra.

A més, què dir de la qualitat dels productes? Vosté sap que els metges estan aconsellant que canvien els productes sanitaris perquè els usuaris estan plens de dermatitis i estan patint greus problemes per la utilització d'uns productes d'una ínfima qualitat?

S'han retallat els diners de les activitats d'oci i els directors estan dient als mestres de taller -vosté parlava de la inserció sociolaboral- que facen programacions de cost zero. És a dir, que no coste ni un duro la programació dels tallers, perquè les màquines no funcionen, no hi ha material fungible. Vosté dirà de què estem parlant quan parla vosté d'integració sociolaboral?

En alguns casos, com és el centre de Rocafort, a més respecte a les instal·lacions, hi ha un sostre, que és d'amiant, i des de fa tres anys hi han 90. 000 euros programats per a substituir eixe sostre. Doncs eixos diners no s'estan executant. Ningú sap quan eixe sostre, que a més és perillós per a les persones que viuen i treballen per allí. , resulta que vosté no. en fi, no està posant la voluntat política de resoldre-ho.

A més, jo crec que vosté ha de saber que en estos moments tota l'atenció tècnica i rehabilitadora es queda en mans de la bona voluntat dels treballadors i treballadores, però això genera un desencís i un greu desgast de la gent que treballava en estes condicions, dient que hi ha una frase que diu: «Els deixarem llavats i planxats perquè és l'única cosa que podem fer, perquè no tenim mitjans per a fer activitats per als usuaris dels centres de l'Ivadis. »

I si parlem dels pisos tutelats, senyor conseller, estos tenen el mateix pressupost que en l'any 1997. I quan es trenca alguna cosa, finestres que no obrin perquè tenen silicona, assecadores que no funcionen, sap el que els diuen els directors? Doncs que el que han de fer és retallar els diners que es dediquen al menjar dels usuaris. I sap vosté quants són eixos diners? 4 euros per persona i dia. Per tant, vosté me dirà, senyor conseller, com s'han de retallar encara més els diners que es destinen.

I ha parlat vosté del bo d'atenció domiciliària, això de «l'Ivadis contigo»? Té una partida d'1,5 milions d'euros, partida que no està contemplada en els pressupostos, se li paga a una UTE. Però vosté vol dir que eixos bons funcionen? La gent els demana? , perquè no se té coneixement. Últimament es va fer un viatge a Benidorm, on realment els qui anaven eren els directors i les directores de l'Ivadis amb les seus famílies, i molts poquets usuaris. Jo vull que vosté vinga ací i avalue realment eixe bo com funciona, perquè això se li està pagant a una UTE més de 60. 000 euros per a dur-lo en marxa i ningú sap el que està passant amb això.

Senyor conseller, no estem parlant de caritat, estem parlant de drets i estem parlant d'unes condicions de vida que afecten unes persones que tenen una terrible fragilitat social i que no tenen altre lloc on anar.

I, senyor conseller, crec que el govern valencià, a més a més dels grans esdeveniments, hauria d'estar molt interessat en vore com es duu a terme la protecció d'estes persones, que són les més fràgils socialment.

Gràcies.

El senyor president:

Gràcies.

Té la paraula l'il·lustre diputat senyor Antonio Torres.

El senyor Torres Salvador:

El senyor president:

El senyor Torres Salvador:

El senyor president:

Moltes gràcies.

Té la paraula la il·lustre diputada.

La senyora Iranzo Martín:

que todas sus acciones políticas, como ahora lo acaba de demostrar, van dirigidas de manera más importante a las personas que lo más necesitan, como es el caso en el que hoy estamos, el de las personas discapacitadas, que son valencianos, bien de nacimiento o porque viven y habitan en nuestra tierra y se sienten valencianos, y saben que tienen un gobierno que les apoya y les ayuda.

Pero si todo esto nos gratifica, les aseguro que es realmente emotivo y tranquilizador para el Grupo Parlamentario Popular saber que en el Instituto Valenciano de Atención a los Discapacitados, como usted bien ha dicho, una entidad de derecho público adscrita a la Conselleria de Bienestar Social, trabajan 600 personas, que se dedican en cuerpo y alma, de manera abnegada, a atender a más de 1. 2000 personas en todos los centros del Ivadis, que usted ha dicho que son 25 -yo creo que un número importante. Y que lo hacen continuamente de manera abnegada, porque lo sabemos, lo sabemos los que los vemos, y a través de sus palabras, que viven su trabajo y saben lo importante que es. 600 personas que en su mayoría, concretamente más del 83% de la plantilla, se dedican a la atención directa de los usuarios. Atención, que la conocemos a través de los usuarios y a través de las palabras del

A todos ellos quiero enviarles el reconocimiento del Grupo Parlamentario Popular, por lo que entendemos que es un trabajo bien hecho. Transmitirles también el ánimo para seguir trabajando en la línea que lo hacen, porque -de verdad se lo digo, señor vicepresidente, yo sé que usted está totalmente concienciado con ello, pero se lo digo como valencianos que somos- nuestra comunidad les necesita.

en su comparecencia ya ha dado datos que demuestran lo que yo les he dicho. Estamos hablando de 25 centros, 600 personas que trabajan en ellos, 1. 200 usuarios atendidos y más de 3. 000 personas en el programa de ocio.

El senyor president:

Moltes gràcies.

Té la paraula el senyor conseller i vicepresident del govern.

El senyor conseller de Benestar Social:

Moltes gràcies, senyor president.

Senyora Marcos, jo li he contestat similar -no crec que siguen les mateixes paraules textuals, però sí el mateix fons- que li vaig contestar a vosté en la pregunta oral. Li diguí aleshores el que li dic ara.

Mire vosté, jo no dubte que vosté haja preparat molt bé esta compareixença i que vosté haja dit el que possiblement a vosté li han informat, però els seus informadors, en esta matèria, pense que no han sigut tan objectius com deuen ser.

En primer lloc, per citar algun dels temes que vosté ha dit, el tema de les jornades substitutives. Doncs mire, s'han fet 40. 721 jornades substitutives en els 1. 587 contractes al respecte, que s'han fet per l'Ivadis i els treballadors. Li donem eixa dada perquè pense que no cal donar totes les dades.

Respecte d'un tema que vostés han tocat i que. exactament, és molt preocupant donar la impressió que a la gent que està en l'Ivadis no se li estan donant els productes de qualitat que els correspon. Mire vosté, això és molt greu. Dir que a unes persones, que estan ateses, no se'ls dóna els productes de qualitat adequats, se podrà discutir si un proveïdor de ferreteria -com ha citat- o un altre proveïdor d'una altre tema pot cobrar abans o pot cobrar després, però que alguna persona done -utilitzant l'argot popular- gat per llebre, mire, això no es pot tolerar. Això és una irresponsabilitat sempre.

Per tant, les persones que a vosté l'han informat d'estos temes, doncs pense que l'estan informant malament.

Un altre tema molt important és que l'Ivadis té lligats de mans els treballadors o lligats de mans els familiars. Però escolte, en quina societat vivim? Els treballadors, -que jo m'he reunit amb el comité d'empresa de l'Ivadis en diferents ocasions i que, per motius diferents, quan han estimat oportú, han fet les seues manifestacions i les seues negociacions- mire vosté, mai en la vida ningú ha plantejat els temes que vosté està plantejant ací.

Que li he de dir que bé, que pense que són un poquet greus perquè estem parlant de temes de responsabilitat de la salut en uns centres que tenen un control sanitari, en uns centres que hi ha uns responsables que se dediquen a que la qualitat i la salut de les persones que estiguen allí siguen les més adequades possibles. Mire, és una irresponsabilitat -pense- fer estes denúncies.

Podia dir tota la resta de coses que fa l'Ivadis. Però, mire, li done estos dos detalls perquè, amb estos dos detalls que crec que estic dient-li, doncs mire vosté, ve a desbaratar la informació que a vosté li han facilitat. Doncs no és de veres i com eixa informació no és de veres, doncs mire, jo les vull desmentir en este moment. I que totes eixes coses que vosté està plantejant ací, doncs no s'ajusten a la realitat de l'Ivadis.

Possiblement, eixe seria l'Ivadis si, a la millor, el gestionara vosté, però no és l'Ivadis gestionat per les persones que estan al front d'ell.

El senyor president:

Moltes gràcies.

Té la paraula la il·lustre diputada Gloria Marcos.

La senyora Marcos Martí:

Moltes gràcies.

Senyor conseller, mire vosté, jo tinc absoluta fiabilitat en les persones que, efectivament, no sols m'han passat la informació, sinó que m'han dut a alguns centres a vore algunes de les coses de les quals jo estic parlant, senyor conseller. Per tant, a la millor, el que no està massa informat és vosté. Primer, perquè, segurament, a vosté li preparen les coses i jo no, jo me les prepare jo personalment i, per tant, jo li puc dir, d'allò que li estic dient, que és absolutament real.

Deia vosté que ha fet 40. 000 substitucions? Doncs mire, això són deu persones que estiguen d'una baixa llarga al llarg d'un any. Què me diu vosté amb això? D'una plantilla de 600 persones, que puguen estar malaltes, d'una baixa de llarga durada, 10? Li sembla a vosté molt? Jo li dic que no s'estan cobrint les substitucions genèricament, sobretot les d'aquelles persones que atenen directament els usuaris.

I, mire-ho. Deia vosté que jo parlava dels productes de neteja corporal i que estava dient barbaritats. No, està en els informes dels metges que diuen que són d'una ínfima qualitat, que s'han incrementat les dermatitis, els èczemes i els picors. Senyor conseller, comproveu-ho vosté, perquè a mi me consta que eixos informes existeixen.

Deia vosté que. Parlava vosté, senyor conseller, que jo estic fent denúncies al voltant de determinades qüestions? Què m'ha de dir de les denúncies que s'han presentat en la inspecció de treball de Xest? No són de debò? . Allò que li estic contant del sostre del taller de Rocafort, no és de debò? Que als mestres del taller se'ls ha dit que programació dels costos zero, no és de debò? Tot això és comprovable, senyor conseller.

I no m'ha parlat vosté del «Ivadis contigo», perquè, què me pot contar?

I deia vosté, parlava vosté que van a atendre la gestió, l'encomanda de gestió del centre de Torrefiel i de Carlet: 40 places més i 20 places més. I què me contarà d'eixos 11 centres nous que deien vostés que anaven a assumir també la gestió d'eixos 11 centres? On estan? Jo també li parlava de futur. I eixos 11 centres, també algú ha parlat d'ells, no? I ha sigut la seua conselleria i supose que també serà una bona informació dir que vostés anaven a fer-se càrrec d'eixos 11 centres. El que passa és que algú ací no s'assabenta.

El senyor Torres deia que tenen vostés un deute de 9,5 milions d'euros i que, en el pressupost d'enguany, hi ha hagut 200 milions de les antigues pessetes menys que l'any anterior. Els pressupostos no s'incrementen, es redueixen, però s'incrementa la quantitat de gent, en teoria, a la qual se li ha de prestar el servei i això fa una rebaixa en la qualitat del servei.

Parlava el senyor Torres de les retribucions. Jo sé que hi ha hagut una mesa de retribucions, que, en teoria tenen un acord d'incrementar 45 euros lineals més 1,5 euros per hora de festiu i nocturnitat, però això tampoc sabem per què no s'està pagant. En teoria, s'aplegà a l'acord, però no se paga.

El que passa és que, senyor conseller, la veritat és que, de totes estes informacions, vosté no m'ha pogut dir que no a cap de les coses concretes que jo li he dit. Quatre euros per persona per al menjar? En els pisos tutelats, el mateix pressupost que en l'any 1997, senyor conseller? A això, no m'està dient vosté que no i eixa és la trista realitat, malgrat, malgrat la dedicació magnífica dels professionals que estan treballant allí. Que jo també me sume a donar-los, per descomptat, les gràcies a la gent que està patint un desgast permanent, perquè es dóna compte que no té mitjans per a atendre, com seria raonable, les necessitats dels usuaris, perquè La Generalitat està dedicada a altres coses, en comptes d'atendre els lleugers, els severs i els profunds, que són, normalment, la gent a la qual se l'atén. se l'hauria d'atendre en tot. En fi, tota la cura, tot el

, per banda de La Generalitat, senyor conseller.

I jo no dubte de la bona voluntat de les persones mai, però si dubte del que són les propostes polítiques del seu partit i, en este cas, senyor conseller, faça-s'ho mirar perquè, a l'Ivadis, no s'està donant la quantitat de recursos i d'esforços que serien necessaris per a que això funcione.

I torne a dir: els proveïdors no cobren. Diga vosté que això no és de veres. No estan cobrant ni els dels taxis. Diga'm vosté que això no és de veres. És que tot això és real i tot això està passant.

Hi ha gent que està demanant-li una entrevista a vosté per a contar-li el que estan passant els seus fills i no els ha rebut, senyor conseller, i eixa gent també ha parlat amb mi. Està clar, senyor conseller? Perquè estan vivint, com els seus fills i filles, que no poden anar a un altre lloc perquè no hi ha, estant patint unes condicions de vida diàries terribles. I jo pense que vosté no voldria que això estiguera passant.

Aixina, senyor conseller, que, en comptes de destinar diners a altres coses, a fastos, realment mire el que està passant, perquè jo estic molt ben informada de com estan funcionant els centres. A la millor, a vosté no li ho conten, però, realment, hauria d'anar al dia a dia, no a fer-se la foto, eh? No a fer-se la foto el dia dels campaments. El que ha d'anar vosté és a vore el que mengen eixos xiquets i xiquetes tots els dies, eixes persones que estan ahí i que, a més, són de les més fràgils de la societat i hauríem de fer, entre tots, tots els esforços per a estar atesos. I a mi me consta que el professionals ho estan fent. El que no està fent-ho, senyor conseller, és ni la seua conselleria ni el govern valencià.

Gràcies.

El senyor president:

Moltes gràcies.

Senyor Torres.

El senyor Torres Salvador:

de Hacienda que aporte un crédito extraordinario para normalizar la situación de este instituto. Porque los propios representantes sindicales, en su reunión del día 26 de mayo de 2008, cuando se les anuncia que el nuevo centro de día de Carlet va a ser asumido por el Ivadis, lo primero que dicen. le preguntan al gerente y el director gerente dice que, a fecha de hoy, no se ha dotado del correspondiente crédito para el funcionamiento de ese centro y que están esperando recibirlo. Y la respuesta de las centrales sindicales en esa reunión es que manifiestan públicamente que es una grave irresponsabilidad abrir nuevos centros cuando ni siquiera hay dotación presupuestaria suficiente para mantener los que, en este momento, están funcionando.

El senyor president:

El senyor Torres Salvador:

El senyor president:

El senyor conseller de Benestar Social:

Moltes gràcies.

Senyora Marcos, mire, en la primera intervenció de vosté dia que no contractàvem a gent per a treballs substitutius. Quan li dic que s'han contractat 40. 721 jornals, aleshores, me diu que són pocs. Quan, adés, vosté dia que el problema era la qualitat dels productes, si li dic que això és intolerable, me diu que és el detergent.

Mire vosté. Vosté. jo he parlat en més famílies de l'Ivadis que vosté. Jo he visitat l'Ivadis i he visitat els campaments perquè és la meua obligació. I com és la meua obligació vaig amb foto i sense foto, i vaig quan crec oportú que he d'anar, i parle amb tot el món i no solament en uns d'un lloc determinat i en un moment determinat, que és el que vosté va fer i, a més, els tinguérem presents en l'últim acte que tinguérem en este ple. No fa falta anar a estudiar a Salamanca, si ací tot el poble és xicotet i ens coneixem tots.

Mire, senyor Torres, no me fique vosté ací el tema de la dependència per davant. No me fique vosté el tema de la dependència. L'Ivadis, l'Ivadis sol costa, com vosté bé sap, 21 milions d'euros de manteniment. En l'Ivadis n'hi han 550 persones, encara que són grans dependents, 600 persones en dependents moderats i 150 lleus.

Mire vosté, això, el conveni que el govern del senyor Zapatero vol fer en la Comunitat Valenciana, que encara no ha ficat damunt la taula ni l'esborrany d'enguany, solament vol conveniar i pagar 12,5 milions d'euros, per a tota la comunitat. I solament l'Ivadis, solament l'Ivadis en costa 21.

Mire, per cada euro que fica el govern valencià per a les persones majors i per a les dependents, el govern del senyor Zapatero en la dependència vol ficar el 0,15, vol dir, el 15%. Eixa vergonya és aixina. Vostés estan parlant dels grans esdeveniments, estan parlant de projectes de la Comunitat Valenciana, i dels jornals que se creen ahí, dels diners que poden deixar eixes iniciatives en el conjunt de la Comunitat Valenciana perquè pugam tindre diners i atendre els necessitats, d'això vostés no parlen. No enganyen més la Comunitat Valenciana.

El senyor president:

Moltes gràcies.

Anem a suspendre la comissió per a.

No, a favor de. per a despedir el senyor conseller i agrair la seua presència una volta més.

(Se suspén la reunió durant uns minuts)

Compareixença del conseller d'Immigració i Ciutadania, senyor Rafael Blasco Castany, per a explicar els criteris i les mesures recollides en el Pla d'immigració i convivència 2008-2011, sol·licitada pel Grup Parlamentari Esquerra Unida-Bloc-Verds-IR: Compromís (RE número 20. 395)

El senyor president:

La reunió és. tercer punt de l'ordre del dia, -i agraïsc la presència del senyor conseller- la compareixença del conseller d'Immigració i Ciutadania.

-señor José Camarasa, ¿le interesa el punto? - per a explicar els criteris i les mesures recollides en el Pla d'immigració i convivència 2008-2011, sol·licitada pel Grup Parlamentari Esquerra Unida-Bloc-Verds: Compromís.

Té la paraula el senyor conseller.

El senyor conseller d'Immigració i Ciutadania:

Moltes gràcies, senyor president.

Senyories.

El pla director d'immigració i convivència és una iniciativa de la Conselleria d'Immigració i Ciutadania destinada al conjunt dels ciutadans de la Comunitat Valenciana i, en especial, a les 838. 224 persones que conformen la població estrangera resident a la nostra comunitat, que ja suposa el 16,7% del total.

L'objectiu d'este pla és incidir a garantir la cohesió social i la igualtat en drets i deures entre les persones immigrants i els ciutadans de la Comunitat Valenciana per al manteniment d'una convivència en harmonia. Un pla que respon a l'increment constant de la població estrangera, que només en este últim any ha segut del 14,5%, com també respon a les demandes de la societat valenciana per afavorir la integració social.

És una iniciativa que implica a tots el departaments del Consell, a fi que en la comunitat coexistisquen les diverses ètnies, religions i cultures, sempre que això siga compatible amb el respecte i l'acceptació dels valors i principis del sistema constitucional espanyol i del nostre Estatut d'autonomia. El pla afavorix la integració en tots els aspectes, fins i tot, l'educatiu, on des d'un primer moment l'alumne immigrant forma part del sistema educatiu en les mateixes condicions que l'autòcton.

Este pla compta amb un total de 188 mesures destinades a donar resposta a la integració de les persones d'origen estranger que residixen a la nostra comunitat, i recull les competències de la Comunitat Valenciana en matèria d'immigració, d'acord amb el que assenyala el nostre Estatut d'autonomia, i fixa el marc futur d'ampliació competencial respecte de les autoritzacions d'arrelament i reagrupació familiar o la contractació de la destinació entre altres.

D'altra banda, i una cosa de màxima importància per a la seua eficàcia en l'execució, és l'alt grau de consens que es va obtindre en l'elaboració, ja que este pla director és fruit del diàleg amb els agents socials i s'ha redactat amb l'aportació de les entitats pertanyents al Fòrum Valencià de la Immigració i, a través de la Conselleria d'Immigració i Ciutadania, s'assegura la cooperació entre les distintes entitats públiques i privades.

Però, a més, i recalcant la importància de la reacció entre els distints actors que incidixen en l'àrea de la immigració, el Consell ha creat i impulsat una sèrie d'òrgans i instruments que reforcen i coordinen les polítiques i accions migratòries previstes en el pla, com són: el Fòrum Valencià de la Immigració, la Comissió Interdepartamental d'Immigració, l'Observatori de la Immigració, les agències de mediació per a la integració i la convivència social o les xarxes locals d'integració. Així mateix, col·labora amb entitats relacionades amb la immigració, com són les universitats de la Comunitat Valenciana, la fundació Ceimigra, associacions i diferents ONG. Són més de deu àrees d'actuació concretes per a impulsar la integració social, entre les quals destaquen l'acollida, educació, sanitat, ocupació, formació, habitatge, entre altres.

El pla recull moltes altres mesures concretes -n'assenyalaré algunes-, allotjaments temporals, assessorament jurídic i plans personalitzats, la introducció a l'idioma i al coneiximent de la nostra història o els nostres costums, la lluita contra la violència de gènere, la protecció del menor, programes de qualificació per a joves professionals majors de setze anys, prevenció de l'absentisme escolar o la col·laboració amb la xarxa de mediació valenciana de lloguer per a afavorir l'accés a l'habitatge.

El pla director també impulsa el codesenrotllament, és dir, actuacions de caràcter transnacional i interinstitucional, orientades a fomentar la implicació i la participació activa dels col·lectius d'immigrants amb major presència en la comunitat en el progrés dels seus països, com puga ser el retorn voluntari d'immigrants amb la inserció laboral o la posada en marxa de programes de formació i ocupació en el països d'origen.

De la mateixa manera, senyories, fa un especial èmfasi en la família, la infància i la joventut. Per això, un dels programes importants del pla és la sensibilització entre els menors sobre els aspectes positius d'una societat caracteritzada per la diversitat. D'esta manera s'impulsen accions per a la prevenció de conductes xenòfobes i racistes, fomentant entre els jóvens activitats culturals, d'oci a temps lliure, esportives, etcètera, dissenyades des de la perspectiva de la integració.

En l'àmbit laboral vol afavorir la participació dels empresaris i sindicats en l'orientació de polítiques d'ocupació per als immigrants. I, per això, a fi d'adaptar la mà d'obra estrangera a les noves demandes, el pla promourà cursos de formació laboral especialitzada en els sectors de major demanda o de difícil cobertura.

Finalment, en matèria educativa cal destacar l'increment i la potenciació del mediador de la diversitat cultural i el foment dels servicis de mediació en els centres. Es vol potenciar la integració de l'alumnat immigrant en el sistema educatiu i les iniciatives encaminades a facilitar l'accés dels mateixos estudiants als centres.

I, per a concloure, senyories, dir-los que este pla d'immigració i convivència, que té una previsibilitat des del 2008 al 2011, i que va ser aprovat pel Consell en el passat mes de juliol, té una sèrie de mesures encaminades fonamentalment a servir d'instrument de planificació de cara a l'aprovació pròxima de la llei d'integració dels immigrants en la Comunitat Valenciana dins, com he dit, del període que està previst per als quatre anys següents.

Moltes gràcies, president.

El senyor president:

Moltes gràcies.

Té la paraula la il·lustre diputada.

La senyora Marcos Martí:

Moltes gràcies, senyor president.

Gràcies per la seua compareixença, senyor conseller.

Mire vosté, tots sabem que hi hagué ací un primer pla valencià d'integració, del 2004 al 2007, que en principi se regia per tres principis: normalització dels serveis, cooperació i col·laboració social i integració. I, per això, es va posar en marxa alguna eina important, com era el Fòrum Valencià de la Immigració. I ara se mos anuncia un pla que s'ha aprovat en juliol, que és el segon pla director de la immigració del País Valencià.

Però igual que en estos moments nosaltres estem pendents que algú avalue quin va ser el resultat del primer pla i, a primera vista, la veritat és que una vegada superats els focs d'artifici d'eixe contracte d'integració que avui, vosté sap que la llei s'ha reduït a meres activitats de formació, tots sabem, per eixa avaluació que vosté no ha dut ací, però sí que han fet que els agents socials, que el pla 2004-2007 ha segut un fracàs. Ja el varen advertir en el seu moment les organitzacions socials que era un pla de propaganda, buit de contingut, i tot açò s'havia fet sense comptar amb la població immigrant i les seues associacions.

Ara, vosté porta un pla que diu que ha consensuat amb les organitzacions d'immigrants en determinades ONG, en organitzacions socials. Però, la veritat, senyor conseller, és que és un pla que, a més, que els números no quadren, és un pla que no té concrecions al voltant de quines són les actuacions concretes que es van a dur a terme.

Mire, senyor conseller, jo he fet un estudi dels números, d'eixos mateixa que vosté ha fet públics al llarg d'aquestos últims dies, i els números no em quadrem, no? De moment, no sabem ni a quants mos estem referint. Per exemple, en abril, el 2 d'abril d'aquest any mateixa, dia vosté que els immigrants que hi havia al País Valencià eren 732. 000. A hores d'ara, el 2 d'octubre, hui mateixa ha fet vosté, ha publicat una nota de premsa on diu que en són 838. 224. És a dir, 100. 000 immigrants més, en el termini de quatre mesos?

En abril dia vosté que anaven a destinar-se 1. 816 euros per immigrant, d'eixos que eren 732. 000. I ara diu vosté que va a destinar 665 euros per immigrant a l'any. En quatre mesos, la veritat és que les xifres, per una banda, els diners destinats s'han reduït a més de la meitat, però, per una altra banda, els immigrants han crescut en 100. 000, en quatre mesos.

Després, quan vosté parla del pressupost del pla també. el 10 del juny del 2008 dia vosté en el pla que se destinarien 6. 420 milions d'euros. Ara, avui mateixa, parla vosté de 5. 800, és a dir, molts milions d'euros menys. Fa dos anys el conseller d'Educació dia que gastava 3. 257 de mitjana per alumne immigrant, i això suposava 237 milions a l'any. Hores d'ara se parla ja de 472 milions any. Això vol dir que d'eixe pla quadriennal, dels 5. 800 milions es destinaran 2. 000 milions -en alguns moments diu vosté fins a 3. 000- a educació. Sanitat, diu vosté que se destinaran 3. 200 milions, i les xifres ja no quadren, eh? Si són 3. 000 a educació més altres quasi 3. 000 a sanitat, ja són més dels 5. 800 que vosté diu que se destinen al pla. Per tant, què mos queda?

En teoria, els diners que va vosté a destinar en este pla d'educació i la sanitat estan comptats ja en les conselleries, i estan comptats ja quan el govern diu que va a incrementar la despesa social. Però vosté el torna a comptar, és allò del pressupost caramel, eh? , agarra el caramel li canvia l'embolcall i el compta en un lloc, li canvia l'embolcall i el compta en un altre.

De fet, este pla. al final li queda a vosté, doncs, crec que són 41 milions d'euros per al quadrienni, si comptem que per a polítiques d'integració i acollida en té vosté 20,91; per accés a la vivenda, 12,6; per a polítiques de benestar, 5,7 i 4 milions per a les agències de mediació, per als AMICS sol. Molt aldarull per a un no res. Açò està passant com en les polítiques que feen referència a compromisos concrets. En el primer Pavace parlaven de 12 centres d'acollida. Quants se n'han fet? El del Grau? Punt. Ara en el Pavace, en estes coses que fan referència a la immigració, cap concreció perquè ningú els pille en falta, ni ningú els faça reclamacions.

Aleshores, jo estic disposada, perquè cal parlar d'un pla director per a la immigració en el País Valencià, però el que no pot ser és que vosté enganye els ciutadans. Quan va presentar este pla davant del fòrum social, del fòrum de la immigració, senyor conseller, les organitzacions amb més presència entre els immigrants, el que li han dit és, cortina de fum, una altra vegada més, i una enganyifa als ciutadans i a les ciutadanes. És a dir, s'està parlant de 6. 000 milions de pessetes que ja estan aportats en altres conselleries per a altres coses. I vosté realment no pot dir que té un pla que, a més, excedeix en molt els diners que vosté pot gestionar des de la seua conselleria.

Per tant, açò, quan vostés presenten els pressupostos de La Generalitat i diguen allò de la despesa social, jo ja li explicaré de nou a la ciutadania el que estan fent. Que és el mateix comptar-ho unes quantes vegades, i té. -en fi, senyor conseller, com li explicaria jo? - molt mal gust el que s'estiga enganyant els immigrants que, a més, en estos moments, vosté com jo sabem que de l'ocupació destruïda a tot l'estat, el 70% s'ha destruït al País Valencià, fonamentalment; això colpeja els ciutadans i ciutadanes que vénen d'altres països, perquè, a més, molta de l'ocupació destruïda és de la construcció, on molts immigrants estaven treballant ahí.

I, clar, vosté parla de la xarxa d'AMICS, no concretem, dien que anaven a ser més dels que érem i tampoc sabem quines i quantes van a ser, quan en teoria hauríem de ser les eines que haurien de ser capaços d'orientar els ciutadans que tenen més dificultats. I aplega el senyor Camps i diu: «Anem a buscar el

per abaixar les hipoteques a la gent amb més problemes. » Això també està en el seu pla, eh? Va ser la mateixa quantitat? Estan pensant en les mateixes coses?

Senyor conseller, jo crec que en estos moments. vosté crec que. -no sé si va ser ahir o fa uns dies- va fer unes declaracions diguent que el pla per a la immigració al País Valencià tenia menys diners i era més llarg que en cap lloc de l'estat. Però què compta per a dir això? Compta el que realment se va destinar com a mesures de la seua conselleria? O compta amb això que li està diguent que, a més a més, quan compta se'n passa dels diners que vosté diu que té per als quatre anys? Jo, senyor conseller, això me sembla.

Torne a dir, estem parlant de problemes greus, estem parlant d'una important incidència per a una població a la qual vosté, bé, quan va anunciar la llei i va anunciar el contracte d'integració i, clar, l'ha tingut que tirar arrere, i ara són cursets, cursets. Això també està dintre del pla d'igualtat? Està planificat ahí? Senyor conseller, és que això no es seriós. Jo entenc que vosté té una conselleria de poc calat polític i té vosté de fer grans declaracions, coses per a poder eixir mediàticament. Però, clar, hi han coses en les quals no es pot jugar. I jo crec que, en estos moments, vostés en tot açò el que estan intentant és, una vegada més, enganyar la ciutadania, perquè estan fent un pla sense avaluar l'anterior, sense proposar mesures concretes i, a més a més, parlant d'unes xifres, que és un embolic, que cada vegada diuen unes, però a més en termes tan. o siga, un pot tirar arrere les seues paraules, però com a mínim en un poquet de temps. Però és que en el termini de quatre mesos, cada dia diuen una xifra i, cada vegada, més grossa a vore si aixina cola. Clar, això és absolutament inassumible, senyor Blasco.

Jo crec, i torne a dir, estem disposats a parlar, perquè en la situació en la qual estem, en la pèrdua de determinats referents socials i en la situació de crisis grossíssima que estem patint, precisament, crec que és més necessari parlar de com integrar, de com fer multiculturalitat, de com evitar que hi hasca un rebuig i com assumir el que ha dit fa tres dies en Madrid, al final, el Fòrum Social i Mundial de la Immigració. Jo crec que eixes coses caldrà assumir-les, caldrà apostar per això, però, clar, amb propostes serioses, senyor conseller. I, jo crec que el pla, partint que no està avaluat i diguent que no té mesures concretes, vostés parlen: «188 mesures, 10 hores de funcionament. » Molt bé. Però, després, això com es tradueix, senyor conseller?

En estos moments, torne a dir, ni suport pressupostari ni mesures concretes i, per tant, falta de voluntat política d'actuacions concretes. I no ho dic jo, ho estan diguent organitzacions representatives en el món de la immigració.

Gràcies, senyor president.

El senyor president:

Moltes gràcies.

Algun grup vol fer ús de la paraula? Té la paraula el Grup Socialista.

El senyor Torres Salvador:

(so per interferència d'un telèfon mòbil)

(so d'un telèfon mòbil)

(so per interferència d'un telèfon mòbil)

El senyor president:

El senyor Torres Salvador:

El senyor president:

La senyora García Herrero:

El senyor president:

El senyor conseller d'Immigració i Ciutadania:

El senyor president:

La senyora Marcos Martí:

Moltes gràcies, senyor conseller.

A mi me sembla que vosté està tirant balons fora. Jo li he dit a vosté que els números no li quadren, continue dient-ho. Crec que vosté quan està plantejant que té 5. 800 o 6. 400 -depén dels dies- destinats al pla de la immigració, el que està fent és enganyar a algú, i, en este cas, enganyant la ciutadania perquè -reitere- vosté està comptant en eixe pla amb diners que no té. I sap vosté que no els té. I quan u diu una cosa que no correspon a la realitat, doncs, efectivament, està enganyant.

Si vosté per això, perquè jo estic denunciant això, diu que no tinc escrúpols, que utilitze la demagògia, que faig un menyspreu a la immigració, doncs, mire, jo no vaig a entrar en eixe parany, senyor conseller, primer, perquè a mi me mereixen el màxim respecte tots els col·lectius socials i, sobretot, sempre treballaré a favor dels més fràgils.

I per tant, me sap malament que quan estem en una situació tan complexa, en una situació tan complexa que, a més a més, la greu crisi que estem patint afectarà amb més profunditat eixos col·lectius amb més dificultats, que vosté diga que jo, que estic denunciat un fet objectiu, estic fent demagògia i no tinc escrúpols. vosté mateix. Jo no pense insultar-lo a vosté. Jo el que estic dient és que vosté està fent un pla i dient coses que no corresponen a la realitat, que està mentint i enganyant la societat valenciana i, sobretot, els col·lectius afectats.

Diu vosté que no he parlat mai del contracte d'integració. Jo, alguna vegada li portaré ací tots els reculls de premsa que recollien les seues paraules literals. El que passa és que és fàcil dir una cosa i, després, com les circumstàncies van canviat dir: «Jo això no ho vaig dir, sinó que ara estic dient una altra cosa. »

Jo no menyspree a ningú. Jo li estic dient -i la llei està ahí- que el que en el seu moment era un contracte d'immigració, d'integració -i així se'ls va plantejar, i vosté ho plantejà així en declaracions que estan en les hemeroteques, jo no les porte en la butxaca, però estan en les hemeroteques-, en estos moments seran cursos -jo no he dit cursets-, cursos de cultura, de llengua, etcètera, com correspon al que s'està fent, segons les directives europees, en altres països europeus, i, fins i tot, a l'estat espanyol. Jo això ho vaig dir i ho mantinc, senyor conseller. I hem tingut algun debat, a més en el plenari, per a parlar d'aquest contracte d'immigració.

Continue dient, senyor conseller, vosté se va oferir a tots els agents socials, en abril, que recolliria tot allò que estàvem proposant dintre del pla director d'immigració. I jo voldria saber si, efectivament, va fer cas al que en seu moment li digueren AVA-Asaja, Comissions, l'Institut Social Obrer. Tots els cossos que varen proposar les mesures concretes. Això en el pla? Jo no ho sé. I el mateix, continue reiterant-li que, quan u fa un pla, ha de fer l'avaluació de l'anterior. I vosté no ho ha fet. I ací no ens consta que haja fet vosté l'avaluació.

I, per tant, senyor conseller, jo mantinc totes les coses que he dit, que vosté ha donat uns números que no quadren, que no pot ser que els diners que es destinen a educació i a sanitat compten en este pla. Perquè, mire, en l'educació, ni en el pla Previ ni en el pla PASE, que ací no s'està dedicant res més que el voluntariat dels professors, dels centres públics o dependents de La Generalitat, però fonamentalment els públics perquè ahí n'hi ha una manera de posar els xiquets i les xiquets en els centres públics perquè els centres privats no volen atendre'ls, val? I en això no hi ha una ordre que regule la matriculació dels alumnes que permeta que es distribuïsquen per igual en els centres mantinguts amb fons públics. I no hi ha cap qüestió que faça real el que se van a destinar entre 2. 800 i 3. 000 milions d'euros a actuacions educatives adreçades directament als immigrants. Açò vosté ho dirà, estarà en el pla, però això no correspon a la realitat. I com no correspon a la realitat, és una falsedat. I quan u diu una falsedat, és una mentida. Si no li agradada, molt bé.

Jo li he dit que eixos són els números, eixes són les actuacions i això és el que vosté ha fet. Que vol vosté dir que ací hi ha una sèrie d'actuacions concretes de les quals podem parlar? Clar, però haurà vosté de reconéixer que dintre del pla hi ha quantitats pressupostades que no corresponen a la realitat.

I torne a dir. Estem parlant d'un fenomen absolutament sensible i que, a més, pot generar greus problemes, i vosté ho sap i vosté és conscient d'això. I, per tant, en estos casos, jo crec que l'actuació del govern ha de ser absolutament acurada i no fer cap falsedat que, al final, desvirtue, fins i tot, les possibilitats d'actuació de l'administració en un tema tan sensible com és la immigració i les conseqüències que es poden derivar de com colpejarà la crisi als col·lectius dels immigrants al País Valencià.

Gràcies.

El senyor president:

Moltes gràcies.

Senyor conseller.

El senyor conseller d'Immigració i Ciutadania:

Precisament, senyora Marcos, perquè estem parlant d'un tema tan sensible i que afecta les persones, és tan important no fer afirmacions tan irresponsables com les que vosté torna a insistir i a reiterar.

Si vosté no ha tingut l'oportunitat de dedicar-se a estudiar, a llegir, ací on està perfectament quantificat amb llums i taquígrafs, totes les quantitats, totes les mesures i totes les àrees, doncs, és un problema que vosté creu que ací improvisant sobre la marxa i fent quatre afirmacions demagògiques cobrix el seu expedient. I el cobrix i jo ho lamente, perquè podria cobrir-lo amb un poquet més seriositat i amb un poquet més de responsabilitat.

D'eixa forma, en ser un tema tan sensible com el que vosté diu, precisament en una comunitat com en esta, on hem crescut en un 370% la immigració i les persones estrangeres que han vingut en els últims huit anys a esta comunitat, on el nivell de convivència que tenim és un nivell molt més que notable, on l'harmonia entre la diversitat cultural i la forma d'integració de les persones ací està fent-se d'una forma raonable, precisament en eixe moment, quan a més colpeja una crisi econòmica com la que tenim, és quan eixe tipus d'afirmacions són les que servixen per a encendre alguns focs que, després, són difícils d'apagar. I creure's vosté que per fer eixes afirmacions, vosté també és del costat d'eixos col·lectius, que són molt vulnerables i són molt sensibles a estes coses, expressa -i li ho dic, senyora Glòria Marcos-, expressa el nivell de desconeixement, perquè no vull pensar una altra cosa per molt que vosté faça afirmacions reiterades d'estar intentant defensar eixos interessos.

No és eixe el camí, no és eixe el camí, senyora Marcos. Estem parlant d'un tema en què un necessita aproximar-los amb molta racionalitat, intentar discutir les coses perquè, efectivament, és molt probable que hi hagen algunes coses en què no coincidim en els enfocaments, però el que no es pot és marejar la qüestió i intentar posar sobre la taula qüestions que no són certes i que no responen a la veritat, perquè és així.

O siga, la política que s'està fent en esta comunitat és millorable, al voltant del fenomen de la immigració. Però, ninguna persona que estiga mitjanament assabentat de quina és la realitat socioeconòmica d'esta comunitat pot pensar que no s'estiga fent bé en termes generals.

Vosté ací diu: «És que les xifres, vosté algunes vegades diu. ». Mire, 838. 224 immigrants i estrangers és un cens oficial a data 1 de gener de 2008. Hui ja no és eixe, hui ja és un altre. Però la dada oficial és eixa.

Vosté pot dir: «És que no és veritat la quantitat pressupostària». A vosté li podrà agradar o no li podrà agradar, però enguany, en el curs escolar que ha començat, s'han inscrit més de 90. 000 xiquets i xiquetes immigrants i estrangers. Només l'any passat. Això ha costat 475 milions d'euros a la Generalitat valenciana.

Si vosté creu que eixa aportació no és un factor d'integració dels immigrants i dels estrangers en el context social, cultural, educatiu, de la Comunitat Valenciana, vosté està absolutament fora de joc del que hui s'entén per un factor d'integració.

Si vosté creu que gastar-se 780 milions d'euros en la sanitat estrictament per als immigrants i els estrangers, que això no és un factor d'integració de persones que vénen ací en unes condicions moltes d'elles molt doloroses, des del punt de vista del que són les polítiques de salut i l'atenció sanitària, i que comporta una despesa molt important per a La Generalitat, exclusivament per a La Generalitat, doncs, vosté no està, no està al corrent de per on van les polítiques d'integració hui en dia.

Si vosté me diu que jo he parlat del contracte, i fa vosté un seguiment de l'hemeroteca. Jo li torne a dir a vosté que això no és cert. Perquè jo sí que sé el que he dit. No sé el que vosté pensarà què és el que jo he dit. Però jo sí sé el que he dit, eh? I li ho dic molt clar, no he parlat del contracte d'immigració, que pel que s'ha vist vosté, en la seua afirmació, diu que està ja vigent en totes les parts d'Europa, eh?

Bé! , en molts països d'Europa, vosté diu. Bé, que les directives europees.

(algú parla sense micròfon),

que les directives europees arrepleguen contractes d'integració.

Bé, doncs escolte, li ho dic jo, li ho dic. En els països més avançats de la democràcia mundial, que solen estar en Europa, existixen, amb eixa denominació, contractes d'integració i contractes explícits d'integració, directives europees, expressions literals, convenis i contractes explícits d'integració. I Dinamarca ho fa d'una forma. Alemanya ho fa d'un altra manera. Holanda inclús no deixa entrar en el país sense que prèviament n'hi hasca fins a una entrevista a través de mecanismes informàtics on les persones, a més de pagar, eh? , han d'expressar un nivell de coneixement de l'idioma, etcètera, etcètera. I això passa en Suècia, en el Regne Unit, en França. , en molts països europeus. Precisament països a on les democràcies estan molt consolidades, i a on la defensa dels drets humans està, per suposat, molt més generalitzada que en alguns altres llocs.

Ací, eh? , doncs el que estem és intentant, davant d'un fracàs de política migratòria, com ha portat el govern socialista, com molt bé assenyalava la representant del Partit Popular en els últims anys, és intentar acomodar-mos, per la via racional, al que són directives europees; no a la

, com està passant ara en estos últims moments, gràcies a la política que està duent el govern del socialista, intentant, en l'últim moment, pujar-se'n al tren, probablement de les directives més dures que n'hi han en Europa, cosa que eixe criteri no l'acabem de compartir ni tan sols ací.

Però jo el que li he de dir a vosté és que, primera, vosté no s'ha llegit el que és el compromís d'integració, i és molt difícil poder a vosté contraargumentar-li quan vosté no s'ha llegit això. Té una ocasió, i jo a més li la brinde, i li ho dic sincerament, senyora Marcos. Ara dins de poques setmanes anem a entrar en el que va a ser el debat parlamentari de la Llei d'integració dels immigrants, a on un dels elements que s'introduïxen és eixe compromís d'integració. Si vosté creu que, inclús des del seu punt de vista, només fent cursets de valencià i de castellà li pareix poc, bé, almenys no s'opose. Perquè si li pareix que per a alguna cosa pot servir, doncs estic segur que vosté estarà disposada a recolzar-ho i a poder, inclús, si és factible, fins a millorar la redacció. Perquè vosté pot plantejar-se que li pareix poc o li pareix molt. Però si li pareix que és una cosa que puga servir-li a un immigrant només, que tinga una millor oportunitat de conéixer els dos idiomes oficials d'esta comunitat, i gràcies a eixe coneixement bàsic poder integrar-se de forma més fàcil i més ràpida en la societat valenciana, doncs és una cosa que vosté no té per què oposar-se, perquè jo crec que podem compartir eixe criteri.

Anem a tindre molt prompte oportunitat de veure si l'interés que tenim és treballar de forma conjunta per eixa política cap a eixe col·lectiu tan sensible de persones, o el que estem, o el que estem, senyora Marcos, és instal·lats en uns clixés i en unes idees preconcebudes, que li farem una mala raó, eh? , a l'objectiu que perseguim.

Jo li torne a dir a vosté, o siga, ací hi ha un pla, que a més ha sigut un pla debatut. Vosté me pregunta si és que l'Institut Social Obrer, m'ha paregut que m'ha dit, o Comissions. o UGT. Però si estan completament d'acord! Però si han participat en l'elaboració! Si mos han fet les propostes! Però si han participat més de cent associacions d'immigrants! Si fins algunes de les quals vosté ha citat, que són marginals en el moviment migratori, però respectabilíssimes, sense estar en el Fòrum de la Immigració, han sigut invitades, han pogut alçar-se i parlar i donar la seua opinió, i els hem recollit al lloc que enteníem que era vàlid per a millorar la proposta d'ací! ¿Com vosté diu que és que això, és que a uns sí i a uns altres no?

A vore, ¿quin interés ha de tindre el govern, en un fenomen tan humà, tan sensible com vosté molt bé acaba d'assenyalar, fer alguna cosa que anara en contra dels interessos d'eixes persones? ¿Quin interés ha de tindre el govern i els grups de l'oposició de, davant del fenomen de la immigració, compartir criteris, encara que en alguns estiguem en desacord, per a intentar fomentar la convivència i per a intentar fomentar la integració? Cap. Cap. Si és que açò no permet tindre un debat que tinga algun tipus de concessió, ni tan sols ideològica, en el que estem parlant!

I la prova esta que no ho té, és que en esta comunitat el problema no és eixe, senyora Marcos. El problema és que les 838. 224 persones que han vingut de totes les parts del món ací, no compten a l'hora del finançament dels servicis públics bàsics per part del govern socialista. Perquè ignora que en esta comunitat n'hi ha un milió de persones més, i mos continuen computant el cens de l'any 1998. Escolte! , eixe el vertader problema que mos hauria d'interessar ací. Eixa seria la preocupació que hauríem de buscar ací. Perquè si d'eixos set-cents i escaig milions d'euros exclosos de la Sanitat, o els 475 que li he dit jo a vosté de l'educació, i li podria dir el mateix en servicis socials, en vivenda, etcètera, etcètera, comptara amb la part proporcional que deuria tindre per part del Govern d'Espanya, doncs probablement podríem inclús fins a impulsar nous objectius en el que són les polítiques d'integració.

En qualsevol del casos, jo crec que hui és una oportunitat que espere que almenys pugam tindre la continuïtat en el que puga ser el debat exacte de les qüestions que figuren en este pla, que hem volgut inclús fer públic, imprimir-lo, editar-lo i repartir-lo a tots el que s'han interessat per ell.

N'hi hauran coses que seran millorables. N'hi hauran coses que a vosté, potser, no li quadraran els números, però jo li'ls aclariré. Perquè els números estan molt ben pensats, estan molt ben quadrats i estan molt ben pressupostats. Li ho dic jo, li ho dic jo, perquè si no jo no ho hauria posat.

Ara, si vosté interpreta que els 800 milions que van a la sanitat no han de computar en un pla d'integració d'immigrants i de convivència, doncs és el seu problema. Però això ja no passa ni en Corea del Nord, eh? Si vosté pensa que la despesa que va a educació, en una comunitat com esta, on n'hi han més de noranta mil xiquets i xiquetes, en la matrícula d'enguany no ha de comptar amb el que és la integració educativa i cultural, doncs, bé, doncs eixe és el seu problema. Però això ja no ho fan en ningun lloc.

Les despeses del govern de La Generalitat estan distribuïdes d'una forma transversal, com és el cas d'este pla. No és un pressupost que està exclusivament en la Conselleria d'Immigració i Ciutadania, perquè és un pla transversal. Per això està agrupat en 10 àrees, en 10 àrees, i en 188 mesures que estan distribuïdes en els distints departaments de La Generalitat. I per això des de la conselleria el que estem és coordinant i fiscalitzant i avaluant totes eixes mesures, en eixes àrees.

Escolte, que mos hàgem equivocat en alguna, que alguna, potser, no represente l'excel·lència del que algú puga entendre? , doncs estem disposats a vore-ho. I jo la invite, senyora Marcos, perquè crec que estem -i li ho torne a dir, amb paraules de vosté- davant d'un fenomen molt sensible, a on la condició humana és molt sensible i a on les persones estan passant-ho molt mal, específicament per la crisi econòmica en la qual estem. I crec que els grups parlamentaris i el govern -i jo els transmet l'opinió del govern- estem en l'obligació de fer un exercici, un exercici, de democràcia, de discussió civilitzada i procurar arribar a alguns acords.

Mire vosté, anem a tindre ara l'oportunitat del projecte de llei, però -li vaig a dir- en esta comunitat hem d'arribar, i arribarem, li ho avance, arribarem a un pacte valencià per la immigració, amb els principals agents econòmics i socials. No se queden vostés fora d'eixa oportunitat que va a donar-se ací, com en Espanya no tardarem molt en tindre un pacte d'estat sobre la immigració. Perquè el que no es pot fer és una política migratòria, sobre la qual té competències exclusives el Govern d'Espanya, sobre la qual té competències exclusives el Govern d'Espanya, i eixa política, sobre la qual el Govern d'Espanya té competències exclusives, no consensuar-la, no coordinar-la amb en les comunitats autònomes i amb els ajuntaments, que són els que atenen les polítiques socials dels immigrants i dels estrangers. Perquè, clar, ningun immigrant que arriba a Espanya se queda a la porta de la Moncloa ni de ningun ministeri; se queda a la porta d'un hospital, d'un ambulatori, d'una escola, d'un ajuntament o una comunitat autònoma.

Aleshores, jo crec que inclús que el gir -i perdona president, i acabe-, el gir que està imprimint el govern socialista -que jo el veig amb una certa confiança i esperança- crec que està fent possible apropar-mos a una posició conjunta amb la qual arribarem a acords i podrem consensuar la política d'immigració.

I un grup com el de vosté, senyora Glòria Marcos, i vosté mateixa, eh? , faça esforços per poder debatre, per poder mantindre la seua postura, però per a apropar-se, i també mosatros si fa falta, per fer concessions per al final, davant dels instruments que tenim, legislatius, en esta cambra, poder arribar a acords, que seran sempre beneficiosos i que, a més, exerciran de pedagogia davant de la ciutadania, davant d'una situació econòmica molt dolenta, que va a obrir fronts, que necessitem apagar-los abans que s'encenguen.

Moltes gràcies.

El senyor president:

Moltes gràcies, senyor conseller.

Conclou la sessió, i aprofitem per a despedir el conseller.

Gràcies a tots.

(S'alça la reunió a les 18 hores i 10 minuts)

