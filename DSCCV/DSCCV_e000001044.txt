Comissió d'Indústria i Comerç, Turisme i Noves Tecnologies realitzada el dia 4 de maig de 2018. Comença la reunió a les 10 hores i 49 minuts. Presideix el diputat senyor Víctor Garcia i Tomàs. Reunió número 27/I.

El senyor president:

Molt bon dia a les seues senyories.

Anem a donar començament a la reunió de la Comissió d'Indústria, Comerç, Turisme i Noves Tecnologies.

Li cedisc la paraula a la senyora secretària per a passar llista.

(La secretària passa llista per tal de comprovar si hi ha quòrum)

Una vegada hem passat llista i hem comprovat que hi ha quòrum, abans de començar ja amb l'ordre del dia, li done la paraula a la portaveu del Grup Parlamentari Compromís.

La senyora García Muñoz:

Estem encara acabant d'enllestir totes les transaccionals que hem de presentar a la comissió i demanem un recés de mitja hora per a poder acabar de conformar-ho tot i aportar-ho a la mesa.

El senyor president:

Bé. Entenem que per al millor funcionament de la comissió, després serà per a avançar temps, si els sembla a tots els grups i ja donada l'hora que és, quedem a les onze i mitja per a començar la comissió. Puntuals, d'acord?

Fem el recés.

(Se suspén la reunió durant uns minuts)

El senyor president:

Reprenem la reunió de la comissió, i donem també la benvinguda a tots els convidats que assistixen a esta.

I el primer punt de l'ordre del dia era la lectura i aprovació, si escau, de l'acta de la reunió anterior.

Alguna intervenció respecte de l'acta? No? La donem, doncs, aprovada per assentiment.

Projecte de llei, de La Generalitat, de gestió, modernització i promoció de les àrees industrials de la Comunitat Valenciana. Debat i votació (RE número 82. 351, BOC número 230)

El senyor president:

I passem, ara sí, al segon punt de l'ordre del dia, que és el debat i votació del Projecte de llei de La Generalitat de gestió, modernització i promoció de les àrees industrials de la Comunitat Valenciana.

Com ja havia parlat amb els diferents grups parlamentaris, van a tindre huit minuts per a la defensa de les esmenes i, després, si algun grup determina que vol utilitzar el vot en contra, tindrà també huit minuts. Si hi haguera més d'un grup que volguera exercir el torn en contra, ho faria el grup majoritari.

Dit açò, l'ordre per a les intervencions dels grups parlamentaris ha sigut estipulat pel número de l'ordenació de les esmenes. Per tant, començarà amb la defensa de les seues esmenes el diputat no adscrit, el senyor Rojo Sánchez. Té huit minuts per a la defensa de les seues esmenes. Pot començar quan vulga.

El senyor Rojo Sánchez:

El senyor president:

Moltes gràcies per la seua intervenció.

Bé, si cap grup utilitza el torn en contra, passem al següent grup parlamentari, que és Ciudadanos.

Té la paraula la senyora García per huit minuts.

La senyora García González:

Moltes gràcies, senyor president.

Sin embargo, vamos a rechazar de manera contundente aquellas cuyo objetivo se aleja de la libertad de asociación, de la representatividad que consideramos que necesita o que convierte las minorías en titulares de un poder de representación que ninguna mayoría les legitima. Tampoco las que aportan añadidos innecesarios al espíritu principal de esta ley.

El senyor president:

Moltes gràcies per la seua intervenció, senyora García.

Si no s'exercís el vot en contra, passem ara al següent grup parlamentari, que seria el Grup Parlamentari Socialista i Compromís, que han presentat esmenes conjuntes. Per a la defensa de les seues esmenes tenen huit minuts. Repartixen quatre i quatre? Per a la defensa de les esmenes també podran fer-ho quatre i quatre. (Remors)

Quatre o huit?

La senyora García Muñoz:

Moltes gràcies, senyor president.

Vaig a intentar en aquesta intervenció resumir un poc quin ha sigut el procés de negociació per tal d'aconseguir completar i complementar el contingut de la llei, que s'ha fet a través de les esmenes. També reiterar i agrair el treball generós de la resta de grups polítics a l'hora de negociar, com també de la mateixa conselleria a l'hora de treballar el contingut d'aquesta llei i de tots els grups i aquelles associacions que han tingut interés o que tenen interés en el desenvolupament de la mateixa perquè, efectivament, es tracta d'una llei que introduïx una innovació important dintre de l'àmbit de la regulació de les àrees industrials.

Fins ara no hi havia hagut cap llei ni hi ha cap llei. És la primera llei en l'àmbit autonòmic que es regula que posa de manifest, per una banda, la possibilitat d'establir figures de col·laboració publicoprivada per a la gestió dels polígons industrials. I per una altra banda, establix els criteris per tal que un municipi puga ordenar les seues àrees industrials i puguen tindre un model industrial de qualitat.

Efectivament, poder classificar les àrees en àrees industrials bàsiques, consolidades o avançades, la possibilitat que els municipis puguen fer de la indústria una estratègia territorial per al posicionament de les seues ciutats i municipis, doncs efectivament introduïx unes millores.

I introduïx un estàndard de qualitat que no se produïx en cap cas a nivell europeu, i que efectivament nosaltres entenem que sí que va a produir un posicionament d'avantatge i un posicionament estratègic favorable de cara al panorama industrial en Europa.

Dir que de les 153 esmenes que s'han presentat, hem treballat en agrupar 22 transaccions que al final han deixat vives 66 esmenes, de les quals els nostres grups van a recolzar 31. Per tant, de les 153 esmenes, s'ha de dir que al voltant d'una trentena seran les que el nostre grup votarà en contra; amb la qual cosa, també remarquem el caràcter conciliador, el caràcter de treball, de consens que s'ha tingut a l'hora de tramitar també aquesta llei, perquè efectivament en aquelles esmenes en què no ens hem pogut posar d'acord són les esmenes que efectivament afecten la mateixa idiosincràsia de la llei quant a la conformació d'eixa col·laboració publicoprivada, a través de les entitats de gestió.

Que efectivament nosaltres entenem que l'adscripció ha de ser obligatòria. N'hi ha altres grups que no ho entenen i, per tant, eixe és el principal punt de fricció. Però la resta efectivament s'ha arribat a un alt grau de consens, i amb la qual cosa cal agrair el treball de tots els que han col·laborat.

Quant a les 22 transaccions que s'han treballat, s'han treballat transaccions per a poder regular la figura de la mediació i introduir-la, de tal manera que la mediació que ha de ser efectivament voluntària, però siga una forma preponderant de treballar a l'hora de resoldre els problemes en les EGM.

També s'han treballat transaccions per a regular la participació, perquè les mateixes EGM també dialoguen amb els usuaris de les àrees industrials, per tal de resoldre les problemàtiques que puguen haver-hi associades.

També s'han fet transaccions per a fomentar la transparència, de tal manera que en el diàleg que s'establixca entre l'ajuntament i l'EGM hi haja garanties de transparència i d'accés a la informació per part dels mateixos membres de l'EGM, però també dels usuaris del polígon i del ciutadà.

En general, s'han treballat transaccions per a millorar el tema de la mobilitat en les àrees industrials, que era una de les principals preocupacions que tenien els agents socials quan vingueren a la fase de participació.

S'han treballat també esmenes per regular les escoletes infantils dintre de les àrees industrials avançades.

S'ha treballat esmenes per a introduir la figura també del municipi logístic estratègic, perquè no podem oblidar que, junt amb l'estratègia dels municipis industrials, està directament relacionada la logística. I per tant, hem d'unir la logística i la indústria a l'hora de promocionar el nostre territori.

I també s'ha treballat una gran esmena entre tots els grups parlamentaris per tal que un dels objectius que té aquesta llei, que és la conformació del mapa del sòl industrial valencià siga un mapa el més complet possible.

N'hi haurà informació en eixe mapa que serà la bàsica i l'obligatòria, la que s'haurà de desenvolupar per manament d'aquesta llei.

I també hi haurà la resta d'informació que els ajuntaments que estiguen implicats vullguen compartir amb el competent, que en este cas serà l'Ivace, puguen introduir-la dintre del mapa per tal que s'arreplegue la major informació possible respecte del sòl industrial en el País Valencià i de les condicions d'eixe sòl industrial, per tal que eixe mapa siga una vertadera eina de captació d'inversions, que és el que s'està buscant.

S'han treballat també transitòries amb la resta de grups, per tal de facilitar la classificació o la reclassificació del sòl industrial al voltant del sòl industrial, per introduir estàndards de qualitat, com poden ser l'augment de les zones verdes.

També per tindre una atenció especial front als propietaris o front als membres de les entitats de gestió, i poder permetre el vot ponderat d'aquestos.

I en definitiva, s'han treballat una sèrie d'esmenes transitòries que reforcen el contingut de la llei, que faciliten també l'operativa a l'hora de desenvolupar les mateixes classificacions de les àrees industrials i les mateixes entitats de gestió.

I per tant, entenem que amb tot el que s'ha treballat, el document que eixirà i que anirà al parlament per a la seua ratificació és una llei que serà útil, que tindrà una aplicació immediata i que en definitiva serà el punt de partida d'una política industrial que va a millorar totes i cadascuna de les àrees industrials del País Valencià.

Moltes gràcies.

El senyor president:

Moltes gràcies, senyora García.

Si n'hi ha algú que vol exercir el torn en contra.

Doncs, continuem amb el següent grup parlamentari, que és el Grup Parlamentari Popular, per a la defensa de les seues esmenes. Senyor Casanova, té huit minuts. Quan vulga.

El senyor Casanova Claramonte:

Molt bé, moltes gràcies, senyor president.

Pero lo que está claro es que la ley de pobreza energética, la ley de la vivienda, los decretos lingüísticos y esta ley son leyes que llevan ese sello de salir con observaciones esenciales, no cualesquiera, sino esenciales del Consell Jurídic Consultiu.

El senyor president:

Moltes gràcies, senyor Casanova.

Per a exercir el vot en contra? Té huit minuts la senyora Hernández.

La senyora Hernández Sánchez:

También es verdad -y lo hemos visto- que hay mucha controversia respecto a la interpretación por parte de juristas. El Consell Jurídic Consultiu emite este voto, pero es verdad -con dos votos particulares en contra- que su interpretación difiere porque esto no supone ni trasladarle competencias ni invadir competencias municipales porque en todo momento se deja claro en la ley que los ayuntamientos van a tener la potestad de definir en el convenio hasta dónde se obligan. Y yo creo que, además, hemos aceptado muchísimas de sus enmiendas en este sentido porque creemos que trabajar en esa dirección es la correcta para dejar muy claro cuáles son las obligaciones y las potestades que se les deja a los ayuntamientos.

El senyor president:

Moltes gràcies, senyora Hernández.

Ara, per al torn de rèpliques, té quatre minuts, senyor Casanova.

El senyor Casanova Claramonte:

El senyor president:

Per a torn també de rèplica, senyora Hernández, té quatre minuts.

La senyora Hernández Sánchez:

El senyor president:

Gràcies per la seua intervenció, senyora Hernández.

I per acabar amb el torn de defensa de les esmenes dels grups parlamentaris, acaba el Grup Parlamentari Podem.

Senyor Almería, té huit minuts.

El senyor Almería Serrano:

Moltes gràcies, president.

De bestreta, vull agrair el grau de col·laboració dels grups parlamentaris per intentar arribar a esmenes d'aproximació que crec que han millorat substantivament el text.

Crec que estem davant d'una norma clau per a un dels objectius d'esta legislatura i és el canvi del model econòmic del País Valencià, que, des del nostre punt de vista, passa per la recuperació del sector industrial i per l'impacte que açò pot tindre tant en el creixement econòmic com en la recuperació dels nivells òptims d'ocupació.

Crec que la gestió i la promoció del sòl està. Està la base d'esta recuperació del sector industrial i els objectius continguts en esta norma via la classificació del sòl, l'increment de la qualitat del sòl industrial i, sobretot, l'articulat mecanisme de promoció i comercialització i d'informació crec que són instruments importants per a la recuperació del sector industrial.

No cal recordar que estem davant d'un projecte pioner i moltes vegades el que va davant té més riscs de cometre errades que, en principi, més enllà de la diferència d'opinions, hauran de tindre alguna resolució, tant de tipus pràctic en algunes coses com de tipus jurídic en altres, que crec que ningú està en disposició d'assegurar si va a passar una cosa o passar una altra.

També és de destacar en este procés la implicació de la societat civil, que s'ha manifestat en la seua llibertat, en la seua diversitat per aportar les seues opinions sobre el projecte de llei i crec que eixe és un model que hauria de contemplar-se com el desitjat en esta cambra.

Sobre l'adscripció obligatòria, que és un dels temes centrals d'este projecte de llei, pràcticament s'ha dit tot. És a dir, el dictamen del Consell Jurídic Consultiu, observacions essencials que posen objeccions, però que també el que diuen és que caldrà justificar correctament o fer un esforç de justificació en el que altres opinions discrepants. He de citar, fonamentalment, l'opinió del senyor Garrido, exmembre del Consell Jurídic Consultiu, que va ser molt clar i molt rotund en les jornades que vam fer a la cambra, i que va concloure que les entitats de gestió tenen una clara funció social, que ni infringixen drets fonamentals ni el dret de propietat i conclou que no infringix el dret d'associació.

Òbviament conté mirar que hi haurà un recurs d'inconstitucionalitat. Això és marca de la casa també. Al final, per ahí haurà de donar l'encaix legislatiu que garantisca el futur o el no futur d'esta norma.

Hem recolzat des de les nostres esmenes i també en les esmenes de transacció aspectes que fan referència, per una banda, a la col·laboració publicoprivada com una col·laboració especialitzada de caràcter instrumental que tinga impacte i done importància als models de governança tan importants en este tipus de col·laboracions, que afavorisca la proximitat i el control del propòsit de l'instrument i intente garantir que eixe instrument siga creador de sinergies i economies d'escala. Però que, per altra banda, no elimine per exclusió la possibilitat que esta prestació de serveis puga ser d'iniciativa pública.

Hi ha aspectes que s'han inclòs per a millorar l'exposició de motius amb l'objecte d'eixa justificació de la funció social de les entitats de gestió, que ens pot dur a reforçar el criteri que no infringixen el dret d'associació. Hem donat suport a totes aquelles esmenes que van adreçades a incrementar la qualitat dels serveis i la ponderació en les dotacions que hi ha dins de cada categoria de sòl. Hem donat suport també a aquelles esmenes que intenten fomentar les connexions logístiques i afavorir la mobilitat. També la transparència i l'accés a la informació, un tema clau per a la promoció comercial del sòl. Com no, també el foment de la participació. I, finalment, també hem inclòs en les nostres esmenes i hem intentat sempre tindre en compte que, al final, esta norma necessitarà un poquet de pressió de la mateixa norma mitjançant l'articulació dels terminis corresponents per al desenvolupament reglamentari i per a la implantació de la mateixa llei.

Entenem que és una norma clau, és una norma necessària, que estem segurs que tindrà encaix legislatiu i que, al final, el que tots esperem és que contribuïsca i siga d'un gran impacte per al canvi del model econòmic que és el propòsit últim que crec que tots volem.

Moltes gràcies.

El senyor president:

Molt bé. Moltes gràcies, senyor Almería.

Doncs, si no s'exercís el vot en contra, farem un breu recés perquè vinguen els portaveus dels diferents grups parlamentaris a entregar les còpies de les esmenes d'aproximació i per a fer també ja les agrupacions per a passar de seguida a les votacions.

(Se suspén la reunió durant uns minuts)

El senyor president:

Molt bé. Doncs ara sí, reprenem ja la comissió. Ens havíem quedat ja per a votar totes les esmenes. Les seues senyories ja tenen les aproximacions. Per tant, anem a començar amb la votació de les aproximacions. Aniré anomenant les aproximacions numerades tal com estan i després ja passarem a la resta de les esmenes, que hi ha que estan en blocs i hi ha que estan separades o individuals.

Per tant, votem l'aproximació número 1. Vots a favor? Unanimitat.

Aproximació número 2. Vots a favor? 13 vots a favor. Abstencions? Vots en contra? 2 vots en contra.

Aproximació número 3. Vots a favor? Unanimitat.

Aproximació número 4. Vots a favor? Unanimitat.

Aproximació número 5. Vots a favor? 10 vots a favor. Abstencions? Vots en contra? 5 vots en contra.

Aproximació número 6. Vots a favor? 13. Abstencions? Vots en contra? 2 vots en contra.

Aproximació número 7. Vots a favor? 10 vots a favor. Vots en contra? 5 vots en contra.

Aproximació número 8. Vots a favor? 13 vots a favor. Abstencions? Vots en contra? 2 vots en contra.

Aproximació número 9. Vots a favor? 13 vots a favor. Vots en contra? 2 vots en contra.

Aproximació número 10. Vots a favor? Unanimitat.

Aproximació número 11. Vots a favor? 13 vots a favor. Vots en contra? 2.

Aproximació número 12. Vots a favor? Sí, perdona, senyora García? (Remors) Aproximació número 12. Vots a favor? 13 vots a favor. Vots en contra? Abstencions? 2 abstencions.

Aproximació número 13. Vots a favor? Unanimitat.

Aproximació número 14. Vots a favor? 10 vots a favor. Vots en contra? 5.

Aproximació número 15. Vots a favor? 10 vots a favor. Vots en contra? 5 vots en contra.

Aproximació número 16. Vots a favor? Unanimitat.

Aproximació número 17. Vots a favor? Unanimitat.

Aproximació número 18. Vots a favor? (Remors) La 16, unanimitat. I la 17, també, unanimitat.

Passem a l'aproximació número 18. Vots a favor? Unanimitat.

Aproximació número 19. Vots a favor? 10 vots a favor. Vots en contra? 5 vots en contra.

Aproximació número 20. Vots a favor? Unanimitat.

Aproximació número 21. Vots a favor? 10 vots a favor. Vots en contra?

Aproximació número 22. Vots a favor? 8 vots a favor. Vots en contra? 7.

I l'aproximació número 23. Vots a favor? Unanimitat.

S'han aprovat totes les esmenes d'aproximació i ara comencem amb el primer bloc d'esmenes del diputat no adscrit.

El primer bloc són les esmenes número 4, 7, 17, 46, 51, 53, 54, 56, 57, 74 i 75. (Remors) Passem, doncs, a votar este bloc. Vots a favor? Unanimitat.

El següent bloc està conformat per les esmenes 1, 13, 16, 22, 25, 48, 108, 113 i 123. (Algú diu: «No pot ser. ») Traiem fora la 108. I l'altra 113 i 123. Sí. Passem a votar. Vots a favor? 7 vots a favor. Vots en contra? (Remors) Heu votat a favor i en contra. En contra? Repetim la votació. Vots a favor? 2 vots a favor. Vots en contra? 13 vots en contra. (Remors) Estem repetint la votació. És que el PP havia votat a favor i en contra.

Passem ara a votar l'esmena 108 que l'havíem tret d'este bloc. Vots a favor? De la 108. Abstencions? Vots en contra? 15 vots en contra.

Ara votem l'esmena número 21. Vots a favor? Abstencions? 7 abstencions. Vots en contra? 8 vots en contra.

Esmena número 124. Vots a favor? 7 vots a favor. Vots en contra? 8 vots en contra.

Esmena número 23. Vots a favor? 10 vots a favor. Vots en contra? 5 vots en contra.

Ara és el següent bloc d'esmenes, que són les esmenes 5, 94 i 117. (Algú diu: «La 5, ¿la podemos sacar? ») Sí. Doncs, votem la 5. Vots a favor? 13 vots a favor. Vots en contra? Abstencions? 2 abstencions.

I ara passaríem a la 94 i la 117. Vots a favor? 13 vots a favor. Vots en contra? 2.

La següent esmena és la número 24. Vots a favor? Vots en contra? 13 vots en contra. Abstencions? 2 abstencions.

I ara, per últim, de les esmenes del diputat no adscrit, el bloc format per l'esmena 26, 58, 82, 108, 110, 111 i 116. (Algú diu: «La 108 ya la habíamos votado. Sin embargo, se me ha quedado la 72. Puede ser un error mío, como que no está votada. ») Está transaccionada en l'aproximació número 13.

La 108, que ja està votada, la traiem del bloc. Vots a favor? Vots en contra? 15 vots en contra.

Passem ara a les esmenes del Grup Parlamentari Ciudadanos. El primer bloc estaria conformat per les esmenes 2, 55, 119 i 130. Vots a favor? 7 vots a favor. Vots en contra? 8 vots en contra.

I el segon bloc format per les esmenes 27, 47 i 129. Vots a favor? 2 vots a favor. Vots en contra? 13.

Passem ara al bloc d'esmenes dels Grups Parlamentaris Socialista i Compromís. Són tres esmenes separades. Passem a votar primer l'esmena número 18. Vots a favor? 13 vots a favor. Vots en contra? Abstencions? 2 abstencions.

Esmena número 70. Vots a favor? 8 vots a favor. Vots en contra? 5 vots en contra. Abstencions? 2.

I esmena número 41. Vots a favor? 13 vots a favor. Abstencions? Vots en contra? 2 vots en contra. (Remors) Aproximació 12.

Anem ara a les esmenes del Grup Parlamentari Popular. Anem una a una. Per tant, esmena número 6. Vots a favor? (Remors) No, que les de Podem són les últimes. Anem en el mateix ordre en el qual s'han ordenat també les intervencions. D'acord?

Comencem amb l'esmena número 6. Vots a favor? 13 vots a favor. Vots en contra? Abstencions? 2.

Esmena número 10. Vots a favor? 7. Vots en contra? 8.

Esmena número 14. Vots a favor? 7. Vots en contra? 8.

Esmena número 15. Vots a favor? 7. Vots en contra? 8.

Esmena número 28. Vots a favor? 5. Vots en contra? 8. Abstencions? 2.

Esmena número 30. Vots a favor? 7. Vots en contra? 8.

Esmena número 35. Vots a favor? 13 vots a favor. Abstencions? 2.

Esmena número 38. Vots a favor? 7. Vots en contra? 8.

Esmena número 39. Vots a favor? 7. Vots en contra? 8.

Esmena número 40. Vots a favor? 5. Vots en contra? 8. Abstencions? 2.

Esmena número 42. Vots a favor? 7 vots a favor. Vots en contra? 8.

Esmena número 43. Vots a favor? 5. Vots en contra? 8. Abstencions? 2.

Esmena número 44. Vots a favor? 5. Vots en contra? 8. Abstencions? 2.

Esmena número 49. Vots a favor? 5. Vots en contra? 10.

Esmena número 50. Vots a favor? 7 vots a favor. Vots en contra? 8.

Esmena número 59. Vots a favor? 7. Vots en contra? 8.

Esmena número 60. Vots a favor? 13. Vots en contra? Abstencions? 2.

Passem ara a l'esmena número 68. Vots a favor? 7. Vots en contra? 8.

Esmena número 78. Vots a favor? 13. Vots en contra? 2.

Esmena número 79. Vots a favor? 5. Vots en contra? 10.

Esmena número 81. Vots a favor? 13. Vots en contra? 2.

Esmena número 83. Vots a favor? 13. Vots en contra? 2.

Passem ara a l'esmena número 109. Vots a favor? 5. Vots en contra? 10.

Esmena número 112. Vots a favor? 7. Vots en contra? 8.

Esmena 114. Vots a favor? 5. Vots en contra? 10.

Esmena 115. Vots a favor? 5. Vots en contra? 10.

Esmena número 118. Vots a favor? Vots en contra? 8.

Esmena 120. Vots a favor? 5. Vots en contra? 10.

Esmena 136. Vots a favor? Unanimitat.

Esmena 137. Vots a favor? 13. Vots en contra? 2.

Esmena número 138. Vots a favor? Unanimitat.

Esmena 141. Vots a favor? 7. Vots en contra? 8.

Esmena 142. Vots a favor? 7. Vots en contra? 8.

Esmena 143. Vots a favor? Unanimitat.

Esmena 144. Vots a favor? 7. Vots en contra? 8.

Esmena 145. Vots a favor? Unanimitat.

Esmena 147. Vots a favor? 7. Vots en contra? 8.

Esmena 148. Vots a favor? 7. Vots en contra? 8.

Esmena 149. Vots a favor? 7. Vots en contra? 8.

Esmena 150. Vots a favor? 7. Vots en contra? 8.

Esmena 151. Vots a favor? 7. Vots en contra? 8.

Esmena 152. Vots a favor? 7. Vots en contra? 8.

I l'última, l'esmena 153. Vots a favor? 7. Vots en contra? 8.

I passem a l'últim bloc d'esmenes del Grup Parlamentari Podemos-Podem. Són tres esmenes per separat.

Per tant, passem primer a la 135. Vots a favor? 13. Abstencions? Vots en contra? 2.

Esmena 71. Vots a favor? 2. Vots en contra? 13.

Passem ara a l'articulat que hem d'anar també un a un. Per tant. (Remors) A vore, senyories, un a un estan ordenats. L'articulat l'hem de votar un a un.

El senyor lletrat:

El senyor president:

Li concedim un minut i les agrupem.

(Se suspén la reunió durant uns minuts)

El senyor president:

Ha sigut un minut ràpid. (El president i el lletrat parlen entre ells) (S'interromp la gravació)

Si les seues senyories estan ja preparades, passem a votar ja l'articulat del projecte de llei.

En el primer bloc seria l'article 1, 2, 6, 8, 9, 10, 12, 14, 17, 18, 19, 20, 23, 24, 25, 26, 27, 28, 29, 30, 33, 34, 35, 36, 37, 38, 42, 43, la disposició addicional 1, la disposició addicional segona, la disposició addicional tercera, disposició addicional quarta, disposició addicional cinquena, disposició addicional sisena, disposició final primera, disposició final segona i disposició final tercera. Vots a favor? 13 vots a favor. Vots en contra? Abstencions? 2 abstencions.

Següent bloc d'articulat, seria els articles 5, 7, 11, 13, 15, 16, 21, 22, 31, 32, 37, 40 i 41. Vots a favor? 8 vots a favor. Vots en contra? 5. Abstencions? 2.

Ara anem als articles tercer, quart i 39 i la disposició addicional setena. Vots a favor? 8. Vots en contra? Abstencions? 7.

Ara anem a votar l'exposició de motius. Vots a favor? 8 vots a favor. Vots en contra? 5. Abstencions? 2.

I anem a votar el títol del projecte de llei. Vots a favor? 8. Vots en contra? Abstencions? 7.

Designació del membre de la comissió que ha de presentar davant del ple el dictamen de la comissió sobre el Projecte de llei, de La Generalitat, de gestió, modernització i promoció de les àrees industrials de la Comunitat Valenciana (RE número 82. 351, BOC número 230)

El senyor president:

Passem ara al tercer punt de l'ordre del dia, que és la designació del membre de la comissió que ha de presentar davant del ple el dictamen de la comissió sobre el Projecte de llei de La Generalitat de gestió, modernització i promoció de les àrees industrials de la Comunitat Valenciana.

Bé, hi ha consens perquè siga el president de la comissió. Sí? No hi ha cap en contra? Doncs s'assigna al president de la comissió.

Els recorde que reprendrem la reunió el dimarts dia 8 per al projecte de llei de turisme.

Moltes gràcies pel seu treball i que tinguen un bon cap de setmana.

(Se suspén la reunió a les 13 hores i 21 minuts)

