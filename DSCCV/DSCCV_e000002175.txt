Comissió de Coordinació, Organització i Règim de les Institucions de La Generalitat realitzada el dia 21 de novembre de 2007. Comença la reunió a les 11 hores i 6 minuts. Presideix el diputat senyor Rafael Maluenda Verdú. Reunió número 3/i II.

Proposició no de llei sobre el traspàs a La Generalitat de la propietat i titularitat del monument nacional del castell de Sagunt, presentada pel Grup Parlamentari Esquerra Unida-Bloc-Verds-IR: Compromís (RE número 2. 175, BOC número 17)

El senyor president:

Es reprén la sessió.

En primer lloc, pregue a les seues senyories, les que no estiguen adscrites a esta comissió i substituïsquen a alguna altra senyoria, que tinguen l'amabilitat de notificar-ho perquè conste en l'acta de la sessió.

Repetisc, pregue a les seues senyories, les que no estiguen adscrites a esta comissió i substituïsquen a algú, que ho diguen perquè quede constància.

El senyor Cortes Llopis:

El senyor president:

Senyor Cortes, senyor Cortes.

El senyor Cortes Llopis:

El senyor president:

La senyora Franco Aliaga:

El senyor president:

La senyora Franco Aliaga:

(Un diputat diu: «Olano, Marí Olano, José Marí Olano. )

El senyor president:

D'acord, moltíssimes gràcies.

Bé. La presidència i la mesa volen notificar a les seues senyories les incidències que hi han en l'ordre del dia.

La pregunta 11/07, que ja sabíem que no podria ser substanciada per problema d'agenda del vicepresident, però la Mesa de la comissió la va consignar en la comissió per a no perjudicar la diputada formulant, ja que ara el nou reglament exigix que s'incloguen en el ple. Per tant, queda viva per a una nova convocatòria.

Quant al punt 7 -presa en consideració de la proposició no de llei sobre la regularització dels mecanismes de salvaguarda dels refugis, edificis militars i la resta de deixalles de la República i la Guerra Civil, presentada pel Grup Parlamentari Esquerra Unida-Bloc-Verds-IR: Compromís, registre d'entrada 2. 822-­, ahir en la Junta de Síndics, a petició del grup proponent, se va acordar per unanimitat que s'incloguera com a punt 4 de l'ordre del dia del proper ple, el ple de la setmana pròxima.

Per tant, la presidència, perquè això puga ser efectiu, perquè si no hauria de substanciar-se la que aquí està en l'ordre del dia i decauria la que està en el ple, proposa a les seues senyories l'alteració de l'ordre del dia perquè desaparega d'esta relació el punt 7 al qual m'he referit.

Vots a favor d'esta modificació de l'ordre del dia?

No, no, perquè desaparega d'eixe ordre del dia. El pleno, las competencias no son nuestras, son de la Junta de Portavoces.

Repetim la votació. Vots a favor de la modificació? Gràcies. Per unanimitat. Moltes gràcies.

Per tant, només queden vius en este moment el punt 5 i el punt 6.

El senyor president:

Punt 5: presa en consideració de la proposició no de llei sobre el traspàs a La Generalitat de la propietat i titularitat del monument nacional del castell de Sagunt, presentada pel Grup Parlamentari Compromís.

Per a la seua defensa, el senyor Morera té la paraula.

El senyor Morera Català:

Moltes gràcies.

Què tinc, quinze minuts?

El senyor president:

El senyor Morera Català:

Moltes gràcies, senyor president.

Jo crec que la proposició no de llei s'explica per ella mateixa. Jo crec que hui podem estes Corts fer història aprovant una decisió important sobre un dels monuments més importants que tenim els valencians com és el castell de Sagunt.

En eixe sentit, jo vinc a la comissió amb voluntat que tots pugam eixir amb un vot majoritari i afirmatiu per aconseguir el traspàs i la titularitat d'un dels monuments que figuren en la història i que ha sigut cabdal en la història no sols del nostre poble en la seua època, sinó de la humanitat.

Hem de recordar que ací va ser on Anníbal, en la II Guerra Púnica, va ocupar la població de Sagunt per declarar-se de romans.

I, per tant, entenem que més enllà d'una reivindicació historicista, és una reivindicació necessària i útil per a la ciutat, per a eixa gran ciutat de Sagunt, perquè a banda de ser un element que pot ser dinamitzador de la seua cultura, és una peça clau per al seu turisme, per al seu medi ambient i per a les possibilitats d'una ciutat com Sagunt, que pot fer d'un atractiu importantíssim com el castell un dels elements fonamentals.

Esta proposició no de llei està fonamentada també en la desídia i el desinterés per part del govern central i -per què no dir-ho? - del govern autonòmic en els anys que portem de democràcia.

Hem de recordar que amb els governs centrals de la UCD i sent govern autonòmic del PSOE no es va fer res; que sent el govern autonòmic en l'any 1983 del PSOE i govern central del PSOE no es va fer res; que sent govern central el senyor Aznar del PP i govern autonòmic el senyor Zaplana, no es va fer res, i que en l'actual situació d'un govern central i un govern autonòmic de PSOE i PP, entenem que es podria començar a fer alguna cosa.

No entenem com se gasten tantes energies a fer dels nostres interessos qüestió buida i sense oportunitat. I amb això entenem que tenim hui una oportunitat magnífica per demostrar al poble valencià que estem per defendre els seus interessos, i un signe de la nostra autonomia és portar tots els patrimonis i que siguen titularitat de La Generalitat.

Evidentment, no ho volem de qualsevol manera, i per això el segon punt de la proposició no de llei és que, evidentment, el govern central dedique una assignació pressupostària digna i periòdica per a garantir el seu manteniment, així com en tot el patrimoni històric valencià de propietat estatal.

Per què plantegem esta proposta? Perquè ens va alegrar. , jo crec que va alegrar a molta gent eixes paraules del president Camps que en la seua investidura va dir el següent. Jo crec que els diputats del Partit Popular comprendran la necessitat que el president va marcar una línia i, per tant, crec que serà convenient seguir-la. El president Camps va dir en el debat d'investidura que «un dels seus objectius és posar en valor tot el ric llegat patrimonial i cultural que ens ve dels nostres avantpassats i recuperar-ho, i conservar-ho tant per al nostre goig com per a les generacions posteriors. És fer de la cultura una inesgotable font de creativitat i de permanent ambaixada de la nostra terra, així com el coneixement de les creacions i la realitat artística d'altres pobles». Jo crec que el president Camps estava pensant en eixe moment en el castell de Sagunt.

I, per tant, entenc que el Grup Popular no tindrà ningun problema en un dels elements tan importants de la nostra identitat com és el castell de Sagunt, exigir i demanar al govern central que ens cedisca, que ens done la titularitat d'un bé patrimonial històric singular, importantíssim, com el castell de Sagunt. Crec que no n'hi haurà cap problema.

He intentat buscar una via d'acord. El Partit Popular ha presentat una esmena, que planteja «acelerar la redacción y aprobación.

El senyor president:

Senyor Morera, pregue faça la defensa de la seua iniciativa, perquè l'esmena, mentres que el Grup Parlamentari Popular no la defense, no existix com a tal. Després ja tindrà torn per a manifestar el seu criteri respecte de l'esmena.

El senyor Morera Català:

El senyor president:

Moltes gràcies.

El senyor Morera Català:

Bé. En tot cas, dir que hi ha un Pla director del castell de Sagunt que no s'aplica. I el problema és el de sempre, el que tenim en tants àmbits de la nostra realitat, ja siga econòmica, social, ambiental. i és que no n'hi ha un duro, no tenim un duro.

Tenim un govern de La Generalitat hipotecat. Si fóra una empresa ja hauria fet fallida. I, per tant, si no se vol assumir la titularitat per qüestions econòmiques, exigim al govern central la reivindicació d'allò que ens pertoca. Altres comunitats autònomes ho han fet i ho han fet bé. No sé per què mosatros hem de ser menys que altres comunitats autònomes, no sé per què nosaltres no hem d'exigir el deute històric sobre les competències que tenim transferides i, per tant, ocupar-nos d'allò que és nostre.

Podem fer de Sagunt i de la seua ciutat un. comptar amb un element que en estos moments, per la desídia de les administracions, ha estat sense poder ser utilitzat.

I, per tant, jo reclame d'estes Corts que s'encete el procés per aconseguir la titularitat d'un bé importantíssim i un símbol de la nostra autonomia.

No em puc creure que no se puga votar a favor d'esta iniciativa. I, per tant, jo demane un vot favorable, un vot positiu, perquè el govern valencià inste el govern central a transferir-nos la titularitat del monument nacional del castell de Sagunt.

I això és tot. Després si cal fer debat, el farem.

El senyor president:

Moltes gràcies, senyor Morera.

A esta proposició no de llei s'ha presentat una esmena, registre d'entrada 5. 096, del Grup Parlamentari Popular.

Per a la seua defensa, té la paraula el senyor Ferraro.

El senyor Ferraro Sebastiá:

Senyor president.

Senyores i senyors diputats.

Bon dia a tots.

Passe a presentar l'esmena a esta proposició no de llei. I començaré dient que Sagunt és un dels municipis de la Comunitat Valenciana amb major patrimoni històric. I no sols parle del número de monuments, sinó de les èpoques representades per ells. Així tenim patrimoni iberoromà, medieval, contemporani i de l'època industrial.

Per part de la Conselleria de Cultura, a través de la seua Direcció General de Patrimoni, s'ha intervingut en actuacions puntuals en els últims anys. Així s'impulsà la redacció del Pla director del castell, que va ser aprovat en l'any 2002 i que es modificà posteriorment perquè s'adaptara l'accés per l'entrada nord, a fi que els visitants accediren a través de la ciutat.

Es va finançar també la redacció del projecte del centre d'acollida i també es varen sufragar les excavacions del cementeri jueu.

Per part de la conselleria es va restaurar, igualment, la Casa del Mestre Peña amb una inversió d'un milió i mig d'euros, sense comptar les gestions per aconseguir del ministeri la cessió d'obres propietat d'ell i que pertanyien a l'antic Museu Arqueològic de Sagunt.

Igualment es van restaurar els relleus policromats de l'església de Santa Maria, s'amplià la protecció del Grau Vell cap al nord perquè tinguera el caràcter de bé d'interés cultural, donant-li una major àrea de protecció. També s'han digitalitzat les 50. 000 fotografies trobades sobre la història de la siderúrgia.

Queda molt de patrimoni històric per restaurar en la capital del Camp de Morvedre, que en realitat ha patit anys d'absolut abandó -és cert-, com ho demostra l'estat en què es troba el castell de Sagunt, objecte de la proposició no de llei que hui estem debatent en esta comissió.

, Morvedre, van anomenar l'antiga Arse o Saguntum a partir de la dominació àrab. El seu castell preromà és tan antic que el seu origen es perd en la nebulosa dels temps. El castell de Sagunt, per un costat, i el de Saetabis o Xàtiva pel sud, van ser sempre l'antemural de la ciutat de València. Celtibèrics, fenicis, edetans, romans, visigots i altres pobles de l'antiguitat varen conéixer bé la fortalesa de Sagunt fins a Pere IV, el del Punyalet, II de València, que amb motiu de la Guerra de la Unió va reforçar més i més este enclavament saguntí, que fou testimoni de totes les guerres, des de la de les Germanies en el segle XVI a la de Successió a començament del XVIII, i de la Independència i les civils del segle XIX.

El castell de Sagunt fou declarat monument nacional l'any 1931, quan ja ho havia sigut el teatre romà en 1896 o l'església de Santa Maria en 1982.

A pesar de totes estes declaracions, és difícil, molt difícil que amb les actuals consignacions pressupostàries en els pressupostos generals

(so d'un telèfon mòbil)

de l'estat, 300. 000 euros en 2008 i 200. 000 en el passat, en el 2007, en l'actual, es puga arribar a la

d'este monument que és propietat de l'estat espanyol i que té, per tant, obligació amb els valencians i amb tots els espanyols de posar-lo en valor i fer possible que els visitants puguen conéixer-lo en tot el seu esplendor.

La Generalitat, com he dit anteriorment, ha efectuat intervencions i col·laborat en la mida de les seues possibilitats, però és al Govern d'Espanya a qui li correspon -reitere- la seua

repristinització

Des del meu grup, entenem que hem de ser pràctics en este punt

(so per interferència d'un telèfon mòbil)

i no tocar per ara cap aspecte relatiu a la titularitat del monument, sinó posar tots els nostres esforços a aconseguir que el propietari del monument, és a dir, l'estat espanyol i, com a conseqüència d'això, el seu gestor, és a dir, el Govern d'Espanya accelere la redacció del nou pla director del castell, a través del qual es comprometa a posar en valor el patrimoni d'este bé cultural, la gestió del qual ha de mantindre's pel Consell de La Generalitat, com s'està fent fins ara.

Igualment, es fa necessari que el Govern d'Espanya dedique periòdicament una assignació pressupostària digna per a garantir el seu manteniment.

I, en este sentit, hem presentat esta esmena de modificació, que jo espere mereixerà la conformitat del grup proposant i també del Grup Socialista en esta cambra.

Res més i moltes gràcies.

El senyor president:

Gràcies a vosté, senyor Ferraro.

Per acceptar o rebutjar l'esmena, té la paraula el senyor Morera.

El senyor Morera Català:

Jo, evidentment, rebutge l'esmena, perquè crec que és una deixadesa de la nostra funció, com a govern autònom, com a cambra autonòmica de representació de la voluntat popular de tots els valencians, evitar o negar la possibilitat que els valencians sigam titulars d'un monument nacional importantíssim, com el castell de Sagunt.

No es pot entendre, no és comprensible. No és comprensible quan se renuncia a demanar la titularitat d'un bé tan singular, tan emblemàtic, tan deixat per part dels governs centrals i autonòmics del PP o del PSOE en tota esta història. I continuar aixina és continuar danyant un patrimoni fonamental que tenim els valencians i, concretament, els saguntins.

No ho puc entendre. Crec que és una vergonya absoluta que no se demane no només la titularitat, sinó que s'exigisca per part del govern central la inversió necessària per a garantir les excavacions, que estan esperant, d'una riquesa patrimonial importantíssima que tenim a Sagunt.

No pot ser. No m'explique com el Partit Popular, que de vegades abandera una certa reivindicació, ara fa gala d'una absoluta deixadesa respecte d'una de les senyes d'identitat valencianes més importants. No és comprensible. I està en contradicció absoluta el que va manifestar el president Camps. O vostés no s'han llegit el que diu el seu president o ací el president Camps mos està enganyant a tots els valencians. Perquè li ho torne a repetir, està en el

, és posar en valor tot el ric llegat patrimonial i cultural que ens ve dels nostres avantpassats, i recuperar-ho.

Per què no volen recuperar vostés el castell de Sagunt? Per què no volen que siga titularitat de la Generalitat valenciana? La Generalitat valenciana és estat. Per què no exigim allò que és nostre? Per què no reivindiquem? No ho entenc. I estem parlant d'una reivindicació d'instar des d'estes Corts Valencianes el govern central, i demanar al govern central. I en este cas, miren vostés, li ho he posat fàcil, perquè és el govern central dels socialistes, de Zapatero -«el gobierno socialista de Zapatero», com diuen vostés-. Els ho he posat fàcil, perquè rematen la pilota. No ho entenc per què esta deixadesa, no ho entenc.

Però, en tot cas, crec que serà convenient que els saguntins i les saguntines, i els valencians en el seu conjunt, sàpiguen el que està passant en esta cambra, en estes Corts, en esta comissió parlamentària, perquè entenc que açò és un fet indignant.

I jo espere que vostés rectifiquen i que voten a favor la proposició no de llei que planteja el nostre grup parlamentari.

Res més.

El senyor president:

Moltes gràcies, senyor Morera.

Per a rèplica al senyor Morera, té la paraula el senyor Ferraro.

El senyor Ferraro Sebastiá:

Sí, senyor Morera.

Bé, jo lamente molt que vosté base tota la seua argumentació en la titularitat del castell, perquè, clar, lògicament, el fet de la titularitat no significa que hi hagen diners per a

Mire vosté, jo, en una primera lectura de la seua proposta, inclús havia dit de votar que sí. Sí, sí, sí, però ara ve la segona gorda. , era un paquet. Mire vosté, ¿vosté sap que la muralla del castell de Sagunt tindrà uns dos quilòmetres aproximadament? ¿Sap vosté què val, què ha costat

40 metres lineals?

(El senyor Morera diu una xifra amb el micròfon desconnectat)

No, no, però no me conteste que vosté podrà parlar quan vullga. Més d'un milió d'euros. ¿Sap el que valdria tota la muralla de

? 50 milions d'euros. Diga'm vosté. Jo el que vull és que l'estat espanyol que té l'obligació, l'obligació de

el castell, pague el que val la

repristinització

del castell. Després. , parlarem quan vosté vullga, quan li done la gana, de titularitats; però primer que me'l donen com ha de vindre: arregladet, amb el llacet, i arregladet. La titularitat? No. , això és molt bonic. demanar titularitats i després. ja t'apanyaràs amb el castell. No! , que me'l donen és la seua obligació.

Mire vosté, des de 1931 és monument nacional. Fixe's si hi havia temps per a fer les coses. Que ho facen. I quan estiguen fetes, aleshores, agarrarem la titularitat si vosté. Parlarem d'això i de moltes més coses: l'església Santa Maria també és monument nacional, i el teatre, tots, i moltes coses més d'esta comunitat.

Podem parlar de titularitat quan vostés vullguen, però qui té l'obligació d'arreglar-ho que l'arregle primer; i que mos el donen arreglat, i aleshores parlarem de titularitats. I si vosté no vol, doncs acceptar-ho, doncs. jo, ¿quina culpa tinc?

Vosté està dogmatitzant, i res més de cara a la política perquè els saguntins. Els saguntins entenen que el Partit Popular el que vol és que

el castell l'estat espanyol que és qui ha de pagar, i quan el tinguen, aleshores, agarrar la titularitat, que això, això, la titularitat no dóna, no dóna diners, res, al contrari, obligaria que fóra La Generalitat la que aportara eixos diners per a

. Atenció! , li he parlat jo, únicament, dels murs, no? , de la muralla. Hi ha moltes més coses a fer en el castell de Sagunt i, no només en el castell, en moltes altres coses, en Sagunt, que n'hi ha moltes coses a fer. He fet jo una relació, abans, de coses pendents, i n'hi ha moltes més.

Diga'm vosté, La Generalitat si és que pot sufragar eixa

i altres moltes que ha de fer. No, senyor, si és una forma de reivindicar també. Per reivindicar dirigisca's als

(inintel·ligible)

. , l'obligat a pagar perquè pague. I en això, la meua, la meua esmena anava en eixe sentit. I clar, som reivindicatius, reivindiquem al govern d'Espanya que complisca les seues obligacions.

Res més, i moltes gràcies.

El senyor president:

Gràcies, senyor Ferraro.

Sí, senyor Morera, torn de rèplica al senyor Ferraro, té la paraula.

El senyor Morera Català:

Sí, m'agradaria preguntar al senyor Ferraro, què van fer en els huit anys que va governar el senyor Aznar, si van reivindicar del govern central algun tipus d'inversió, de millora, al castell de Sagunt Que mos ho diguen.

No, qui. La inversió, la inversió d'eixos 50 milions d'euros.

I, per altra banda, ¿quin concepte tenen vostés de la nostra autonomia si estan esperant que el govern central ho faça tot? ¿Quin concepte més residual, més provincial de la nostra autonomia és eixe, que el govern central mos ho faça? Escolte, ¿s'ha llegit el segon punt de la nostra proposició de llei? ; que el govern central apel·le a l'estat espanyol, al govern central, perquè dedique una assignació pressupostària digna i periòdica. Exigim el que és nostre. I fem nosaltres el que pertoca amb els nostres monuments. No esperem que de fora se preocupen del castell de Sagunt. Si això és un patrimoni que hauria de ser nostre, que ens competix per marc estatutari. El que passa és que no s'ha exercit eixa demanda.

¿Estem demanant la titularitat? Clar que sí, perquè volem ser els titulars dels monuments que estan a la nostra terra, que no mos els gestione o els abandone el govern central, estiga governat per vostés o pels socialistes. Perquè s'ha vist, claríssimament -i vosté ho ha dit-, que no han fet res, no han posat un duro. I tenim una situació d'un monument, importantíssim, en una situació d'abandó absolut.

Jo crec que esta impotència s'hauria d'anar corregint fent una reivindicació positiva, correcta, negociant amb el govern central la titularitat i, evidentment, l'assignació pressupostària. ¿Vol dir vosté que no anem a demanar també els diners? S'han de demanar, ho diu la proposició no de llei.

I, per altra banda, escolte, demanem el que és nostre, allò que ens pertoca. Estem parlant d'un element fonamental, importantíssim, d'una transcendència, fins i tot econòmica, per a la ciutat de Sagunt. Dir: «No, que m'ho arreglen i quan m'ho arreglen ja ho demanaré. » No sé quin concepte d'autonomia és eixe. És que no sé, no sé quin concepte és eixe. És un concepte molt buit, molt negatiu. Demanem el que és nostre. I el que estem plantejant ací és si volem assumir i encetar un procés per a assumir la titularitat d'un bé importantíssim de la nostra història. Si no volem, no li peguem voltes. Però això, jo crec que és molt negatiu, la seua posició, molt negativa per als nostres interessos estratègics com a valencians. I diu molt poc, del seu concepte sobre valencianitat i sobre el que vostés estan disposats a arribar, i denota, claríssimament, una cosa, que les paraules del president Camps són pura

, són per a quedar bé de cara a la galeria. S'estan plantejant unes coses i a la primera de canvi diuen que no, que mos ho arreglen aquells. Això, ¿quin concepte autonòmic és? ¿De quina autonomia estem parlant? ¿De quina sobirania estem plantejant, dins del marc constitucional? Estem, estem realment funcionant com una autonomia, no de segona, de tercera divisió, si som incapaços de demanar una cosa tan significativa com és esta. De tercera divisió, mos estan situant a la cua d'Espanya.

I escolte, ¿n'hi han diners per a segons quines coses i per al castell de Sagunt, no? Per favor, per favor. Podien fer una. No sabem el que hi ha soterrat, que segurament serà molt i importantíssim, i ahí ho tenim en una situació de deteriorament lamentable. I vostés ací han decidit que no volen fer res pel castell de Sagunt. Ho lamente profundament.

El senyor president:

Moltes gràcies, senyor Morera.

Per a fixar la posició del Grup Parlamentari Socialista, el senyor Camarasa té la paraula.

El senyor Camarasa Albertos:

arreglaíto

El senyor president:

Gràcies a vosté, senyor Camarasa.

Per a rèplica al senyor Camarasa.

El senyor Morera Català:

Jo estic un poc confús perquè ací, anem a vore, centrem-nos en el tema. Estem demanant instar el govern central a demanar la titularitat d'un monument nacional i això porta implícit un concepte d'autonomia, perquè pel fet que poguérem gestionar i tindre la titularitat els valencians, ¿deixaríem de ser menys espanyols? Seríem més valencians? No. Simplement ho gestionaríem millor, perquè és nostre, està a casa nostra. I no hauríem de suportar la penalitat de vore com els pressupostos generals de l'estat dediquen 300. 000 miserables euros cada any, per a uns dels elements fonamentals de la nostra riquesa patrimonial, no sols valenciana i espanyola sinó europea. Eixe és el tema. Que estant vostés governant a Madrid o estant el PP tenim un monument de la humanitat en una situació de deteriorament amb una plaga de

, que jo ho he vist, en una situació molt lamentable.

I la pregunta és: vostés volen que instem per a demanar la titularitat o no? O ens hem de resignar a vore com el govern central ens margina, ens penalitza contínuament també en este punt? Anem a resignar-mos. Doncs, si mos resignem, resignem-mos. Perquè vosté m'ha fet una dissertació de l'article 46 de la Constitució i de no sé què pel fet de no tindre. Per a què volem l'autonomia, senyor Camarasa? Per a què volem l'autonomia? Portant al ridícul i a l'extrem la seua argumentació, ¿per a què volem l'autonomia valenciana? Per a què la volem? Que mos ho faça tot l'estat. Nosaltres som estat. I, per tant, com a autonomia, que volem ser de primera, no ens podem conformar en tindre un monument importantíssim gestionat per l'estat. Demanem la titularitat i demanem els diners que ens faça falta i ens coresponsabilitzem nosaltres, no el govern central, que ja té prou problemes amb un bé patrimonial de tots els valencians en la seua gestió. Coresponsabilitzem-nos, que és la millor forma de ser solidari, coresponsabilitzar-nos en la millora i en la reutilització i recuperació i rehabilitació del castell de Sagunt. I, per tant, no haurem de queixar-nos al govern central, siga el PP o PSOE, que fins ara no han fet res.

¿Vol que li diga les xifres d'inversions del govern central de monuments nacionals, espanyols, d'importància infinitament inferior al castell de Sagunt? ¿Vol que li la diga? A alguns llocs hi ha diners, i sembla que per als valencians no n'hi han. Eixe és el tema. Sí, sí, sí. I només ha de vore vostés les liquidacions pressupostàries dels pressupostos generals de l'estat i les inversions per habitant que se fan en tal o qual cosa. Estem demanant la titularitat i els diners.

I acabe. Vosté no té bé les dades del que va a fer el seu grup municipal a Sagunt. Van votar en contra de la titularitat el PP i Segregación Porteña.

El senyor president:

El senyor Morera Català:

Vostés es van abstindre, vostés es van abstindre. Però després van votar el segon punt «demanar a totes les administracions competents». Bé, no hi ha hagut possibilitat de negociar. Però, escolte, jo crec que el tema neuràlgic és eixe: ¿estes Corts, com a institució de l'autogovern valencià, van a instar el govern valencià que reclame la titularitat i els diners corresponents per a fer les obres que necessita el castell de Sagunt o no? Tota la resta és palla. Tota la resta. Eixe és el tema. I això rebel·la, des del meu punt de vista, un concepte de la nostra autonomia. Si és una autonomia provinciana, de segona, que m'ho facen i jo criticar o mos coresponsabilitzem amb un bé patrimonial tan important, com és el castell de Sagunt.

Vosté, pel que sembla, vol que ja ho fa bé l'estat. Aleshores, per a què volem esta autonomia? I el senyor Ferraro vol que ho pague Madrid? Escolte, jo el que plantege és: fem-ho mosatros, demanem la titularitat, demanem els recursos econòmics, que La Generalitat siga la titular i si mos hem de queixar d'algun que siga de la Generalitat valenciana. Però el que no podem passar és després de tants anys vore la situació de ruïna i de desastre que es troba el castell de Sagunt, que és un element fonamental per a Sagunt. Volem demanar la titularitat, ¿sí o no? I eixe és el tema.

El senyor president:

Gràcies, senyor Morera.

Senyor Camarasa, per a rèplica al senyor Morera.

El senyor Camarasa Albertos:

El senyor president:

Senyor Morera, pregue respecte la intervenció del senyor Camarasa.

El senyor Camarasa Albertos:

El senyor president:

Per favor, senyories.

El senyor Camarasa Albertos:

En resumen, señor Morera, tal y como está planteada su proposición no de ley, no podríamos apoyarla. Y ya le repito, la titularidad no tiene nada que ver ni con la gestión ni con el disfrute. Seguramente a los valencianos, salvo que les diéramos un título de propiedad, como se hizo en la extinta Unión Soviética con los bonos de las fábricas, no se iban a sentir mucho más halagados porque la titularidad fuera del Consell. Los valencianos lo que querrán es ir a Sagunto, subir las escaleras, pasear por sus almenas y sentirse en la medida que pueda históricamente en un lugar que es rescatable y de agrado. Pero ese tema de que

és nostre

El senyor president:

Senyor Morera, pregue respecte la intervenció.

El senyor Camarasa Albertos:

El senyor president:

Moltes gràcies, senyor Camarasa.

Per a què vol la paraula, senyor Ferraro?

El senyor Ferraro Sebastiá:

Per a fer una xicoteta matisació.

El senyor president:

No, no, torn. Senyor Ferraro.

El senyor Ferraro Sebastiá:

El senyor Camarasa. ha contradit.

El senyor president:

Senyor Ferraro, no té la paraula!

El senyor Ferraro Sebastiá:

Hi ha un article del reglament que m'empara, senyor president.

El senyor president:

Senyor Ferraro, pregue guarde silenci i respecte la presidència!

Senyories, passem a votar la iniciativa que ha defensat el senyor Morera en nom del Grup Parlamentari Compromís. Vots a favor de la iniciativa? Gràcies. Vots en contra? Gràcies. 1 vot a favor i 14 en contra, queda rebutjada.

Proposició no de llei sobre la recuperació del record de les persones que van patir injustícies per causa de la Guerra Civil, presentada pel Grup Parlamentari Esquerra Unida-Bloc-Verds-IR: Compromís (RE número 2. 412, BOC número 17)

El senyor president:

Passem al punt sisé de l'ordre del dia: presa en consideració de la proposició no de llei sobre la recuperació del record de les persones que van patir injustícies per causa de la Guerra Civil, presentada pel Grup Parlamentari Esquerra Unida-Bloc-Verds: Compromís, registre d'entrada 2. 412.

Supose que ara sí, la senyora Marcos substituïx la senyora Mollà. Senyora Marcos, podria intervindre perfectament encara que no substituirà. Qualsevol diputat té dret a intervindre en les comissions, altra cosa és a votar.

Té la paraula la senyora Marcos.

La senyora Marcos Martí:

Moltes gràcies, senyor president.

Senyores i senyors diputats.

El dia 24 de juliol la presidenta de les Corts va trametre als grups parlamentaris un acord aprovat pel Ple del Consell Valencià de Cultura en sessió del 23 de juliol de 2007. En aquest dictamen se fa referència a un informe que s'ha fet al Consell Valencià de Cultura, del qual jo vaig a citar alguns aspectes, perquè considere que ¡que millor que les paraules del Consell Valencià de Cultura per a fer palesa la situació que va portar a l'aprovació en ple d'una sèrie de propostes que es feien als grups parlamentaris i a la Generalitat valenciana!

Així, segons l'informe sobre la recuperació del record de les persones que van patir injustícies i greuges per causa de la Guerra Civil, realitzat i aprovat pel Consell Valencià de Cultura, en el mateix informe es diu: «La Guerra Civil espanyola del 1936 a 1939 i les seues conseqüències generaren una sèrie de situacions injustes i moltes persones d'una i altra part en van resultar víctimes. La restitució de la dignitat i la memòria i, en alguns casos, la compensació material, ajudarien a rehabilitar noms i trajectòries, i des del coneixement profund de la història, a recuperar, convertint la necessitat en possibilitat, el nostre llegat cultural. »

Les Corts Generals han aprovat un projecte de llei pel qual reconeixen i amplien els drets i establixen mesures en favor dels que patiren persecucions o violència durant la Guerra Civil i la dictadura,

però al marge d'aquest proposició de llei que se va a aprovar fa poc a les Corts Generals i el corresponent debat cívic i parlamentari, el Consell Valencià de Cultura va considerar oportú pronunciar-se sobre els aspectes de la norma que puguera afectar valencians i valencianes d'una trajectòria científica i cultural que, a causa dels enfrontaments de 1936 al 1939 i el règim dictatorial posterior, han estat marginats, ignorats o han sofert algun tipus d'agressió injusta.

Amb independència del projecte de llei, és a dir, de la llei aprovada a les Corts Generals, al qual hem fet referència, el Consell Valencià de Cultura considera que restaurar el record i reparar injustícies que han afectat un nombre considerable de ciutadans i ciutadanes pot contribuir a la convivència democràtica i a recuperar aportacions importants als camps culturals, científics i professionals, amb el consegüent enriquiment del patrimoni de coneiximents de la societat valenciana i de l'espanyola.

Per això, algunes institucions valencianes, i, concretament, el mateix Consell Valencià de Cultura, han intentat al llarg d'estos últims temps, recuperar obra, editar i, fins i tot, recuperar activitats de persones que estarien afectades pel projecte de llei, per la llei aprovada a les Corts Generals, que es diu, habitualment, la llei de la memòria històrica. Tot i això, hi ha un gran nombre de persones d'una i altra vinculació política que en alguns casos van sofrir algun tipus de càstig per les seues idees i que posseïen carreres meritòries en el camp de les arts, la literatura, la ciència, la investigació, les professions liberals, de les quals no en podem perdre el record.

A més de la iniciativa de familiars sobre les actuacions que puguen fer-se a títol personal, les institucions valencianes haurien de fer un esforç per a recuperar i recordar moltes d'aquelles persones, rehabilitar el seu nom, divulgar les seues obres i mèrits. Cal fer palés que ja la Biblioteca Valenciana manté un departament de l'exili republicà dedicat a recuperar l'exili cultural, però que no inclou una sèrie de persones que podrien situar-se en això que se va denominar l'exili interior, les quals van continuar després d'un temps de presó, sanció o marginació, exercint el seus oficis amb moltes dificultats. La Universitat d'Alacant també manté un departament semblant.

La recuperació, per tant, ha de ser una activitat tendent a recordar i, en alguns casos, a rehabilitar tots els que patiren les conseqüències de la guerra en les seues carreres i les seues obres dedicades a la cultura, en la qual, naturalment, incloguem l'activitat científica.

Tenint en compte les conclusions de l'informe que ha presentat i aprovat el ple del Consell Valencià de Cultura, creguem necessari que Les Corts, fent cas a l'aprovació majoritària d'eixe ple, apleguen i li donen suport a la següent proposta de resolució:

«Les Corts Valencianes insten el govern a assumir les valoracions fetes pel Consell Valencià de Cultura en el seu informe sobre la recuperació del record de les persones que van patir injustícia i greuges per causa de la Guerra Civil i el règim posterior, considerant justa i necessària la recuperació del record d'aquelles persones vinculades al camp de les arts, la literatura, la ciència, la investigació o les professions liberals, de les quals se'n poden perdre el record.

»Que les institucions valencianes creen un centre d'informació i documentació sobre persones i activitats vinculades amb la cultura i la ciència que van ser objecte de repressió en la Guerra Civil i el règim posterior, partint del departament existent a la Biblioteca Valenciana i comptant amb la col·laboració directa per a aquest projecte del Consell Valencià de Cultura. »

I, com sempre, ¿no? , hi ha una última que diu que en cas de ser aprovada, evidentment, el Consell retrà comptes d'aquesta situació als sis mesos d'aprovar la resolució, en cas que ho fóra.

Des del Grup Parlamentari d'Esquerra Unida-Bloc-Verds-Izquierda Republicana: Compromís volem fer palés que estem parlant d'una sèrie de persones d'una gran vàlua no només a nivell del País Valencià, sinó a nivell de reconeiximent de l'estat espanyol i a nivell internacional. No només persones que van estar molt vinculades a la història directa del País Valencià, com és el cas del doctor Peset, gent d'una vàlua magnífica, com és el cas de la família Gaos, o gent com, per exemple, Josep Renau, que és un autor, un avantguardista en el seu moment, que va ser el responsable de la conservació del patrimoni en este cas no només històric sinó pictòric al llarg de la Guerra Civil, i que ha segut una persona reconeguda per les avantguardes tant a nivell de l'estat com a nivell internacional.

Jo crec que totes estes persones més aquelles que patiren l'exili interior, Vicent Ventura, Estellés. , és a dir, tot un seguit de persones que cal reconéixer la seua història, cal reconéixer la seua obra i, sobretot, cal vore com des de la Generalitat valenciana, amb la implicació directa del Consell Valencià de Cultura, es donen o es fan aquestos mecanismes que permeten reivindicar i evitar la pèrdua de la memòria de tantes persones que al País Valencià estigueren vinculades a la cultura, a una sèrie de qüestions com la investigació científica, etcètera, però que per la seua vinculació, en este cas, a la república o a altres aspectes polítics del moment, després han patit l'oblit.

Per tant, nosaltres esperem que tots els grups parlamentaris de Les Corts donen suport a esta moció, que, en definitiva, l'única cosa que vol és portar a Les Corts les conclusions del Consell Valencià de Cultura perquè realment tinguen un debat polític i una assumpció per banda del govern valencià de les coses que proposa.

El senyor president:

(Ininte­l·ligible)

. , senyora Marcos.

Per a fixar posició, en representació del Grup Parlamentari Socialista, el senyor Camarasa.

El senyor Camarasa Albertos:

El senyor president:

Moltes gràcies, senyor Camarasa.

Per a fixar la posició del Grup Parlamentari Popular, el senyor Ovejero té la paraula.

El senyor Ovejero Adelantado:

Señoría, no se considera por parte de mi grupo oportuno estimar la proposición no de ley. Se trata de una propuesta así planteada que, a nuestro entender, únicamente pretende revivir viejas rencillas en lugar de promover la convivencia. Además, ustedes lo tienen que saber, existen mecanismos suficientes para reparar situaciones objetivamente injustas, siendo el repertorio legislativo dictado muy largo y, creemos, suficiente para reparar las injusticias sufridas por las víctimas de la Guerra Civil. Les recuerdo -le recuerdo- que existen tres decretos y ocho leyes al respecto. Le animo a leerlas.

El senyor president:

Per favor, senyories.

El senyor Ovejero Adelantado:

El senyor president:

Pregue el màxim respecte.

El senyor Ovejero Adelantado:

El senyor president:

Gràcies a vosté, senyor Ovejero.

Per a rèplica, supose, al senyor Ovejero, vol la paraula la senyora Marcos.

La senyora Marcos Martí:

Efectivament, senyor Maluenda.

Bé, ara sí que m'ha deixat vosté absolutament

primer, perquè ha parlat vosté de res del que diu la proposta de resolució.

Mire, jo, si cal reivindicar els arxius de Salamanca, nosaltres som els primers que reivindiquem que retornen al País Valencià els arxius de Salamanca, i jo supose que vosté haurà parlat amb arxivistes i documentalistes i li hauran explicat que en estos moments, que està tot informatitzat no hi ha pega per a mantindre la unitat de l'arxiu i, al mateix temps, que cada u puga consultar en la seua comunitat o tinga al seu abast les coses que estan en l'arxiu.

Però això no és el que diu la proposta. La proposta el que diu és que cal reconéixer aquelles persones vinculades a la cultura d'una manera específica al País Valencià i a la investigació científica, etcètera, per recordar el treball que han fet aquestes persones. I estàvem parlant, i jo he posat exemples. Evidentment, no he fet una llista exhaustiva, però estem parlant de persones vinculades, molt vinculades directament, a la cultura.

Mire, el que passa és que jo no entenc com vostés, cada vegada que es parla de la recuperació de la memòria històrica els dóna un

perquè, clar, això no és raonable. Parlar de la memòria històrica en qualsevol país democràtic i en qualsevol país de la Unió Europea, vol dir recuperar, recuperar el que ha passat. Vostés no tenen problemes per a anar a beatificar a Roma a qui siga, i jo tampoc, però, per tant, el que cal fer

és recuperar la memòria de tots i cada u, i sobre tot, d'aquells que varen ser exclosos precisament per la seua participació i per la repressió que varen patir per la seua participació en la república.

Me sembla que vostés estan sempre en l'autoodi. És absolutament incomprensible que intenten.

És incomprensible que intenten rebutjar una actuació basada en un acord d'un organisme com el Consell Valencià de Cultura i que s'ha aprovat en el ple del Consell Valencià de Cultura. Tindrà d'explicar el senyor Grisolía que, segurament, estes coses no es poden fer.

Vostés volen controlar fins i tot aquelles institucions plurals quan estan fent coses que políticament a vostés els esmussen, perquè estan absolutament clavats en l'autoritarisme i en el recordatori del bàndol blau de la república, del bàndol blau que va desfer en este país una experiència democràtica com va ser l'experiència republicana.

I el mateix que l'alcalde de Paterna ha sabut rectificar i portar les flors republicanes al cementeri, quan el seu regidor les va llevar i les va posar totes. ¿grogues, eren? , doncs, jo els demane a vostés que reconsideren, que estem parlant d'una proposta del Consell Valencià de Cultura que jo crec que és necessari que les Corts Valencianes facen seua, perquè, en cas contrari, senyor Ovejero, l'única cosa que fan palesa és que estan treballant

d'una manera

, intentant fixar el 1984 com l'any de l'esborrall de la memòria, reescriure la història, perquè a vostés els molesta.

Tant els molesta que no han segut capaços en l'any del centenari de Josep Renau, una persona de reconegut prestigia arreu del món, col·laborar des del govern valencià a fer cap mostra perquè els valencians coneguen qui ha segut la persona de Josep Renau, i han hagut de ser les universitats i han hagut de ser el Consell Valencià de Cultura, que ha fet actes, i algunes organitzacions privades, com els Octubre, etcètera, els qui han hagut de fer una mostra de recordatori a Josep Renau.

Jo crec que, en este cas, una vegada més, el Partit Popular i el govern valencià estan fent palés on estan ubicats políticament. I el que pitjor em sap ja no és que algú puga dir que vostés estan ubicats o tenen un cert sector proper a l'extrema dreta, en açò s'ubiquen vostés directament en una extrema dreta que, a més, no vol reconéixer que estem en un estat democràtic, perquè no volen vostés reconéixer que hi ha una sèrie de gent que va col·laborar a una visió diferent, a una visió nova, a una visió moderna del País Valencià i de l'estat espanyol en el seu moment, i vostés voldrien que estigueren soterrats, ben soterrats, i ningú se'n recordara.

I jo li dic a vosté que estem parlant de gent que forma part del nostre patrimoni, i estem parlant de Joan Fuster, i estem parlant de Vicent Andrés Estellés, estem parlant de Vicent Ventura, a més d'altres persones tan importants com la família Gaos -torne a dir-, que vostés no han fet ni una miqueta perquè siga reconeguda la seua contribució a la cultura, tant ací com quan van estar a l'exili mexicà.

Jo crec, senyor Ovejero, que el Partit Popular, negant el seu suport a esta proposta del Consell Valencià de Cultura, està identificant-se i està situant-se on realment està políticament, culturalment i ideològicament: en la dreta més extrema.

Gràcies.

El senyor president:

Gràcies a vosté, senyora Marcos.

Per a rèplica, supose, a la senyora Marcos, té la paraula el senyor Ovejero.

El senyor Ovejero Adelantado:

El senyor president:

Per favor, senyories, tinguen respecte a l'orador.

El senyor Ovejero Adelantado:

El senyor president:

El senyor Ovejero Adelantado:

El senyor president:

Moltes gràcies, senyor Ovejero.

Per a què vol la paraula la seua senyoria?

La senyora Marcos Martí:

Per a replicar al senyor Ovejero.

El senyor president:

Ja li ha replicat la seua senyoria.

Finalitzat el debat, passem.

Per a què vol la paraula?

(Un diputat parla sense micròfon)

No hi ha al·lusions, no hi ha al·lusions.

Senyories, finalitzat.

Senyories, senyories, finalitzat el debat, passem a votar la iniciativa. Vots a favor de la iniciativa defensada per la senyora Marcos? Gràcies. Vots en contra? Gràcies. Per 8 vots en contra i 7 vots a favor queda rebutjada la iniciativa.

Senyories, finalitzat l'ordre del dia previst, s'alça la sessió.

(S'alça la reunió a les 12 hores i 10 minuts)

