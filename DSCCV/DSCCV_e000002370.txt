Comissió d'Educació i Cultura realitzada el dia 7 de febrer de 2013. Comença la reunió a les 11 hores i 12 minuts. Presideix la il·lustre diputada senyora M. ª Soledad Linares Rodríguez. Reunió número 15.

La senyora presidenta:

(Inoïble) … la demora d'estos minutets perquè poguera aplegar la nostra companya que per qüestions climàtiques no podia aplegar.

Per favor, senyor secretari, pot passar per a vore si tenim quòrum. Gràcies.

(El secretari passa llista per tal de comprovar si hi ha quòrum)

Moltes gràcies.

Comencem en el punto número 1 que diu: lectura i aprovació, si escau, de l'acta de la reunió anterior.

Les seues senyories, com sempre, tenen. Té vosté alguna cosa a dir, senyor Pañella?

El senyor Pañella Alcàcer:

Sí, senyora presidenta.

No en relació a l'acta, sinó és una qüestió prèvia que volia plantejar en nom del Grup Compromís i el meu mateixa, i és la disconformitat en la convocatòria que s'ha realitzat, no perquè no complisca, sinó pel contingut de l'ordre del dia.

Nosaltres des de Compromís entenem que si avui s'havia de fer una comissió per a l'elecció de la vicepresidenta, en els temes, tenint en compte que és la comissió de cultura una comissió que generalment se li queda en el 50% de temes per tractar la comissió, podia haver anat acompanyat de temes ja dins de l'ordre del dia.

Per tant, volia fer constar la nostra disconformitat en el contingut, no parle que estiga la convocatòria mal feta ni res que siga de procediment, sinó el que és el contingut de l'ordre del dia perquè pensem que avui que anem a. , o estem avui fent fer una retallada, sempre tenint en compte la despesa, que tots els diputats anem a tindre un desplaçament per a vindre a esta comissió, però eixe desplaçament podia haver sigut molt més rendible si s'hagueren inclòs en ella mateixa temes que pense que ja estan, perquè mos vénen moltíssims, mos vénen del període anterior, que s'han hagut de tornar a presentar perquè se van quedar en cartera sense poder-se tractar.

La senyora presidenta:

Moltes gràcies.

Sols aclarir-li algunes qüestions. Sap vosté que hi ha hui diverses comissions, perquè hi han hagut moviments de diputats, està la de Medi Ambient, anteriorment ha estat la de Política Social, i clar, era molt complicat, perquè molts diputats estaven en totes les comissions, poder fer el que vosté vol. És respectable la seua opinió, encara que el Partit Popular discrepa de la seua opinió, i vull que conste aixina. I ja sap vosté que fora de micròfon hem estat ja parlant perquè tinga lloc esta comissió, consensuats els temes i tot, com no pot ser d'una altra manera, perquè esta comissió tracta que siga per consens i no d'una altra manera, i s'efectuarà la setmana que este mes hi haurà comissions.

Dit això. Passem al punt número 2, d'elecció del vicepresident.

Ah! perdone. La senyora Marga Sanz també vol parlar, i m'imagine que dir el mateix.

La senyora Sanz Alonso:

La senyora presidenta:

Té la paraula.

Ala, tots se'n pugen al carro, vinga.

La senyora Sarrión Ponce:

Sí que es cierto que yo, por ejemplo, a las once y media tengo la Comisión de Política Lingüística, entonces sí que se podrían haber coordinado todas las comisiones para que en el mismo día en todas aprovechásemos el hecho de desplazarnos aquí.

La senyora presidenta:

La representant del Partit Popular també té la paraula.

La senyora Barrieras Mombrú:

Sí, també me'n puge al carro.

No, simplement, senyora presidenta, agrair a la presidència i a la mesa el que crec que es té sempre en consideració el que demanen els grups parlamentaris. És evident que les comissions hui s'han fet perquè hi havia una sèrie de comissions perquè ha d'haver un canvi de presidents, vicepresidents i secretaris. Però el que està clar és que s'ha fer una comissió al mes. Jo crec que esta comissió és de les que està complint des del primer dia. I a més, torne a insistir, felicitant la mesa per l'interés que sempre té que tots els grups parlamentaris estiguen contents.

Gràcies.

La senyora presidenta:

Moltes gràcies.

Jo pense que cadascú ha expressat ja la seua opinió. Però el més important és que avancem i seguim treballant. Jo pense que el més important és que tots els temes, vostés saben que de vegades per la densitat dels temes decauen quan acaba el període de sessions. Després les seues senyories tenen l'opció a tornar-les a presentar. Jo pense que sempre apleguem a acords del que volem debatre o no volem debatre. I a mi m'agradaria que en este nou període començàrem en eixe consens que s'ha caracteritzat esta comissió i que no tinguérem una altra vegada que començar, perquè jo pense que és tan important el que parlem en esta comissió, que és important que tots els grups polítics estiguem d'acord.

Elecció de la vicepresidència de la comissió

La senyora presidenta:

Dit això, passem al punt número 2: elecció del vicepresident o vicepresidenta de la comissió.

El senyor secretari anirà cridant perquè les seues senyories vagen introduint les seues paperetes.

Moltes gràcies.

(El secretari crida per ordre alfabètic les diputades i els diputats perquè depositen la papereta en l'urna)

La senyora presidenta:

Una vegada que han votat totes les senyories, anem a procedir a l'obertura de l'urna i la lectura de les votacions.

(La presidenta fa l'escrutini)

(La diputada que ha sigut elegida ocupa el seu lloc)

La senyora Bonet Mancheño:

La senyora presidenta:

Moltes gràcies, senyories.

I bé, és closa la comissió fins al pròxim dia.

Moltes gràcies.

(S'alça la sessió a les 11 hores i 23 minuts)

