Comissió d'estudi sobre la possibilitat d'una reforma àmplia de l'Estatut d'autonomia de la Comunitat Valenciana per a adequar-lo a les necessitats actuals realitzada el dia 21 de juliol de 2014. Comença la reunió a les 12 hores i 6 minuts. Presideix el vicepresident de Les Corts, senyor Alejandro Font de Mora Turón. Reunió número 1/I.

El senyor vicepresident primer de Les Corts:

(Inoïble) . de la Comissió d'estudi sobre la possibilitat d'una reforma àmplia de l'Estatut d'autonomia de la Comunitat Valenciana per a adequar-lo a les necessitats actuals.

La Mesa de Les Corts, en escrits amb els números 91. 649, 704, 712 i 732 ha tingut coneiximent de l'adscripció a aquesta comissió dels il·lustres diputats i diputades següents:

Grup Parlamentari Compromís: Enric Morera i Català.

I Grup Parlamentari Esquerra Unida: Lluís Torró i Gil.

Procedirem a continuació a l'elecció de la mesa de la comissió de conformitat amb el que estableix l'article 41 del Reglament de Les Corts al qual donarà lectura el senyor lletrat per al seu coneiximent.

El senyor lletrat major de Les Corts:

«Les comissions, amb les excepcions que s'establixen en este reglament, elegixen entre els membres d'estes, una mesa composta per un president o presidenta, un vicepresident o vicepresidenta i un secretari o secretària.

»Per l'elecció del president o presidenta, cada diputat o diputada escriurà un sol nom en la papereta, i resultarà elegit el que obtinga la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els dos que hagen assolit el major resultat i quedarà elegit el que obtinga més vots.

»El vicepresident o vicepresidenta, secretari o secretària s'elegiran simultàniament i cada diputat escriurà un sol nom en la papereta, i resultaran elegits, respectivament, vicepresident o vicepresidenta, secretari o secretària, els que per orde correlatiu obtinguen el major nombre de vots.

»En cas d'empat en qualsevol d'estes votacions, sense perjuí del que estableix l'apartat segon a l'efecte de la majoria absoluta, es resoldrà a favor del candidat que pertanya a la llista electoral més votada.

El senyor vicepresident primer de Les Corts:

Molt bé. Doncs després d'esta informació, anem a procedir, directament, a l'elecció del president o presidenta de la comissió d'acord amb el que.

Sí, primer passarem llista per vore si n'hi ha substitucions o quòrum. (Algú diu: «Gràcies, senyor president. ») Perfecte. Molt bé.

Senyor secretari, té la paraula.

El senyor secretari primer de Les Corts:

(El secretari passa llista per tal de comprovar si hi ha quòrum)

El senyor vicepresident primer de Les Corts:

Comprovada l'existència de quòrum amb les substitucions que s'han citat, es procedirà a l'elecció del vicepresident o vicepresidenta -perdó- del president o presidenta de la comissió d'acord amb la normativa que s'ha llegit abans. I, per tant, el secretari procedirà a la crida dels diputats o diputades.

(El secretari primer crida, per ordre alfabètic, les diputades i els diputats perquè depositen la papereta en l'urna)

Procedirem a l'escrutini de la votació.

(El vicepresident primer fa l'escrutini)

El resultat és: 8 vots a favor de Rafael Maluenda i 5 vots en blanc.

Per tant, queda nomenat president de la comissió l'il·lustríssim… el molt… il·lustríssim… ja, jo no sé ja… (rialles) senyor Maluenda, no sé ja quin qualificatiu ficar-li davant, però és el molt veterà senyor Rafael Maluenda. (Rialles)

Molt bé. Procedirem, a continuació, segons la mateixa normativa, a l'elecció del vicepresident o vicepresidenta i secretari o secretària.

Senyor secretari.

(El secretari primer crida, per ordre alfabètic, les diputades i els diputats perquè depositen la papereta en l'urna)

Molt bé. Procedim a l'escrutini.

(El vicepresident primer fa l'escrutini)

El resultat: 8 vots a favor d'Alfredo Castelló, 3 vots a favor de Carmen Ninet i 2 vots en blanc.

Per tant, segons això, vicepresident, Alfredo Castelló i, secretària, Carmen Ninet.

Pregue als il·lustres diputats i diputades que conformen la mesa d'esta comissió, que prenguen possessió del seu càrrec.

Moltes gràcies.

(Els diputats elegits i la diputada elegida ocupen els seus llocs en la mesa) (S'interromp la gravació)

El senyor president:

Senyories, en primer lloc, agrair la confiança de les seues senyories al designar esta mesa i, agrair, també, la col·laboració que sense dubte vaig a tindre per part del senyor vicepresident i la senyora secretària, com també, estic convençut, per part de totes les seues senyories perquè aquesta comissió puga alcançar els objectius que des del primer moment s'ha marcat.

La mesa ja ha pres una decisió ràpida en este mateix moment, i és que perquè els grups parlamentaris puguen fer les seues propostes de pla de treball, s'obri ja, des d'este mateix moment, el termini que finalitzarà el proper dia 29 al tancament del registre. I quedem convocats perquè el dia 30, a les 12:00, se reunix la comissió novament per a debatre i aprovar el pla de treball corresponent.

Res més, senyories. Si algun grup vol fer alguna manifestació… Sí, senyor Morera.

El senyor Morera Català:

No, m'ha vingut al cap, perquè l'hem nomenat a vosté com a veterà. Sí que crec recordar que vosté va presidir la comissió d'investigació de l'accident de la línia 1 de Metrovalencia. I em fa l'efecte que esta comissió té els mateixos efectes que aquella, dissimular i plantejar una cortina de fum respecte al que és l'autèntica prioritat, i és altra que no és esta, però bé… (Remors) Que quede en…

El senyor president:

Senyor Morera, no me faça en el primer minut d'esta comissió cridar-lo a la qüestió.

No, la Presidència no compartix el seu criteri i crec que està fora de lloc.

El senyor Morera Català:

És el meu criteri.

El senyor president:

Si sobre el bon funcionament de la comissió ningú vol fer alguna aportació, doncs moltes gràcies a tots per la seua confiança, i se suspén la sessió fins al dia 30 a les 12:00 del dia.

(Se suspén la reunió a les 12 hores i 17 minuts)

