Comissió d'Agricultura, Ramaderia i Pesca realitzada el dia 28 de novembre de 2016. Comença la reunió a les 16 hores i 34 minuts. Presideix el diputat senyor Emigdio Tormo Moratalla. Reunió número 14.

El senyor president:

(La secretària passa llista per tal de comprovar si hi ha quòrum)

Pues, señorías, si les parece pasamos al punto 1: lectura y aprobación, o aprobación por asentimiento, si es el caso, del acta de la reunión anterior. ¿Tienen alguna observación que hacer o la aprobamos directamente? ¿Por unanimidad? Pues, señora secretaria, señora letrada, aprobamos el punto número 1.

Proposició no de llei sobre l'homologació dels títols de busseig professional, presentada pel Grup Parlamentari Compromís (RE número 12. 791, BOC número 57)

El senyor president:

Bueno, pues, vamos con el segundo punto del orden del día, señorías: presa en consideració de la proposició no de llei sobre l'homologació dels títols de busseig -perdón por la pronunciación- professional, presentada pel Grup Parlamentari Compromís.

Tiene la palabra el grupo proponente, -¿quién va a hacer uso de la palabra? - por un tiempo de (inoïble) .

El senyor Nadal Sendra:

Moltes gràcies, senyor president.

Primer que res, donar la benvinguda als companys del sector de treballs subaquàtics que mos acompanyen.

Val a dir que el sector del busseig professional és un sector -ja ho hem parlat a voltes en altres sectors, com és el de la pesca-. és un sector que ocupa molt poca gent. En la PNL vos posa que el total de l'estat espanyol pot ser d'unes set-centes persones; al País Valencià em comentaven que estarien al voltant de les cent cinquanta. I és quantitativament de poca gent, però que és un sector que, qualitativament, realment és un sector estratègic, treballant sobretot en infraestructures molt importants, com puguen ser els ports, i també molta gent de treballs subaquàtics que treballa en l'aqüicultura.

Val a dir que possiblement, per això mateix que són poca gent en el sector, possiblement, doncs, han estat bastant oblidats. Suposem que per eixa raó han estat bastant oblidats per les administracions de tot tipus. És per la qual cosa presentem ací una bateria de propostes per a intentar fer la vida més fàcil i més competitiva a les persones i les empreses que treballen en este sector.

Primer que res, dir que fins a l'any 1995 no es fan les transferències a les comunitats autònomes, pel que té a vore amb els professionals dels treballs subaquàtics, del busseig professional. I val a dir que és fins a. , a l'any 1995 es fan les transferències, però no és fins a l'any 1999, el 17 de desembre de 1999, en el qual, en el Decret 162/1999, el govern valencià estableix les condicions per a l'exercici del busseig professional al País Valencià.

A partir d'ahí, tot i que això podia semblar que era una cosa bona per als nostres bussejadors, la veritat és que no és massa positiu perquè el sector està en un limbe, ja que presenta diverses problemàtiques, que per això hem presentat esta proposició no de llei per a intentar solucionar-les.

En primer lloc -i un tema que és molt important per a la gent que treballa al sector-, tenim que les acreditacions de les empreses i dels professionals per a fer cada faena, a diferència que passa en altres comunitats autònomes, per cada persona i per cada faena que facen s'han d'acreditar cada volta, la qual cosa augmenta d'una manera molt brutal la burocràcia i realment fa la vida bastant difícil a la gent que treballa en este sector, i més si tenim en compte que en altres comunitats autònomes aquestes acreditacions es produïxen només una volta cada mig any o una volta a l'any.

Per tant, demanem que la Generalitat valenciana agafe les seues competències i que siga ella qui acredite i ho faça d'una manera que siga còmoda per als professionals del sector.

N'hi han altres problemàtiques, com és el tema dels títols, que és important, tant pel que fa que alguns d'estos títols no estan completament reconeguts en l'àmbit europeu com també que n'hi haja una part dels titulats de 1995 a 1999. , uns títols que va donar la mateixa Generalitat valenciana, però que, després, la mateixa Generalitat no reconeix. I ahí n'hi ha molta gent que està en un limbe administratiu, i els demanem que se'ls pose tota mena de facilitats perquè puguen traure's estos cursos i no hagen de tornar a fer un mòdul complet quan, realment, eixe títol ja el posseïen ells.

N'hi han altres temes que també són importants, com és el tema de la seguretat. El busseig professional és un dels sectors professionals que més mortalitat està patint. I, per tant, es demana que es prenguen mesures per a acabar en esta taxa de sinistralitat excessiva i totalment inacceptable.

D'altra banda -i això ja ho parlàvem l'altre dia amb els pescadors-, també n'hi ha. , vegem com, des del sector del busseig professional, s'estan suportant uns alts índex d'intrusisme que, evidentment, van en contra de la gent, econòmicament, que treballa en este sector i també van en contra de la seguretat que puga tindre tot el món dins del mar. Ho parlàvem l'altre dia, com, des de la pesca esportiva, podia ser un sector que practicava l'intrusisme amb les xicotetes embarcacions de pesca; i també, en este cas, pot arribar a ser un. , la pesca submarina esportiva pot arribar a ser un sector que practica l'intrusisme amb els bussejadors professionals.

Per esta i més coses, i per tots els punts que els hem posat ací, volem demanar-los el seu vot favorable. Volem demanar-los també que, des de La Generalitat, es prenguen les mesures necessàries. I també, en tema de seguretat, que s'inste el Govern d'Espanya perquè actualitze la normativa en normes de seguretat, que s'ha quedat una miqueta desfasada. I també que es prohibisca el busseig en SCUBA.

Per això és que els demane el vot favorable d'esta comissió per a fer la vida un poquet més fàcil als professionals del sector.

Moltes gràcies.

El senyor president:

La senyora Gascó Verdier:

Gràcies, president.

Bona vesprada. I bona vesprada a les persones que vénen a escoltar també les nostres intervencions.

Donar les gràcies a Compromís per presentar aquesta proposta que un poc ens ha sorprés que apareguera en esta comissió, perquè no té una relació específica amb el sector primari ni al de l'alimentació. Però entenem que és la conselleria d'agricultura, desenvolupament rural, canvi climàtic i medi ambient qui se n'ocupa.

També és de veres que ens ha sorprés perquè és una proposició que afecta a molt poca gent, però no és per això que deixa de ser important, perquè si volem continuar tenint gent que puga treballar en condicions dignes a la mar, per tal de construir les infraestructures, per exemple, caldrà tindre bussejadors professionals que puguen gaudir de condicions de treball a l'altura.

I, sobretot, ens semblava també important esta possibilitat que es dóna d'igualar les condicions de treball a la resta de l'estat espanyol i, si és possible, a Europa, perquè aquesta diversitat ha estat penalitzant moltíssim els bussejadors i bussejadores valencians i valencianes. I creiem que, en efecte, era hora de reparar.

Nosaltres votarem a favor. És de veres també que, sent un punt tant específic, ens ha costat trobar informació i, per desgràcia, és un col·lectiu que està molt invisibilitzat en premsa i en mitjans en general. Ha sigut complicat trobar informació disponible, però entenem que, com qualsevol col·lectiu que fa una tasca important i que mereix poder treballar en les condicions adequades, necessita la nostra atenció.

Per això, nosaltres votarem a favor.

Moltes gràcies.

El senyor president:

El senyor Rojo Sánchez:

El senyor president:

La senyora Caballero Hueso:

El senyor president:

El senyor Pastor Llorens:

El senyor president:

Vale. Pues, si les parece oportuno, pasamos a votar la PNL del Grupo Parlamentario Compromís, registro de entrada 12. 791, punto número dos del orden del día. ¿A favor? Pues, por unanimidad, queda aprobada, agradeciéndoles a los representantes del buceo profesional también su asistencia esta tarde aquí.

Proposició no de llei sobre la plataforma informàtica per a afavorir el comerç electrònic de productes agrícoles, presentada pel Grup Parlamentari Popular (RE número 17. 143, BOC número 67)

El senyor Calpe Saera:

Sí, moltes gràcies, senyor president.

Sense anar més lluny, estos últims dies hem estat escoltant com les organitzacions agràries més representatives en la nostra comunitat han estat queixant-se de les males pràctiques que n'hi han en la cadena alimentària i, en concret, d'ofertes que fan les grans cadenes de distribució a uns preus dels productes agrícoles absolutament ridículs, per dir-ho d'alguna manera, i que en qualsevol cas estan suportant a més els mateixos productors.

Perquè, com també comenten inclús els comerciants o els exportadors, són moltes vegades les mateixes cadenes qui demanen una gran quantitat de fruita o del producte sobre el que vullguen fer la promoció, però la demanen no ja al que podria ser un preu de mercat i ells suportaran el cost de la promoció, sinó exigint al proveïdor que pose un preu ja absolutament desfasat i que, per tant, no pot atendre a compensar els costos del consumidor.

Al final, el productor se troba en allò que alguna vegada escoltem al programa de César Lumbreras d'Agropopular els dissabtes de matí, tenim la cançoneta aquella de «quién ese señorito orondo y buen caballero», diu: «ese es un intermediario y gana mucho dinero», o alguna cosa aixina. I clar, i ell posa sempre eixa cançó quan fa la comparativa entre els preus que estan en els mercats i el preu en origen, el preu del productor. Efectivament, el desfasament de vegades és brutal, i quan u veu el preu del productor se queda sorprés.

Això ha dut que molts productors s'hagen buscat la vida pel seu compte. En la iniciativa i en la redacció de la iniciativa, fem al·lusió, per exemple, a aquells que han començat a vendre per internet, i pareix que els va bé. Jo crec que açò, a més, no és gens incompatible, i inclús pot reforçar-ho en moltes coses que de vegades s'han parlat ací sobre els mercats de proximitat. És perfectament possible, però també és una alternativa, i una alternativa podria ser potent, a la venda a distància, inclús per a l'exportació.

Però, posats a pensar en este sistema i tenint en compte que tenim una propietat agrària molt atomitzada en moltes comarques de la comunitat en molts xicotets productors, molt envellida també, poc familiaritzada en les noves tecnologies, pensàvem que hauríem de buscar alguna manera que això fóra possible i se potenciara.

És cert que al redactar la iniciativa, pensava una miqueta en eixes plataformes que t'oferixen bitllets de transport o d'hotels, mesclant-t'ho tot i fent-te l'oferta que consideren més avantatjosa. No sé si se podria fer una cosa pareguda o no, però probablement valdria la pena intentar-ho.

Per això, volem també en la iniciativa que s'impliquen les organitzacions de productors perquè ells donen la seua opinió una miqueta com a representants del sector i també com a recollidors de les inquietuds del sector.

Però posats a tindre una plataforma d'estes característiques, creem que també deuria anar més enllà del que és simplement la venda i tractar de buscar un canal alternatiu per a ella. És cert que ja la web de la conselleria actualment té informacions com les que mosatros considerem que podrien estar en eixa plataforma.

Per exemple, els avisos i la informació fitosanitària, que, a més, els avisos de tractaments jo crec que estan molt ben elaborats en una solvència tècnica. Un citricultor, per exemple, que vol saber com tractar la mosca de la fruita, ara en la web de la conselleria jo crec que té un criteri absolutament fiable i solvent, com, per una altra part, era d'esperar d'una pàgina que elabora l'administració.

També podria ser la plataforma una manera de divulgar sistemes innovadors per a fer coses. De fet, en els pressupostos de La Generalitat, en els vigents, també en el projecte de llei de pressupostos per a l'any que ve, en la conselleria de -no recorde ara el títol exacte, perquè certament això dels títols de les conselleries ha segut molt imaginatiu i mos costa retindre'ls-. , però economia sostenible, comerç o coses d'estes, n'hi han diverses línies que tracten d'afavorir la realització de plans de negoci en innovació tecnològica, i creem que això se podria traslladar a la conselleria d'agricultura. I en eixe sentit és en el qual hem plantejat esta iniciativa.

Se tractaria de vore la manera de crear una plataforma on, per una banda, com he dit, se puguera també posar en venda els productes i tindre un canal de comercialització. Però també que fóra un recolzament als productors en totes les qüestions que tenen a vore en assessorament, en tractaments i en qualsevol necessitat que ells puguen tindre en els seus cultius.

No ha tingut cap esmena la iniciativa, i a mi me fa pensar. , dic: «És que estan tots d'acord o és que no la volen recolzar de cap manera (rialles)». Però espere que mos desvelen la incògnita, però jo sí que els demanaria que la recolzaren.

Moltes gràcies.

El senyor president:

El senyor Torres García:

Gràcies, president.

Per tranquil·litat per al senyor diputat Calpe i per no mantindre la incògnita, li avancem que votarem a favor d'aquesta iniciativa.

Una iniciativa que considerem que és una iniciativa positiva. I de fet, recorde fa poc haver llegit -no recorde en quin mitjà- que tan sols el comerç electrònic podria salvar els xicotets productors. I tots coneguem iniciatives de com molts xicotets productors han salvat els seus camps de taronges, podent vendre eixes taronges a través de portals web i podent arribar a molts més consumidors i gent que vol disfrutar d'eixos productes, inclús productes frescos, perquè et garantixen que estan recollits eixe mateix dia, que arriben en quatre dies.

Jo crec que estan fent arribar també eixa proximitat que estan creant en el consumidor, estan fent-li saber al consumidor també la diferència entre menjar-se un producte fresc, produït i collit pocs dies abans d'un producte que ha estat emmagatzemat en cambres frigorífiques de vegades inclús més d'un any.

Nosaltres pensem que l'administració ha d'estar al servei del més vulnerable i, en este cas, els més vulnerables en la nostra comunitat són els xicotets productors. Perquè es dóna la situació que som una comunitat on el minifundisme i la dispersió dels camps és el més habitual, i on teníem molts grans xicotets productors, però tenim per desgràcia també molts grans distribuïdors, que moltes vegades, a pesar que el seu nombre és menor, el seu poder és molt major que estos xicotets productors.

Tots els esforços que faça l'administració, sobretot per a poder canalitzar eixe assessorament, eixe suport, però també per a poder facilitar eixa venda directa, que considerem que és un pas fonamental en la constitució d'un nou model d'agricultura. Perquè a més tenim dades que els diners invertits en la venda directa van directament a engreixar l'economia de les famílies i inclús després tenen una rendibilitat molt major que els diners que van a parar a les grans distribuïdores.

Possiblement -no sabem si la conselleria estarà treballant en açò-, dintre d'eixe maremàgnum de conselleries, no de noms que deia, pensem que més de 30 milions que n'hi han dintre de la direcció general de TIC, de tecnologies de la informació, que està en la conselleria d'hisenda, considerem que ahí n'hi han els recursos suficients perquè este portal es puga portar endavant i puga ser una realitat, independentment que no estiga eixa partida en els pressupostos com a tal.

Però pensem que és una iniciativa que deu portar-se endavant i estem d'acord en eixes paraules que deia al principi, que possiblement no tan sols el comerç electrònic. , però el comerç electrònic serà fonamental per a salvar els xicotets productors.

Gràcies.

El senyor president:

El senyor Rojo Sánchez:

El senyor president:

La senyora Rodríguez Armigen:

Dice usted que están preocupados por el envilecimiento de los precios, pero sin embargo el acuerdo comercial de cítricos con Sudáfrica no va a ayudar mucho, y les recuerdo que ustedes votaron a favor en el Parlamento Europeo.

En mi grupo y en el Consell que sustenta mi grupo estamos determinados a que nuestros productores tengan una vida digna. Y les voy a poner un ejemplo muy reciente, un ejemplo que usted mismo ha citado: «El Consell expedienta a Carrefour y a Alcampo por el precio de la naranja. » Una buena noticia de este fin de semana que podíamos leer en algunos medios. A 59 céntimos el quilo de mandarinas y a 40 céntimos el quilo de naranjas, a ese precio se vendían en Alcampo. Ya me dirán estas grandes superficies cómo se puede sostener a los trabajadores del campo así. Y aún peor en el caso de Carrefour que directamente regalaba las naranjas por ser black friday. Bueno, una situación que, desde luego, no es nueva y que se repite cada año, hasta ahora con impunidad.

Por todo esto les digo que, aunque un poco tarde, bienvenidos al apoyo a los agricultores.

Por eso consideramos que es una buena iniciativa, les damos la enhorabuena y… y eso. Considerando que es una buena iniciativa para apoyar a los productores valencianos que no tienen acceso a otras iniciativas que ya están en marcha, votaremos a favor de esta PNL.

El senyor president:

El senyor Cerdán Pastor:

El senyor president:

El senyor Calpe Saera:

Sí, president.

Moltes gràcies. Simplement. (Veus)

El senyor president:

El senyor Calpe Saera:

Sí, moltes gràcies, senyor president.

Donar les gràcies a tots els grups pel recolzament a esta iniciativa que, certament, potser arribe tard perquè esta presentada al mes de febrer i és responsabilitat del nostre grup no haver-la posat en una comissió anterior.

Però, bé, jo crec que estem tots en la bona línia. I al final, naturalment, jo espere també que el ministeri açò ho entenga i responga i que pose en pràctica la lluita contra les males pràctiques dins de la cadena alimentària.

Per cert, alguna esmena nostra als pressupostos anirà en eixe sentit i, per tant, esperem també un recolzament exprés a eixes mesures. I confiem a vore si entre tots som capaços d'aportar solucions al nostre camp.

Moltes gràcies.

El senyor president:

(Ocupa la presidència el vicepresident, senyor José Ramón Nadal Sendra)

El senyor vicepresident:

Senyories, continuem. Si els sembla bé continuem amb la comissió. Molt bé.

Proposició no de llei sobre la cogeneració en instal·lacions agrícoles sota hivernacles i la recuperació de primes al sector, presentada pel Grup Parlamentari Socialista (RE número 32. 892, BOC número 115)

El senyor vicepresident:

Anem a debatre el punt número 4, Presa en consideració de la proposició no de llei sobre la cogeneració en instal·lacions agrícoles sota hivernacles i la recuperació de primes al sector, presentada pel Grup Parlamentari Socialista.

Quan vullga, senyor diputat, Per un temps màxim de huit minuts.

El senyor Cerdán Pastor:

¿En qué consiste este tipo de sistema? Pues mire, es un sistema que utiliza fundamentalmente gas natural, que genera electricidad con la que podemos calefactar los invernaderos. Que al mismo tiempo esta energía genera un CO2 que, una vez catalizado, se introduce directamente en las plantaciones que se comportan como un alimento a las plantaciones, o sea, se toma (inintel·ligible) … etcétera, etcétera. Con lo cual la emisión de CO2 es cero en este sistema, o prácticamente cero en ese sistema de generación eléctrica.

Por lo tanto, les pido al resto de grupos que secunden esta propuesta del Grupo Socialista y la apoyemos para que tengamos una voz más contundente a la hora de ir a reclamarle al Gobierno de España una rectificación, en este caso concreto, en cuanto a cogeneración tanto para usos agrícolas como también -que es aplicable y no lo he dicho- para las explotaciones ganaderas.

El senyor vicepresident:

Moltes gràcies, senyor diputat.

Té la paraula ara el diputat de Ciudadanos, el senyor Emigdio Tormo. (Veus) ¡Ah! Podemos! Açò de la pràctica de ser president, que no ho faig tots els dies… (Rialles)

Té la paraula el diputat de Podemos, senyor Torres, per un temps de quatre minuts.

El senyor Torres García:

Gràcies, president.

Avancem també que votarem a favor d'aquesta proposició no de llei, encara que el sistema de cogeneració elèctrica en hivernacles ens genera dubtes quant a qualificar-ho com a una energia renovable cent per cent.

És veritat que és una energia neta, que al final no genera residus perquè al final els residus acaba incloent-los dintre del mateix cicle de producció, però no hem d'oblidar que no deixa d'utilitzar combustibles fòssils per a eixa cogeneració. I considerem que tenim els recursos suficients perquè la cogeneració elèctrica es puga fer amb energies totalment renovables.

Però sí que votem a favor perquè, entre altres coses, considerem que forma part de la innovació tecnològica que pot beneficiar al nostre sector agrícola i podria ser un pas, però especialment perquè no estem d'acord com ha actuat el Partit Popular en tota la legislació antienergies renovables que ha anat fent al llarg d'estos últims anys. I, sobretot, per l'actuació contra inversors, i moltes vegades xicotets inversors que, bé, seguint una legislació que era propicia perquè pogueren fer eixe tipus d'inversions doncs després han vist que han hagut d'abandonar-les. I és un problema que s'ha de resoldre.

I és un problema que, com deia el company, afecta a un problema més global, que és com les crítiques que ja ha rebut el mateix govern del Partit Popular, sobretot per les seues polítiques en energies renovables, que tant la Comissió Europea, com competència o com la mateixa Comissió Nacional d'Energia han censurat perquè, amb tota seguretat, amb eixe tipus de polítiques no complirem el compromís d'un 20% d'energies renovables per a l'any 2020, que és un compromís vinculant, és una quota vinculant que, per tant, fa que s'hagen de revertir moltes de les normes i de les lleis que ha aprovat el Partit Popular contra la generació d'energies renovables.

És un cas molt concret este que estem tractant hui, però -insistisc- és un cas més que afecta a tot el sector de les energies renovables i, sobretot, a la cogeneració en agricultura, ramaderia i que podria afectar a altres sectors, com és indústria. Però, bé, en este cas en concret, considerem que és un sector més que ha sigut afectat per eixe tipus de polítiques.

I per tant, votarem a favor perquè se solucionen els problemes que s'han generat, perquè la gent puga recuperar eixes inversions que han fet, però continuarem insistint que eixe no és, possiblement, el model que volem però sí que pot ser un model de transició, un model totalment net en energies renovables.

Moltes gràcies.

El senyor vicepresident:

Moltes gràcies, senyor diputat.

Té la paraula ara el diputat de Ciudadanos. Ara sí, senyor Emigdio Tormo. Quan vullga.

El senyor Tormo Moratalla:

Gràcies, president.

El senyor vicepresident:

Moltes gràcies, senyor diputat.

Té la paraula la diputada de Compromís per un temps màxim de quatre minuts.

Quan vullga vosté.

La senyora Rodríguez Armigen:

Aun así, nos hacemos cargo de que estas empresas, como bien ha explicado el compañero del Partido Socialista, hicieron grandes inversiones y se han visto perjudicadas por los cantos de sirena del gobierno de Madrid, pues les prometieron unas ayudas y no han llegado, esas ayudas no han llegado.

El senyor vicepresident:

Moltes gràcies, senyora diputada.

I, ara, per acabar la primera ronda d'intervencions té la paraula el senyor Calpe pel Partit Popular, per un temps màxim de quatre minuts.

El senyor Calpe Saera:

Moltes gràcies, senyor president.

Començaré també anunciant el vot favorable del nostre grup a esta iniciativa. I tal com l'he exposada a més el seu ponent, mos pareix que ha sigut una exposició plena de mesura inclús quan ha fet crítiques al govern.

Perquè, en primer lloc, jo he de desmentir coses que s'han dit per altres grups, com la falta de compromís del Partit Popular en la lluita contra el canvi climàtic, o en fer una transició energètica cap a altres sistemes d'energia. Bé, ací també s'ha citat per part d'un dels ponents dels grups per exemple l'Agència Valenciana d'Energia, que buscava treballar en estos camps i que va ser creació d'un govern del Partit Popular.

Però, a més, és que acabem de passar una investidura del president del govern i acaben d'adquirir-se uns compromisos públics com és «aprobar una ley de cambio climático y transición energética que regule de forme coherente y estable las políticas que afectan al clima que incorpore… -bé, no cal llegir-ho tot-, que se elaborará un plan de transición energética. » Això està en un compromís que és públic, que es va subscriure amb el Partit Ciudadanos, precisament, i per tant és això el que hem de mirar.

És cert que el Partit Popular va haver de prendre una mesura que, en este cas concret, va afectar a agricultors que havien optat per este sistema de cogeneració i que, pel que es veu, a la comarca del senyor Cerdán doncs té una presència, si no majoritària, notable i que, per tant, és lògic que mosatros com a Corts Valencians mos ocupem també d'este problema.

Però també és cert que calia resoldre un problema probablement més important, i era que, ¡clar! , fer tota esta transició de sistemes energètics a buscar energies simples i fer que ho suportaren els mateixos consumidors va disparar els preus dels subministres d'una manera tremenda.

¡Clar! , és curiós queixar-se molt -i n'hi ha raons per a queixar-se- de la pobresa energètica i, en canvi, estar afavorint polítiques que creen pobresa energètica en els consumidors als que se'ls obliga a pagar les subvencions a empreses que estan fent determinades instal·lacions.

Això és el que es va a tractar de corregir. I esperem que ara amb la nova llei, efectivament, caldrà buscar incentius i maneres de poder recolzar esta transacció energètica, de poder recolzar nous sistemes, de poder recolzar inversions que ho faça possible, però caldrà buscar-ho de manera que no siga el consumidor final el que haja de suportar tot açò.

Però, a més, com hem dit, mos pareix molt bé la iniciativa, creem que va en la línia que deu anar l'evolució del nostre canvi, de les nostres instal·lacions. Ens agrada més l'esmena presentada pel Partit Socialista que la redacció original, perquè, clar, al principi les Corts Valencianes, la seua obligació és controlar al Consell i les accions de l'administració valenciana. I ací moltes vegades mos dediquem a controlar al govern de Madrid o als governs que ja no són hui Consell i que no tenen res a vore ja amb l'actual acció de l'administració valenciana i no a fer el que l'Estatut d'autonomia mos obliga a fer.

S'ha incorporat un segon paràgraf no massa ambiciós perquè, clar, «que la conselleria realice un estudio para un plan de incentivos a las plantas de cogeneración para su puesta en marcha en los próximos ejercicios…», bé, que es faça. Que podria ser més concret, podria comprometre una miqueta més a la conselleria i haguera sigut millor, però, bé, no està malament que es faça.

Per tot açò que he explicat anem a recolzar la iniciativa i a donar-li el nostre vot favorable.

Moltes gràcies.

El senyor vicepresident:

Moltes gràcies, senyor Calpe.

Ara, si algun grup desitja el dret de rèplica en la segona ronda.

Molt bé. Senyor Cerdán, doncs té, per a la segona intervenció, un màxim de quatre minuts. Quan vullga.

El senyor Cerdán Pastor:

El senyor vicepresident:

Moltes gràcies, senyor diputat.

Si n'hi ha. ¿Voleu fer una segon ronda? ¿Qui. , participar? Bé, doncs. ¿Tu vols participar? (Algú diu: «No») ¿No? Val. (Veus) Bé.

Diputat de Ciudadanos, per un temps màxim de quatre minuts. Quan vullga.

El senyor Tormo Moratalla:

El senyor vicepresident:

Moltes gràcies, senyor diputat.

¿Més intervencions? Molt bé.

El senyor Calpe Saera:

No. no, molt breument.

Moltes gràcies, senyor president.

El senyor vicepresident:

El diputat Calpe, per un temps màxim de quatre minuts. Quan vullga.

El senyor Calpe Saera:

No, és tornar. Jo no sé si han pujat o no molt els preus de l'electricitat. Inclús, en algun moment, han arribat a baixar. Però certament s'ha estabilitzat i s'ha corregit aquella tendència tremenda que va haver.

Quant que La Generalitat puga o no puga posar recursos, bé, jo crec que tindrà el pressupost que tindrà. Som conscients de les carències pressupostàries i de les dificultats que n'hi han. Per això hem recolzat sempre totes les iniciatives exigint un millor finançament. Però al final és qüestió de triar els objectius que se volen complir i de fer alguna cosa ahí.

I, bé, senyor Tormo, jo no he dit que mosatros no pugam instar al govern de Madrid quan mosatros. quan mosatros presentem a vegades iniciatives que també van en eixe sentit. El que he dit és que les Corts Valencianes, segons l'Estatut d'autonomia, han de controlar l'acció del Consell i de l'administració que depén del Consell, i que moltes vegades ací mos limitem simplement a exigir-li al govern de Madrid, i sobretot per part dels grups que recolzen el Consell, probablement a la millor per a evitar haver de parlar de la política del Consell. I per això he dit que m'ha agradat l'esmena del Grup Socialista, perquè una iniciativa en les Corts Valencianes incorporava un punt en el qual el que s'instava era l'acció del Consell.

Moltes gràcies.

El senyor vicepresident:

Moltes gràcies, senyor Calpe.

I ara, sí, si no n'hi han més intervencions, si voleu passem a votació.

Molt bé, anem a votar la Proposició no de llei, presentada pel Grup Parlamentari Socialista, sobre la cogeneració en instal·lacions agrícoles sota hivernacles i la recuperació de primes al sector. ¿Vots a favor? (Algú diu: «Unanimidad») Unanimitat.

I, ara, el senyor president, ¿continua ahí baix, no? Val.

Proposició no de llei sobre la prohibició de l'ús de bisfenol A (BPA) en l'envasament, conservació i distribució d'aliments i begudes, presentada pel Grup Parlamentari Ciudadanos (RE número 32. 816, BOC número 115)

El senyor vicepresident:

Anem al punt número 5, que es la presa en consideració de la Proposició no de llei sobre la prohibició de l'ús de bisfenol A -BPA- en l'envasament, conservació i distribució d'aliments i begudes, presentada pel Grup Parlamentari Ciudadanos.

M'imagine que serà el senyor Emigdio Tormo, que tindrà un temps. -ai, perdó- un temps màxim de huit minuts. Només vullga vosté, pot començar.

El senyor Tormo Moratalla:

Por lo tanto, señorías -y para terminar con esta exposición de motivos-, es voluntad del grupo político de Ciudadanos en Les Corts contar con su apoyo para instar al Consell, para que a su vez inste al gobierno de la nación, a modificar el Decreto 2484/1967, por el que se aprobó el Código alimentario español -y que, dicho sea de paso, se ha modificado desde aquella fecha en innumerables ocasiones-, con el objeto de que se prohíba expresamente el uso del bisfenol A.

El senyor vicepresident:

Moltes gràcies, senyor diputat.

Comencem la ronda de intervencions. Comença la diputada de Podemos, per un temps màxim de quatre minuts. Quan vullga.

La senyora Gascó Verdier:

Gràcies, president.

Donem la benvinguda a aquesta proposició no de llei del Grup Parlamentari Ciudadanos, que recull l'esperit general que la campanya estatal «Hogar sin tóxicos» va llançar ja fa un cert temps, demanant la redacció d'una llei estatal per tal d'impedir que qualsevol material, envàs o recipient destinat a estar en contacte amb aliments i begudes puguen contenir bisfenol A.

El bisfenol A és un disruptor endocrí i, com a tal, va quedar recollit el nostre rebuig en la iniciativa que es va aprovar en la comissió de medi ambient en juny passat, gràcies a la presentació d'una iniciativa per part del Grup Parlamentari Compromís i de la diputada ací present Graciela Ferrer.

Com a tal disruptor endocrí, interferix en el funcionament del sistema hormonal mitjançant algun d'aquests tres mecanismes: suplantant les hormones naturals, bloquejant la seua acció o augmentant o disminuint els seus nivells.

Les substàncies químiques disruptores endocrines no són verins clàssics ni cancerígens típics, s'atenen a regles diferents. Algunes substàncies químiques hormonalment actives amb prou faenes semblen plantejar riscos de càncer. Centenars de recerques associen l'exposició a aquesta substància a dosis molt baixes amb possibles problemes de salut.

La principal via d'exposició humana a aquesta substància -açò és la principal manera per la qual arriba als nostres cossos- és l'alimentació, especialment per la contaminació procedent de materials que estan en contacte amb aliments, ja siga durant el seu processament o envasos i recipients alimentaris, tals com llandes, que són molt freqüentment revestides en el seu interior amb materials que contenen bisfenol A i des dels quals passa al producte alimentari contingut en ells.

Poques substàncies han sigut tan estudiades, com díem, sobre els seus possibles efectes sanitaris. Estudis sobre animals han associat el bisfenol A amb menor producció d'esperma, anomalies genitals masculines, canvis de conducta que comporten coses com major agressivitat o pitjor cura de les cries, alteracions en el teixit mamari, que poden propiciar el desenvolupament de tumors.

Una recerca nord-americana, publicada en la revista de l'Associació Mèdica Americana, basada en el seguiment de centenars de persones adultes a les quals els va mesurar el seu nivell de concentració de bisfenol A en orina i la possible vinculació d'això amb diversos problemes va trobar que existia una clara relació amb la diabetis tipus 2 amb problemes amb els enzims hepàtics i amb problemes cardiovasculars.

El bisfenol A ha sigut associat també a alteracions immunològiques, a efectes tiroïdals, obesitat, problemes de fertilitat femenins, poliquistosi ovàrica, anomalies cromosòmiques en els fetus, avançament de la pubertat en xiquetes, alteracions prostàtiques, malformacions genitourinàries, etcètera.

Amb aquest panorama, que no és que tingam cap voluntat de crear un alarmisme innecessari, però sí que els demanem com és possible que la legislació estiga permetent encara el manteniment d'aquestes substàncies en tants envasos amb els quals estem en contacte diàriament, com poden ser també aquestes ampolles de plàstic.

Moltes gràcies. Per això votarem a favor.

El senyor vicepresident:

Moltes gràcies, senyora diputada.

Té la paraula ara la diputada de Compromís, Graciela Ferrer, per un temps màxim de quatre minuts.

La senyora Ferrer Matvieychuc:

Moltes gràcies, senyor president.

Bé, avançar que la posició del Grup Parlamentari Compromís en relació amb aquesta proposició no de llei és la de votar a favor d'aquesta proposta no de llei perquè, com ja esmentava la diputada de Podem, està en línia amb la iniciativa que presentàrem i que debatérem ací el passat juny -i que es va aprovar-, en relació a crear un pla per a reduir l'exposició, tant de les persones com del medi ambient, davant els contaminants hormonals o disruptors hormonals, dels quals un d'ells és el bisfenol A.

Per tant, està en línia amb allò que proposàvem de fomentar el consum d'aliments produïts, sense aplicació d'aquest tipus de substàncies, en particular els bisfenols, no sols l'A sinó també l'S, i també utilitzar la contractació pública per a promoure l'ús de productes lliures d'aquests tipus de substàncies.

Cal dir que a França el bisfenol A està prohibit per als envasos, pel packaging en contacte amb aliments des de l'any 2015, i a Canadà, que des de 2010 és considerada una substància tòxica.

A la Unió Europea el bisfenol A està prohibit per a la fabricació de biberons, però no per a la resta de contenidors d'aliments.

En aquest sentit, és un debat que està obert i ja la comissió va anunciar la seua intenció de reduir el límit de migració d'este tipus de substàncies cap als aliments d'una manera molt substantiva per als envasos i contenidors de plàstic, així com per als vernissos i revestiments utilitzats en recipients metàl·lics, però encara no hi han mesures específiques en relació a eixes reduccions.

També dir que recentment, en una resolució de la Comissió de Medi Ambient, Salut Pública i Seguretat Alimentària del Parlament Europeu, de juliol de 2016, se subratlla que qualsevol altra alternativa al bisfenol A ha de ser més segura i no ha d'incloure el bisfenol S com a substitutiu del bisfenol A, ja que aquest bisfenol S pot tindre un perfil toxicològic similar al del bisfenol A.

Això vol dir que estem parlant de substàncies en relació amb les quals hi ha molta incertesa respecte a poder determinar el risc per a la salut a molt baixes concentracions, que cal avaluar l'efecte còctel amb altres substàncies químiques i també el seu efecte acumulatiu, però crec que la protecció de la salut pública i de la salut de les persones ha de fer prevaldre el principi de precaució.

I davant la manca de proves d'efectes negatius contrastats a determinades concentracions hem de posar les mesures perquè efectes irreversibles, com els que comentava tant el proponent com la diputada de Compromís, sobre la salut humana i sobre la vida de les persones no es produïsquen i s'utilitzen alternatives tècniques i tecnològiques que existixen per a garantir la salut de les persones.

Per tot això, el nostre grup parlamentari votarà a favor d'aquesta iniciativa.

Moltes gràcies.

El senyor vicepresident:

Moltes gràcies, senyora diputada.

Té la paraula el representant del Partit Socialista per un temps màxim de quatre minuts.

Quan vullga, senyor diputat.

El senyor Cerdán Pastor:

El senyor vicepresident:

Moltes gràcies, senyor diputat, també per la seua brevetat.

Té la paraula el representant del Partit Popular per un temps màxim de quatre minuts. Quan vullga.

El senyor Navarro Caballero:

El senyor vicepresident:

Moltes gràcies, senyor diputat.

I ara, si hi ha alguna intervenció més. I si no, passem a votació. (Pausa)

Anem a votar el punt número 5 de l'ordre del dia, presentat pel Grup Parlamentari Ciudadanos, la proposició no de llei sobre la prohibició de l'ús del bisfenol A, més conegut com BPA, en l'envasament, conservació i distribució d'aliments i begudes. Passem a votació. ¿Vots a favor? Unanimitat. Molt bé.

(S'alça la reunió a les 18 hores)

