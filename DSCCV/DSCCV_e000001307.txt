Comissió d'Agricultura, Ramaderia i Pesca realitzada el dia 12 de març de 2009. Comença la reunió a les 13 hores. Presideix el diputat senyor Josep Maria Pañella Alcàcer. Reunió número 9/I.

Elecció de la secretaria de la comissió

El senyor president:

Senyories, anem a començar la comissió.

La senyora secretària accidental vora si hi ha quòrum per començar-la.

(La senyora secretària passa llista per tal de comprovar si hi ha quòrum)

La senyora secretària:

Sí, president, hi ha quòrum.

El senyor president:

El senyor president:

Senyories, en primer lloc, hem tingut coneixement de la dimissió de la secretària de la comissió, Gema Amor Pérez. I, per tant, es proposa, d'acord amb el que disposa l'article 66. 2 del Reglament de les Corts Valencianes, l'alteració de l'ordre del dia amb la inclusió del punt següent, que seria l'elecció del secretari o secretària de la comissió.

No hi ha res a dir. Per tant, iniciem.

Disposen vostés de les paperetes, i segons les instruccions, podran escriure un sol nom en la papereta, resultant elegit per ocupar la secretaria aquella persona que obtinga el major nombre de vots.

La senyora secretària cridarà un a un a tots els diputats i diputades.

(La senyora secretària crida els diputats i les diputades per tal que depositen el vot en l'urna)

(El senyor president fa l'escrutini)

Són 8 amb el nom d'Antonio Lorenzo i 7 en blanc. Per tant, queda proclamat secretari de la mesa el senyor Antonio Lorenzo.

(Aplaudiments. Pausa)

Abans de començar, sí que citarem que hi ha una alteració de l'ordre del dia en el sentit que vam convocar per a començar avui ja la sessió i avançar, però que els punts 2, 3 i 4, que són per a contestar i compareixences de la consellera, es faran. seguirem la sessió el dia 26 a les deu del matí.

Ho dic ja perquè avui ajornarem, després del punt 5 i 6, ajornarem la sessió, i tot el que fa referència a la compareixença de la consellera serà, com he dit, el dia 26,

26 a les deu del matí.

Proposició no de llei sobre la petició al Govern d'Espanya d'ajudes a favor del sector agrari i ramader, presentada pel Grup Parlamentari Popular (RE número 29. 620, BOC número 128)

El senyor president:

Per tant, comencem ara amb el punt número 5: Proposició no de llei sobre la petició al Govern d'Espanya d'ajudes a favor del sector agrari i ramader, presentada pel Grup Parlamentari Popular.

El senyor Giner Giner:

Moltes gràcies, senyor president.

Gràcies, senyor president.

El senyor president:

El senyor Giner Giner:

El meu grup parlamentari, el Grup Parlamentari Popular, presenta esta proposició no de llei en què planteja una sèrie de mesures que estimem que serien molt convenients per a poder donar resposta a les necessitats que s'han produït en els sectors tant agrícola como ramader i inclús pesquer.

En tot cas, de tots és coneguda la situació general de dificultats, de crisi, crisi econòmica, que d'una manera molt especial es

en sectors que tradicionalment han tingut problemes, com és el cas del sector agrícola.

Plantegem, per tant, una sèrie de mesures en favor del sector agrícola i ramader plantejades directament al govern de la nació, perquè entenem que en tots el casos, de totes les mesures que s'arrepleguen en esta proposició, en el que és la proposta de resolució, són mesures factibles -en alguns casos, mesures que en altres ocasions ja s'han produït en situacions de dificultat similar-, i que vénen a donar resposta a les reivindicacions del sector agrari.

Per ficar tan sols alguns exemples, tots saben, ses senyories saben que el preu del gasoil en l'últim any ha experimentat un augment superior al 40%. Si, per exemple, en març de 2007 es pagaven 0,62 euros, ara està al voltant d'un euro. Això ha tingut com a conseqüència l'increment també dels preus dels fertilitzants, dels plàstics, dels envasaments, d'una sèrie de matèries que es necessiten per a desenrotllar l'activitat agrària.

Per tant, mosatros, en eixe sentit, plantegem unes mesures que creem que són perfectament assumibles. I, en particular, unes mesures que afecten els imposts indirectes, com és el cas de l'impost especial sobre hidrocarburs o és el cas de l'impost sobre les vendes detallistes. O inclús un dels plantejaments que fem en esta proposició no de llei és reduir el tipus d'impost de l'IVA i passar-lo al 7%. Abans dia que alguns mesures s'havien produït en altres èpoques, és el cas de l'IVA, que ja en el seu moment va tindre un tractament específic per al sector agrari.

Estos tres imposts a què acabe de fer referència representen el 25% del preu final del gasoil agrari. En realitat, això significa que de cada 1. 000 euros de cost del gasoil, 84 serien d'imposts especials i al voltant de quasi 140 euros en l'IVA.

Existix, per tant, ahí la possibilitat d'un marge per a poder-se reduir. La legislació europea permet la reducció d'eixos imposts especials. I, per tant, no hi hauria impediment de tipus legal,

, des del punt de vista de la normativa europea, per a poder adoptar una mesura com esta, que, indubtablement, tindria un impacte més que positiu en el camp.

És un exemple de les distintes mesures que plantegem. Com altres deduccions que afectarien a la millora de l'economia dels nostres llauradors.

Per no fer-me massa extens en la meua intervenció, sí que m'agradaria recalcar que hi ha un problema que es va a produir en breu i que també va a tindre un impacte important en el que és l'economia dels llauradors. I estic referint-me en este cas en concret al que són les tarifes elèctriques. Saben ses senyories que s'intenta eliminar-les a partir de l'1 de juliol de 2008, eliminar el que era la reducció del cost de la factura elèctrica en els moments de vall, per la nit o en dies festius, cosa que significa un abaratiment substancial en el que era el cost de l'aigua per als llauradors.

Evidentment, això al llarg dels últims anys va provocar eixa possibilitat d'abaratir el cost de la factura elèctrica, que, en molts casos, en moltíssims casos, que estic segur tots coneixen, es feren infraestructures encaminades a poder emmagatzemar eixa aigua, a poder facilitar la possibilitat d'aprofitar eixes hores en les quals la factura elèctrica era molt més barata.

Per tant, en eixe sentit, mosatros també plantegem una moratòria, un temps, un període transitori que poguera amortir l'impacte que de colp va a tindre l'aplicació d'esta mesura.

I exactament igual plantegem algunes mesures que van encaminades al sector ramader. Creem que són més que raonables, que són assumibles i que seria molt important que es poguera produir un acord de tots els grups polítics, de tots els grups parlamentaris, de cara que el sector agrari veiera que des dels distints grups parlamentaris en les Corts Valencianes es plantegen mesures reals, mesures factibles, que vénen a donar resposta a la situació de crisi que està afectant en termes generals i molt particularment al camp.

Amb l'esperança que puguen ser recolzades per tots, senyor president, no res i moltes gràcies.

(Ocupa la presidència el vicepresident, senyor Eduardo Ovejero Adelantado)

El senyor vicepresident:

El senyor Pañella Alcàcer:

Moltes gràcies, senyor president.

Mire, la meua postura, afortunadament, estarà condicionada pel partit en el qual jo milite i el grup a qui represente, que és el del Bloc i Compromís. I això farà que vaja a recolzar-li la moció.

Perquè si fóra del Partit Popular, no recolzaria esta moció, i no la recolzaria perquè la postura del Partit Popular, sempre que presentem els altres grups qüestions que són positives, però que no procedixen del seu grup, és aquella de dir que no, amb excuses com dir «ja ho fem», encara que no es faça, o altres. La qual cosa no eliminarà la capacitat de ser crítics amb el que vostés diuen, que no en les mesures, cap ni una. Les anem a compartir i, per tant, vaig a recolzar la seua proposta. Però sí eixe raonament global pel qual saben diferenciar, però molt, molt bé vostés allò que és competència del govern de la nació, del Govern d'Espanya, el govern de l'estat, per anar i reclamar-ho tot, deslligant-lo absolutament de totes aquelles que són les seues responsabilitat com a partit que dóna recolzament al govern, com a partit que governa en la Generalitat valenciana.

I en totes este mesures, lògicament, no n'hi ha cap. Vosté dirigixen, a través d'una política, diria, hàbil -política en el sentit de política de partit hàbil-, totes les qüestions negatives que puguen tindre al govern de l'estat. I, per tant, els demanen totes i cada una de les solucions que vénen d'allí, amb les quals estic d'acord, i per això al final ja els he dit que votaré a favor. Comence per ahí.

Però, indubtablement, a mi m'agradaria que la seua responsabilitat arribara a fer el mateix amb aquelles coses que sí que tenim competències dins del govern valencià, que no parlaren només del que són els impostos que vénen a nivell d'estat, sinó que parlaren d'aquelles mesures concretes que des de La Generalitat se poden aplicar per la millora del camp valencià. Algunes consten en els seus mateixos programes, però no consten amb les dotacions pressupostàries necessàries i, per tant, se convertixen en un fracàs, sobretot les mesures estructurals del camp valencià, que han donat com a resultat el fracàs totalment de la política destinada a la millora del que és l'estructura del camp valencià, l'estructura de la propietat del camp valencià.

Cap d'eixos programes han donat resultat, i no perquè foren negatius, sinó perquè porten la inconsistència de dir allò que no estan disposats a fer, de parlar dels canvis estructurals del camp, de canvi de l'estructura de la propietat a través d'associacions, a través de diversos sistemes. Si miràrem els programes de tots els anys, voríem quantes vegades s'ha parlat en programes diversos d'ells, i vorem com no se n'ha realitzat cap, perquè després pressupostàriament eixos programes no s'han plasmat allí. I eixe és el punt dèbil del govern valencià.

En agricultura, en ramaderia i en pesca, resulta que cada any dediquem un pressupost menor, encara que després vullguen vostés adornar-lo amb totes les figures que vullguen, adjectius que se li apliquen al pressupost i totes les coses per a intentar demostrar que, més que mai; més no, menys que mai, és el que estem aportant.

I és un sector amb una gran crisi. Per desgràcia, a este sector no li podem parlar de la crisi actual, perquè este sector no l'ha notada la crisi actual. No l'ha notada, perquè ja porta anys rere anys amb crisi i, per tant, que ara entre la resta en crisi. de l'afecció, precisament, a este no és tan gran. Estan en crisi, i estan en crisi sense una atenció determinada, entre altres coses, des de La Generalitat no se té en compte.

Per tant, tampoc vullc allargar-me, perquè el resum de la meua intervenció, el resum de la meua intenció de deixar patent la voluntat del meu grup és el que he dit. I el resum en dues frases: una primera, anem a donar recolzament a les mesures perquè ens pareixen positives, com tantes altres que també eren positives i, segona, critiquem la postura del govern i la postura del Partit Popular que només fan que demanar, demanar al govern de l'estat sense aportar allò que li correspon, les solucions que els correspon des de l'àmbit de competències que ells tenen.

Moltes gràcies.

El senyor president:

La senyora Crespo Domínguez:

Moltes gràcies, senyor president.

Senyories, jo entenc perfectament que el senyor Costa tinga el cap en altres menesters en tot el que està passant-li. Però, la veritat, mai haguera pensat que, amb el desplegament de tècnics que té al seu abast, passara d'ells i es limitara a presentar una proposició no de llei contra el Govern d'Espanya, per a no variar, utilitzant el

, sense molestar-se en comprovar dades que algú li va passar. Això és denigrant, una falta de respecte al sector agrícola i es mereix. que es mereix ser tractat amb dignitat.

Dit açò, ja li anuncie que el meu grup votarà en contra, a menys que el Partit Popular reconega que la proposició no de llei que ha presentat està plena de falsedats, de falta de rigor en el que demana al Govern d'Espanya. Malgrat que puga estar d'acord amb alguna de les coses, però el popurri que presenten no el puc votar a favor.

Vaig a explicar les motivacions del vot en contra del meu grup. Vostés demanen que de forma urgent s'aproven unes mesures que en gran part ja estan aprovades i estan aplicant-se, tant en la ramaderia com en els agricultors, perquè el Govern d'Espanya sí que té sensibilitat i compromís amb el sector ramader, pesquer i agrícola, i ha plasmat en llei mesures concretes que són efectives també per a l'any passat.

Anem als errors, senyors del PP. Actualment el preu del gasoil B -gasoil d'ús agrícola i també, per què no dir-ho, per a maquinària de construcció que no circula per carretera- no val un euro -com acaba de dir vosté- el litre, sinó que. mire, vaig a donar-li un ventall de preus de nord a sud de la Comunitat Valenciana: província de València, Alginet, el més barat, 0,455 euros el litre; el més car, Puçol, 0,695 euros/litre. Província de Castelló, Vall d'Alba, 0,53 euros/litre, el més barat; Xilxes, 0,69 euros/litre. I província d'Alacant, Oriola, 0,589 euros/litre, el més barat, i Jacarilla, 0,669 euros/litre.

Clar, jo puc entendre que com el senyor Costa està acostumat que li ho regalen tot, doncs ha posat un euro per això del què més dóna 29 com 30, com diguem nosaltres els valencians. Doncs sí que dóna, senyors del PP. Els homes i dones del camp valencià es mereixen una atenció especial en aquests moments de crisi i no afirmacions simplistes com les que vostés fan en la seua proposició no de llei.

El Ministeri d'Economia ha publicat en el BOE de 29 de novembre de 2008 l'Ordre 3. 413/2008, de 26 de novembre, per la qual es desenvolupen per a l'any 2009 el mètode d'estimació objectiva de l'IRPF i el règim especial simplificat de l'IVA. Aquesta ordre és fruit de les negociacions que s'han portat a cap per la taula de la fiscalitat, en les quals ha participat el ministeri, el MARM, i les organitzacions agràries UPA i COAG, així com per adaptar els índexs de rendiment net a la realitat econòmica dels sectors segons el Ministeri d'Economia i, per tant, d'aquestes dos organitzacions agràries.

¿Quines són les activitats incloses en el mètode d'estimació objectiva i en el règim especial simplificat? En el sector agrari s'inclouen dins d'aquestes activitats la ramaderia independent, per exemple, l'apicultura, i els serveis de criança, guarda i engreix de la ramaderia, per exemple, l'avicultura i tota la ramaderia integrada.

Activitats incloses en el mètode d'estimació objectiva referent al sector agrari, en aquest moment, en aquest sistema, s'inclouen les següents activitats: agrícola o ramadera susceptible d'estar inclosa en el règim especial de l'agricultura, ramaderia i pesca, de l'IVA; forestal, comerç al detall de fruites, verdures i hortalisses i resta de comerç al detall relacionat amb la producció ramadera.

Tanmateix, i és important el disposat anteriorment, no serà aplicable el mètode d'estimació objectiva de l'IRPF i el règim especial simplificat d'IVA

(so per interferència d'un mòbil)

a les activitats o sectors que superen les següents magnituds: magnitud aplicable al conjunt d'activitat amb 450. 000 euros de volum d'ingressos anual, cosa molt poc usual en els nostres llauradors i ramaders, o la magnitud en funció del volum d'ingressos, 300. 000 euros per any, per a les següents activitats, ramaderia independent i servei de cria, engreix i guarda, cosa que també, per desgràcia, afecta molt pocs agricultors i ramaders.

Referent al mètode d'estimació objectiva, també s'han de computar, a banda de les operacions realitzades pel contribuent, les que desenvolupa el cònjuge, descendents, ascendents; així com les entitats d'atribució que generen renda en les quals participa qualsevol dels anteriorment citats i que tal vegada concorrien en les següents circumstàncies: una, que estigueren. activitats desenvolupades siguen idèntiques o similars, això vol dir que estan classificades dins del mateix epígraf de l'IAE, o que existisca una direcció comuna en les activitats compartint mitjans humans i materials.

En aquesta disposició addicional s'establix que per a l'aplicació dels mòduls podrà reduir-se, primer cas, rendiment net previ, en un 35% del preu d'adquisició del gasoil, en un 15% del preu d'adquisició de fertilitzants o l'adquisició de plàstic i en el cas de rendiment net per a l'any 2007, un 3% de les activitats que s'hagueren desenvolupat i un 2% per les activitats iniciades en el 2008. La mateixa ordre repetix el mateix esquema per a l'any 2009, un 35% de deducció del preu d'adquisició de gasoil agrícola, un 15% del preu d'adquisició de fertilitzants, i en cas de rendiment net, un 2%.

I si mirem la comparativa esta amb els mòduls per sectors vegem que tots van a la baixa, el que significa menys càrrega fiscal per al sector agrícola i ramader.

(So per interferència d'un mòbil)

En el punt cinqué de la proposició no de llei parla sobre el desacoblament total del boví, oví i caprí. I ahí vostés també saben que no hi ha unitat en el sector, perquè la majoria dels productors volen mantindre un acoblament del 50% en els tres sectors. A més, en aquest moment estan marxa les negociacions del

(inintel·ligible)

. de la PAC on es posarà fi en el 2013 al desacoblament per a tots els sectors i on s'establiran uns períodes de referència per a cobrar les ajudes. Per tant, deixem, tant mosatros com vostés, que siga el sector qui decidisca.

Quan vostés parlen d'augmentar l'oferta de matèries primeres per a l'alimentació animal, ara, la Conselleria d'Agricultura no augmenta l'oferta de cítrics per a l'alimentació animal, al·legant que actualment i amb l'OCM de fruites i hortalisses sols es pot dedicar l'alimentació animal que oferixen les organitzacions de fruites i hortalisses, i enguany han segut 11. 000 tones. Per tant, podem també qualificar de fracàs la política del PP que ara fa dos anys encetara en el que és l'oferta de cítrics per al sector ramader.

D'altra banda, vostés no poden oblidar-se que les competències en agricultura, perquè així ho va recordar l'honorable consellera en l'última compareixença, citant l'Estatut d'autonomia, concretament el títol IV, article 49, que diu que La Generalitat té la competència exclusiva en agricultura, reforma i desenvolupament rural, agrari i ramaderia. Per aquestes raons no poden, senyors del PP, demanar al Govern d'Espanya que faja allò que és competència i obligació de vostés i que no estan assumint.

Per acabar, i parlant de les farines de carn, malgrat que puga ser positiu per al sector, ha d'existir un consens i donar moltes explicacions als consumidors després del que ha passat amb les vaques boges. ¿O és que ja no se'n recorden, senyors del PP? , la setmana passada va morir una dona en Galícia a conseqüència d'esta malaltia.

Llegint la seua proposició no de llei no veig cap mesura concreta proposada per vostés per a solucionar els problemes reals que patix el sector ramader, i trobe injustificat que no fagen referència a les zones desafavorides i d'alta muntanya, on ahí sí que s'han d'aplicar mesures urgents, donar solucions a la greu crisi que estan patint, i fins ara, per desgràcia, sols arriben ajudes del govern central i molt poc del Consell. ¿No serà perquè vostés consideren políticament més rendible malgastar les ajudes de Ruralter en altres sectors en lloc d'aplicar polítiques clares d'ajuda a millorar la qualitat de vida d'eixes zones d'interior on viuen gran part de ramaders valencians?

Quant al manifest del 22 de novembre de 2007 firmat per

(inintel·ligible)

. i el MAPA, és un calc de mesures similar on s'exigia al Consell de la Generalitat valenciana el compliment de propostes, i que, desgraciadament, a data de hui ni una sola de les propostes fetes per les organitzacions agràries han tingut eco en la conselleria. Menys

, per tant, i mes dedicació, senyors del PP, donant solucions per a un sector que mai podrà eixir de la crisi amb les polítiques nefastes en matèria d'agricultura que tenim ací a la Comunitat Valenciana.

Res més i moltes gràcies.

El senyor president:

El senyor Giner Giner:

Moltes gràcies, senyor president.

Mire, senyora diputada, amb tots els respectes, jo desvincule perfectament entre vosté com a persona, que em pareix una excel·lent persona, i la

que li han donat perquè la llija ací amb tot el contingut que té, que en molts sentits és ofensiu i totalment reprovable. Però vullc dir-li, en principi i d'eixida, que jo desvincule perfectament la seua persona, a la qual jo valore i considere que és una persona més que respectable, del que a vosté li han donat perquè llegira.

Dit això, em pareix molt desafortunat l'inici de la seua intervenció fent referència al senyor Costa. Em pareix, com a mínim, de mal gust; ho deixaré ahí i no vullc qualificar-ho d'una altra manera. Però bé, si a vosté li amollen això perquè ho diga, vosté ve ací, ho amolla i punt.

Ara, que diga a continuació en la seua intervenció que açò és una PNL, una proposició no de llei, que va contra el Govern d'Espanya. Escolte,

(so per interferència d'un mòbil)

esta proposició no de llei no va contra ningú. Va a favor dels llauradors. No va contra el Govern d'Espanya. Va a favor dels llauradors. Ara, si vosté entén que el reivindicar una cosa que entenem que és justa, possible, viable, inclús necessària, és anar contra el Govern d'Espanya. És que ni tan sols és una crítica al Govern d'Espanya, es una petició, en molts sentits, de moltes coses que en altres situacions i en altres moments s'han aplicat. I estem visquent una situació d'excepcionalitat per la crisi econòmica que fa convenient plantejar estes qüestions.

Igual que aprofite per a agrair-li al senyor Pañella, com a representant de Compromís, el seu vot favorable, que jo crec que l'únic que ha fet és un exercici de valencianitat, de recolzament al sector, que jo li reconec i agraïsc, que ell tinga també la necessitat de vestir eixe recolzament com una espècie d'autojustificació al seu grup o de cara a la seua clientela política. Doncs, ¡allà vosté! Però el que sí que està clar és que en el fons vosté manté un recolzament que jo agraïsc des de la coherència, amb el recolzament al sector agrari.

Ha afirmat la senyora diputada que la nostra proposició no de llei està infestada de falsedats. Escolte, diga'm per favor, ¡diga'm, per favor! , quines són les falsedats que conté esta proposició no de llei. ¡Quines són les falsedats! Fa referència que jo havia afirmat que era un euro. No. Si llig bé el

jo he dit que el gasoil es pagava al voltant d'un euro, que no és el mateix que un euro, al voltant d'un euro.

I, clar, quan ja no té arguments, quan generalitza d'eixa manera diguent que està infestada de falsedats, que és un atac al govern, bé, doncs després s'entén el que vosté incórrega en un nou error conceptual gravíssim, molt greu, quan afirma, diu: «L'agricultura és competència exclusiva de La Generalitat. » Escolte, el que es plasma en esta proposició no de llei, i si jo estic equivocat la invite que m'ho rebata, el que mosatros com a grup parlamentari plantegem en el contingut, és absolutament, al cent per cent, competència estatal. A qui vol vosté que li ho plantegem? Això no és competència de La Generalitat. És competència estatal. I per eixe motiu li ho hem plantejant dirigit al govern central, sense que això signifique ningun atac, ningun insult, sinó la reivindicació per a un sector d'una sèrie de qüestions que entenem que són imprescindibles, que són necessàries.

Parla vosté, se referix als ramaders, que la setmana passada va morir una dona a Galícia. Escolte! Si també tinguérem la culpa perquè eixes competències, suposadament exclusives que tenim ací, en agricultura, que es morira pel tema de les vaques boges una dona a Galícia. Per l'amor de Déu! Això què ha de vore? Què hem de vore nosaltres ací, a la Comunitat Valenciana? Absolutament res a vore.

Tan sols acabe fent-li un recordatori del que vostés van a votar en contra. Vostés van votar en contra de mesures -i això és el que haurien d'explicar-los vostés al sector agrari i ramader-, de mesures que són necessàries, que estan demanades pels sectors, que són imprescindibles.

Vostés van a votar en contra d'amortir la pujada del gasoil agrícola, per molt que li hagen passat a vostés les dades que ha llegit.

Vostés van a votar en contra que puga fer-se un paquet de mesures fiscals que beneficien -i nosaltres hem sigut molt responsables, les hem plantejades dins dels marges que són admissibles-, que beneficien eixe sector.

Vostés van a votar en contra de la revisió dels mòduls agraris per a ajustar la rendibilitat real dels cultius.

Vostés van a votar en contra d'eixa moratòria. Mire si han sigut prudents! D'eixa moratòria en l'aplicació de l'eliminació de les tarifes elèctriques bonificades que existien fins fa ben poquet.

El senyor president:

El senyor Giner Giner:

De tot això, i d'algunes coses més que no tinc temps de recordar-li, van a votar en contra. I això és el que vostés s'haurien de fer vore, això.

Moltes gràcies, senyor president.

El senyor president:

El senyor Pañella Alcàcer:

Gràcies, senyor president.

El senyor Giner ha parlat de la necessitat d'autojustificació i tal. Mire, indubtablement, no és autojustificació, sinó que és un intent de ser coherent en allò que de manera continuada he dit tant des del plenari com des de les comissions.

El que veig ací és el reflex clar de la situació: la falta d'acord entre uns i altres. Marcar sempre per necessitat una posició oposada els du, després, a una paràlisi i una no possible consecució d'objectius per cap costat.

Jo pense que -i ho he dit molt clar- és una crítica, no als punts d'acord, sí al plantejament global que vostés fan. I la veritat és que el que veig ací, doncs, em reafirme en els punts crítics que he dit. Per què? Perquè la responsabilitat a dos nivells o a tres nivells -si entrem en el nivell europeu també- de la situació del camp valencià, cal dir-la. No vaig a parlar de governs, vaig a parlar d'administracions, perquè quan parle de governs dirà que parle d'un color determinat, però vaig a parlar d'administracions. La part que els correspon a La Generalitat -jo ho he dit-, efectivament, sobre la política general, sobre citricultura -que discutírem fa pocs dies- és una falta de consecució d'objectius, una paràlisi total, no una paràlisi, una reversió al passat pitjor.

En altre tipus de mesures marc, com l'estructura de la propietat, com negar-se al pagament de la retirada de cítrics de l'arbre, o l'altre que s'ha proposat de la

(inintel·ligible)

. , és el no establir el contracte tipus, com voler fugir del doble etiquetatge per la traçabilitat, no només de l'espai, sinó també la traçabilitat en preu dels productes, com anar a la política pesquera. Vosté m'ha demostrat hui també que el gasoil sí. I, precisament, he de recordar-li que en altre moment m'ha dit que les taxes dels ports també volia retirar-les però només retiraven les taxes que corresponien als ports de l'estat. Les dels ports de La Generalitat, en aquell moment que deien vostés això, estaven augmentant-les. Clar, això és el nivell de responsabilitat de La Generalitat al qual no fem cap referència.

Estic d'acord que hi ha responsabilitat a altres nivells, a nivell de l'estat, sobretot les derivades d'allò que és la negociació de la política agrària comunitària. Recordem que l'apartat de citricultura, en la negociació amb Europa, enfront d'altres nacions, com Itàlia, a Espanya eixim malt parats. Però, és que, després, també, en la distribució de recursos dins de l'estat, doncs, lògicament, Andalusia ix molt més ben parada que eixim els valencians.

Avui també cal plantejar-se ací -ja que estem en el debat del tema-, avui se demana el pas lliure sense contingents dels cítrics marroquins a través de la península, en entrada lliure a Europa. Jo, als companys del PSOE, els pose ja en guàrdia respecte a això. Supose que la posició serà negativa. Per tant, tenim responsabilitats a alts nivells.

I l'única crítica que faig, que no és autojustificació, és una crítica jo pense que sensata i basada en allò que tenim, en el sentit de dir: estem sempre obviant les nostres responsabilitats passant-les a la resta. Jo estic d'acord amb estes i estic d'acord amb les altres.

(El senyor Giner Giner parla sense micròfon)

No. He dit tota una primera part que, com vosté estava parlant, una vegada més, en la primera part, que es feia referència a les competències de La Generalitat, vosté estava parlant, no sé si voluntàriament o involuntàriament, però pareix ser que, una vegada més, no les ha sentides.

Moltes gràcies.

El senyor president:

La senyora Crespo Domínguez:

Moltes gràcies, senyor president.

Si jo anomene el senyor Costa és perquè és el que firma esta proposició no de llei. Aleshores, alguna responsabilitat ha de tindre.

Després, la situació de crisi. Jo pense que açò no és el producte d'un moment, sinó d'anys i anys de polítiques que no han donat cap resultat positiu en el sector agrari. I això, doncs ahí ho tenim.

Referent al que són les competències, jo li he de tornar a recordar que les competències en agricultura són una cosa que té de forma exclusiva la Generalitat valenciana, i en ramaderia també. Ho especifica l'article 49.

Per tant, jo crec que ací hem de fer front a unes dificultats que està el sector en estos moments patint i que qui té la responsabilitat en primer lloc són vostés. I després, si coses a nivell d'estat s'han de reajustar, doncs, perfectament, perfectament m'afegiré a les propostes que vostés facen en eixe sentit.

Jo no sé si vosté m'ha prestat atenció quan li he mostrat esta taula en la qual està especificat de forma clara que tots els percentatges van a la baixa per a l'any 2009. I açò són mesures fiscals, senyor Giner. Per tant, no diga que el Govern d'Espanya s'oblida totalment dels agricultors valencians i que no se'ls presta cap atenció perquè, si no, mesures com estes, que estan aprovades per llei, no estarien publicades en estos moments. Jo poc més vaig a dir-li.

Referent al preu del gasoil, doncs, vosté sap que en estos moments els preus que jo he dit són els que són. No és ni un euro, com especifica en la seua proposició de llei, i, per tant, són coses que ahí estan i que es poden comprovar.

Jo no vaig a dir-li res més.

El senyor president:

Bé, procedim a la votació de la proposició no de llei presentada. Vots a favor? Vots en contra? 6. No hi ha abstencions. Per tant, s'aprova la proposició no de llei.

Proposició no de llei sobre el pagament anticipat de la pensió de jubilació de l'activitat agrària, presentada pel Grup Parlamentari Socialista (RE número 29. 643, BOC número 128)

El senyor president:

El següent punt, la Proposició no de llei sobre el pagament anticipat de la pensió de jubilació de l'activitat agrària, presentada pel Grup Parlamentari Socialista.

El senyor Lozano i Pastor:

Gràcies, senyor president.

Bon dia a tots.

Senyories, un dels problemes estructurals del camp valencià és, tal vegada, l'envelliment de la població agrària. No hem d'oblidar que els majors de 55 anys han passat del 46%, de 1999, al 51,8, segons les dades disponibles que daten de 2003.

Els jubilats que continuen com a titulars d'explotacions passen de la mateixa forma, del 33,58, en 1999, al 37,65, quatre anys després, la qual cosa, la xifra ens diu que cada vegada més n'hi ha menys gent que s'incorpora i que cada vegada més n'hi ha més gent que s'ha de quedar per a poder mantindre el que és la producció agrària que existix a la Comunitat Valenciana.

Amb l'objectiu d'ajudar a fer un canvi en l'estructura de la població agrària, des de principi dels anys noranta, quan va entrar en vigor a Espanya el reglament de desenvolupament rural, preveia unes ajudes a tots els majors de 55 anys que volgueren deixar la seua activitat amb la condició que havien de cedir les seus explotacions als seus fills o a altres llauradors, amb la finalitat de rejovenir i engrandir les explotacions agràries i ramaderes per a tindre unes explotacions molt més competitives en termes de mercat.

Tant és el convenciment del problema que tenen tots els partits, o que tenien, i que seguim -jo pense que amb voluntat- tenint tots els partits polítics de la Comunitat Valenciana, que pràcticament tots portàvem en els nostres programes la possibilitat inclús de complementar eixa ajuda de caràcter europeu amb ajudes pròpies de la nostra comunitat.

D'esta manera, el Partit Popular anuncià com un punt estrela del seu programa electoral -aleshores era conseller el senyor Cotino-, que si tornava a governar el Partit Popular, com així ha ocorregut, els llauradors que estigueren dispostos a cedir o arrendar la seua activitat agrària a un descendent o a una explotació o cultiu

(inintel·ligible)

. i desitjaren retirar-se anticipadament, complint els 55 anys, tindrien una ajuda de 18. 000 euros a l'any. Dir que no sols ho portava el Partit Popular, sinó que, inclús, també al nostre programa díem que se complementària eixa ajuda.

La promesa, jo crec que se va fer, la férem tots. Recordar-ho amb una proposició no de llei del Partit Socialista, s'ha recordat. El que lamentablement i, a hores d'ara, i esperem que en el futur s'acabe aprovant, la veritat és que a hores d'ara -dic- encara no s'ha complit eixa promesa electoral.

Senyories, al llarg d'estos anys, els pocs llauradors que s'han acollit al cessament anticipat han estat cobrant directament mentres érem Objectiu 1 del FEOGA garantia, quan perdérem esta condició per sobrepassar el 75% de la renda mitjana de la Unió Europea, el pagament mensual de les percepcions per cessament anticipat ho fa el FEADE, a través del govern central, govern central-Conselleria d'Agricultura, és quan els arriba als llauradors que han demanat el cessament anticipat.

Esta nova forma de pagament va comportar, com així ho denunciaren les organitzacions agràries a finals de 2007, un retardament en les percepcions inclús d'alguns mesos. Les organitzacions denunciaven que este retardament en el pagament era molt greu perquè el cessament anticipat era vital per a mantenir l'activitat agrària en el camp valencià, amb la incorporació de joves que substituïxen els majors.

Esta mesura, la renovació generacional, té la seua efectivitat supeditada en gran mesura a la bona gestió de l'administració competent en matèria de les tramitacions de les ajudes i, sobretot, del pagament de la corresponent indemnització mensual.

Jo crec que seria bo vore com ho han resolt altres comunitats autònomes que han tret o han condicionat la conselleria competent en la matèria creant un fons fix en els pressupostos regionals que assegure que el pagament se farà religiosament, mes a mes, com si de la Seguretat Social se tractara, ja que al deixar la seua explotació agrària o ramadera no tenen una altra fons d'ingressos.

Per tota esta sèrie de raons és pel que demanem -jo crec que podem recolzar-ho- esta iniciativa que diu: «Les Corts Valencianes insten el Consell a establir un sistema de gestió del pagament de la pensió o de jubilació anticipada en l'activitat agrària, de manera que es garantisca, en qualsevol cas, que els beneficiaris van a disposar de la indemnització mensual que els corresponga, amb el pagament efectiu d'aquesta mes a mes, sense que es produïsquen interrupcions temporals que perjudiquen els interessos dels llauradors i els impedisca el desenvolupament quotidià del seu projecte de vida. »

Per les raons que acabe d'esmentar, és pel que demane l'aprovació d'esta proposició no de llei.

Moltes gràcies.

El senyor president:

Gràcies, senyor Lozano.

Per part del Partit Popular, senyor Parra.

El senyor Parra Sisternes:

Gràcies, senyor president.

Senyories.

Senyor Lozano, el meu grup, el Grup Parlamentari Popular, per suposat està en part tan preocupat com vosté d'eixa situació, perquè sí que és de veres que el compromís de l'abandonament d'eixa activitat agrària, d'estos beneficiaris que fa que renuncien a eixos ingressos derivats de l'activitat en què cessen, les administracions públiques a canvi es van vore implicades en este cas, adquiriren eixa obligació de fer efectiu el pagament amb regularitat i amb seguretat d'eixes indemnitzacions econòmiques que els corresponien.

Sí que és de veres que la normativa reguladora comunitària en este cas no parla de pagaments mensuals. No obstant, la gestió de la Conselleria d'Agricultura i Pesca en este cas s'adapta a eixa freqüència, que és el que està fent fins ara.

A més a més, les citades indemnitzacions que vostés, conforme vosté ha dit que van garantides percentualment per fons FEDER, per fondos de l'administració de l'estat i de La Generalitat, estan establides en el Programa de desenrotllament rural de la Comunitat Valenciana 2007-2013.

I la conselleria el que fa és, a més d'estar preocupada per això, és sensible en eixa situació i responsable de la gestió de la dita ajuda, compartir eixa preocupació, com he dit abans, i eixe interés manifest pel seu grup parlamentari.

De fet, conforme ha dit vosté abans, en el 2007, durant tot el 2007 va haver d'avançar pagaments per valor de quasi tres milions d'euros, 2. 979. 000 euros exactament. I fins mitjans de 2008, que és quan els fons comunitaris i nacionals, aprovats pel programa, se va aprovar al juliol de 2008, també va haver d'avançar 1. 168. 000 a eixes quantitats.

Per tant, la nostra postura és preocupant i sensible també en la seua proposta. Però el sistema de pagament actual, i llevat que hi haja algun error, fins ara ha sigut mensual. No vol dir això que en algun cas puntual i fins a la millor a 2008, a mitjans de 2008 s'haja produït algun cas puntual de demora o de falta de pagament. Però també s'ha de puntualitzar perquè està, està supeditat a una sèrie de finançaments compartits. Aleshores en estar compartit no depén sols de la conselleria. Aleshores el meu grup està clar que la preocupació eixa la compartix, però, bé, si el sistema de pagament mensual s'està complint, en este cas no cap dubte i no cap que la seua proposta vaja endavant.

El senyor president:

Senyor Lozano, té la paraula.

El senyor Lozano i Pastor:

Sí, gràcies, senyor president.

Jo en ningun moment he volgut ni transmetre ni tant sols he dit que vostés no estiguen preocupats, ni tant sols que vostés en el 2008 no ho hagen fet bé, perquè és veritat i vull que quede constància que en 2008 la conselleria ha sigut religiosa en el pagament d'eixos mesos.

Però també és veritat, i és en l'únic que jo crec que no estic d'acord amb vostés, que en el 2007 en dos ocasions arribaren a estar els llauradors tres mesos sense cobrar.

Sap vosté el que és dependre, o almenys ho intuïm, tenim la sort que ací almenys el sou mos ve mensual, però sap vosté el que significa no tindre una xicoteta aportació cada mes, com és en el cas dels llauradors.

Per tant, el que també estic dient que per això no és una proposició ni tan sols en termes econòmics ni per al 2008, el que passa és que sí que s'ha d'agarrar un compromís d'alguna forma per a intentar en els pressupostos de 2010 que es puga solucionar. I és que això ha ocorregut, si ara no ocorre, magnífic, i per tant hi ha tranquil·litat. Però intentem vore com per a 2010 eixa partida se pot garantir de la forma que ho han fet altres comunitats autònomes. Pense que és una petició molt més que raonable, és una petició que a més les organitzacions agràries estan molt preocupades i que crec sincerament que li pot convindre al Partit Popular i a la Conselleria d'Agricultura, perquè si els diners estan, els diners van arribar i l'únic que s'està demanant és un sistema de gestió que garantisca i done tranquil·litat a qui està demanant-ho, doncs me sembla que la proposició, a més d'oportuna, a més està feta en molt de temps i a més donaria tranquil·litat a tot el sector o almenys al sector que en este moment està acollint-se al cessament anticipat.

Si ho fem aixina estarem ajudant que funcione millor l'administració i funcione millor el sector. I si no ho fem aixina, doncs la veritat és que no se pot entendre. Home! jo podria entendre que vostés en un moment determinat s'abstingueren per les circumstàncies polítiques que se poden estar donant de dir «mosatros som els qui proposem i vostés són els qui accepten».

Però el que sí que no s'entén és que una proposició que jo considere

i a més molt raonable, doncs no s'entenga aixina per part de vostés.

Moltes gràcies.

El senyor president:

El senyor Parra Sisternes:

Gràcies, senyor president.

Si estem parlant pràcticament del mateix, senyor Lozano. Està clar que la conselleria

sí. Estem d'acord. En principi el que sí que vull garantir és que estem parlant el mateix idioma perquè en el carnet d'identitat de mon pare ficava «agricultor» també.

(El diputat senyor Lozano diu:«Ja és important. »)

I a ma mare, la pobra, li queden 400 euros de pensió. O siga, que estem parlant el mateix idioma, i sé la preocupació del sector, i venim de terres on l'agricultura està molt implantada i estem patint, com ha dit el senyor Pañella abans, encara que hi ha crisi per a tots, en l'agricultura també es nota, ara un poquet més encara.

Però l'esforç que fa la conselleria és. Jo no he dit mai tampoc, en contra del que vosté ha plantejat, simplement he recalcat un poc l'esforç que fa la conselleria, inclús en el 2007, que vosté ha dit que no, sí que és de veres que en el 2007 hi pot haver hagut algun retard. Últimament no n'hi ha hagut cap, tres mesos, els que siguen, però inclús en el 2007 va avançar la conselleria 2. 979. 000 euros.

Jo el que vull és que vosté també faça una reflexió, perquè l'aportació econòmica es cofinançada, i no és culpa tot de la conselleria. Mosatros estem oberts a sentar-mos i debatre un sistema de pagament i proposar a la conselleria, en este cas, i després al Consell, a La Generalitat, un sistema de pagament que garantisca. Fins ara la conselleria està garantint-ho perquè està pagant-ho mensualment. Però sempre, insistisc, recalcant sempre que ve cofinançat amb fons de l'estat i fons FEDER. I la conselleria en els moments crítics que ha hagut, que ja ho sé que vosté no m'ha criticat que la conselleria no ha avançat i no ha aportat, però que està sensible en eixa situació i ho ha demostrat pagant. I mostra voluntat de mes a mes pagar.

Què s'ha de fer? Fer garantir que siga com la seguretat social, que mes a mes se paga i

(inintel·ligible)

. Estem oberts a sentar-mos. Jo no vull dir que mosatros votem en contra ara no vol dir que no estem oberts a sentar-mos i parlar d'este tema, debatre i traure un projecte conjunt que proposem a la conselleria, i aleshores si ho aprovem tots, doncs ens felicitem tots.

Moltes gràcies.

El senyor president:

Anem a procedir a la votació. Vots a favor de la proposició no de llei presentada? Vots en contra? Per tant, es rebutja la proposició no de llei.

Bé, els recorde que se suspén la sessió fins al proper dia 26, a les 10:00 hores. Els demane que siguen puntuals, perquè com que hi ha comissions després, també a les 12:00, perquè poguera estar acabada i tots pogueren anar. I estem convocats ja, eh?

(Se suspén la reunió a les 13 hores i 55 minuts)

