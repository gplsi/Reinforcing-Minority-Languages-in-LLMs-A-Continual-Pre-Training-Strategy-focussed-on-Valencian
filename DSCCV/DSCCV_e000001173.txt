Comissió especial d'estudi de l'assetjament escolar per tal d'impulsar polítiques concretes per a la prevenció i l'actuació davant la violència entre iguals en l'àmbit escolar i en la infància, realitzada el dia 18 de maig de 2021. Comença la reunió a les 12 hores i 34 minuts. Presideix el vicepresident segon de les Corts Valencianes, senyor Jorge Bellver Casaña. Reunió número 1.

El senyor vicepresident segon de les Corts Valencianes:

Bon dia, senyories.

Sessió constitutiva de la Comissió especial d'estudi de l'assetjament escolar per tal d'impulsar polítiques concretes per a la prevenció i l'actuació davant la violència entre iguals en l'àmbit escolar i en la infància

El senyor vicepresident segon de les Corts Valencianes:

Anem a procedir a la sessió constitutiva de la Comissió especial d'estudi de l'assetjament escolar per tal d'impulsar polítiques concretes per a la prevenció de l'actuació davant la violència entre iguals en l'àmbit escolar i la infància.

La Mesa de les Corts Valencianes hem tingut coneixement, a través dels distints escrits dels grups parlamentaris, de l'adscripció a esta comissió de les seues il·lustres diputades i diputats en les Corts Valencianes.

Anem a procedir, per tant, a l'elecció de la Mesa de la Comissió, de conformitat amb el que establix l'article 41 del Reglament de les Corts Valencianes.

Així, comencem i es procedirà… (Pausa) Val, abans de passar a la votació, senyora secretària, si és tan amable, anem a comprovar si hi ha quòrum.

La senyora secretària primera de les Corts Valencianes:

Sí, bon dia. Passaré llista.

(La secretària segona passa llista per tal de comprovar si hi ha quòrum)

Hi ha quòrum, senyor president.

El senyor vicepresident segon de les Corts Valencianes:

Pues moltíssimes gràcies, senyora secretària.

Ara sí, procedirem a l'elecció de president o presidenta de la comissió, d'acord amb el que establix l'article 41. 2 del Reglament de Les Corts.

Aixina que, per part de la secretària, es procedirà a la crida dels diputats. I anem a començar amb la votació. (Veus) Sí, clar, de la Presidència.

(La secretària segona crida per ordre alfabètic les diputades i els diputats perquè depositen la papereta en l'urna)

El senyor vicepresident segon de les Corts Valencianes:

(El vicepresident segon fa l'escrutini)

Per tant, per 8 vots a favor i 3 en blanc, queda elegida presidenta de la comissió Aroa Mira Rojano.

Sí? (Veu del lletrat de la comissió) Molt bé, pues si això és aixina. Passem ara, a continuació, l'elecció del vicepresident o vicepresidenta i secretari o secretària, d'acord amb el que establix l'article 41. 3 del Reglament de les Corts.

Quan vullga, podem cridar a votació.

(La secretària segona crida per ordre alfabètic les diputades i els diputats perquè depositen la papereta en l'urna)

(El vicepresident segon fa l'escrutini)

El senyor vicepresident segon de les Corts Valencianes:

Bé, una vegada fet el recompte de vots, quedaria elegit vicepresident de la Comissió l'il·lustre diputat Jesús Pla Herrero, com a vicepresident; i com a secretària, la il·lustre diputada Rosa Menor Lucas.

Per tant, ja convidem la nova Mesa que ocupe el seu lloc i donar-los i desitjar-los molt d'èxit en el seu treball. (Pausa)

(Ocupa la presidència la presidenta de la comissió, senyora Aroa Mira Rojano)

La senyora presidenta:

Bueno, pues moltes gràcies als companys diputats.

Gràcies també a Jesús Pla i a Rosa, que estaran al meu costat.

I bé, hui es constituïx aquesta Comissió especial d'estudi sobre l'assetjament escolar amb l'objectiu de previndre i actuar davant la violència en l'àmbit escolar.

Esperem que aquesta comissió siga dinàmica i participativa i que puguen vindre experts a parlar-nos d'aquest tema, que crec que és un tema important, per tal de posar mesures oportunes i donar a conéixer després, quan esta comissió acabe, que s'ha fet un bon treball, que s'ha fet una anàlisi i que des de les Corts evidentment tenim eixa predisposició de treballar, com he dit, en un tema que crec que ens preocupa a tots i a totes les que hui estem ací.

Així que, bé, nosaltres des de la mesa doncs crec que anem a estar per treballar, perquè, com he dit, siga una comissió fructífera i que puguem anar-se'n ací amb la satisfacció de poder posar eixe granet d'arena.

Moltíssimes gràcies a tots i a totes i en breu ens vorem ací de nou.

Gràcies.

(S'alça la reunió a les 12 hores i 45 minuts)

