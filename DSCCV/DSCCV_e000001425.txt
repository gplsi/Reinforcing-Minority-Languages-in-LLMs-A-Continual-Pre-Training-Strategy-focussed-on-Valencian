Comissió d'Obres Públiques i Transports realitzada el dia 5 de maig de 2008. Comença la reunió a les 10 hores i 41 minuts. Presideix el diputat senyor Rafael Ferraro Sebastiá. Reunió número 8/I.

Proposició no de llei sobre l'elaboració d'un estudi de viabilitat per a unir el corredor econòmic i residencial d'Alcoi, Cocentaina i Muro mitjançant una plataforma específica de transport públic lleuger, presentada pel Grup Parlamentari Socialista (RE número 13. 006, BOC número 53 i 58)

El senyor president:

Senyories, bon dia a tots.

Anem a donar començament a la Comissió d'Obres Públiques i Transports convocada per al dia de hui.

El senyor secretari, en primer lloc, passarà llista per tal de comprovar si hi ha quòrum. Procedisca, senyor secretari.

(El senyor secretari passa llista per tal de comprovar si hi ha quòrum)

Moltes gràcies, senyor secretari.

Hi ha quòrum. Per a què demana la paraula, senyora Amor?

La senyora Amor Pérez:

Gràcies, president.

Jo pregue, tant a la mesa de la comissió com als representants de tots els grups parlamentaris, que hi haja una mica més de coordinació a l'hora de convocar les comissions, en este cas, la comissió d'infraestructures, i també a l'hora de vore què és el que es planteja dins l'ordre del dia i els ajornaments que es puguen produir. Aixina que demane a tots un esforç per a coordinar-mos en la mesura de les nostres possibilitats.

Gràcies.

El senyor president:

Gràcies, senyora Amor.

Jo hauria de contestar a vosté sobre este tema, per a dir-li que precisament esta comissió fou convocada per unanimitat de la mesa per al dia 6, per al dia de demà, però la Junta de Portaveus, fent ús de les seues atribucions i competències, com és lògic, la va convocar per al dia de hui.

Per tant, s'han produït unes certes dificultats per part dels diputats que havien d'intervindre en el dia; per això s'han produït certs ajornaments de l'ordre del dia.

Per tant, és una cosa que no podem mosatros controlar, sinó que és cosa de la Mesa de Les Corts i Junta de Portaveus.

Sí, senyor Godoy.

El senyor Godoy García:

El senyor president:

El senyor Godoy García:

El senyor president:

El senyor Maluenda Verdú:

Moltes gràcies, senyor president.

Estic totalment estranyat i bocabadat d'escoltar el que acabe d'escoltar. Primera, el reglament, conforme ha dit la seua senyoria, és claríssim, i les comissions se celebren entre dilluns i divendres. Va ser un acord dels tres grups en la reforma del reglament. En eixa qüestió sí que hi va haver acord. Per tant, hui és totalment normal que es celebre esta comissió.

Segona. La mesa de la comissió fa proposta a la presidenta i la presidenta eleva a la Junta de Síndics l'ordre del dia, però és la Junta de Síndics qui té la potestat d'aprovar el calendari. I per unanimitat, per unanimitat, la Junta de Síndics va acordar que la comissió se passara al dilluns. És més, va haver una recomanació especial feta per tots els grups. Per això, quan el senyor Godoy parla que és prec del seu grup, jo dubte de si és del seu grup o és del portaveu en la comissió, perquè el seu síndic estava present i va donar conformitat, igual que va donar conformitat quan es va suggerir que esta comissió no es reunia mai dimarts, per circumstàncies que no vénen al cas, que no es reunira mai dimarts. I per unanimitat dels tres grups aixina ho vam aprovar.

Ara resulta que se mos acusa constantment al Grup Popular que volem restringir la tasca de Les Corts, que volem que Les Corts funcionen cada volta menys. I és el Grup Socialista el qui està demanant que els dilluns no es convoquen comissions. Faltaria més, faltaria més! El reglament és per a respectar-lo, és una llei. Tots tenim una obligació contreta amb el poble valencià d'acudir a totes i cada una de les convocatòries que aquí se celebren. I si esta comissió se convoca dilluns, s'haurà d'acceptar la legitimitat de la convocatòria i l'obligació que tenim tots per estar ací. Si algú no pot estar, si algú no vol estar, eixe és el seu problema. Però els acords de la Junta de Síndic, quant al calendari parlamentari, s'han acordat per unanimitat i s'ha decidit que siga el dilluns. Per tant, és tot legal i tot correcte.

Però dic més: s'ha recomanat que per al futur esta comissió no se reunisca mai dimarts. Per què? Perquè la Junta de Síndics sí que ha de fer d'alguna forma

, ha de fer randa, per a poder llevar endavant la tasca que es puguen reunir totes les comissions i celebracions de plens. No solament és important esta comissió, són importants totes les comissions de Les Corts. I, per tant, és una decisió que el seu grup va aprovar per unanimitat, i que no entenc com vosté ara intenta aquí desautoritzar el senyor Luna.

El senyor president:

Senyor Godoy.

El senyor Godoy García:

El senyor president:

. si vol té dret a rèplica i passem al.

El senyor Godoy García:

El senyor president:

El senyor Maluenda Verdú:

Senyor Ferraro.

El senyor president:

El senyor Maluenda Verdú:

Però per la mateixa regla de tres que m'ha replicat el senyor Godoy, jo tindré també.

El senyor president:

Jo li pregaria, senyor Maluenda, que fóra vosté molt breu. Moltes gràcies.

El senyor Maluenda Verdú:

Sóc molt breu, senyor president.

Primera. El senyor Godoy diu que he mentit. Jo no he mentit. Jo he escoltat perfectament el senyor Godoy, i si no, al

m'atenc, dir que «ruego, ruego que se tenga en cuenta que los lunes no. -tal-» Vosté ho ha dit, està en el

Carretera? Tots els dies. Mire, jo tots els dies faig 333 quilòmetres entre vindre i tornar a casa, excepte els dies que hi ha ple, perquè me convé quedar-me a dormir, però la resta de dies. I no m'haurà escoltat a mi vosté mai, en 25 anys que porte ací, queixar-me d'això, perquè astò és voluntari, astò és voluntari. I hem contret un compromís amb la societat i hem de complir-lo. Que a vosté li vindria millor que en compte de fer comissió hui l'haguérem fet el dijous per la vesprada? Clar que sí! En dos dies tot, en dos dies tot, però a final de mes a cobrar.

Mire, no me pareix seriós. Jo crec que el seu grup no comparteix el que vosté ací ha manifestat.

El senyor president:

Senyor Maluenda, li agrairia que concloguera.

El senyor Maluenda Verdú:

. que, a més, tracte de desautoritzar el senyor Luna.

El senyor president:

Senyor Maluenda, moltes gràcies.

Anem a vore. Jo, abans de continuar, vull dir. , perquè jo crec que també tinc dret a parlar, que sóc el president de la comissió.

En primer lloc, he de dir, senyories, que esta mesa de la comissió sap perfectament quins són els problemes dels diputats per assistir a les reunions, perquè és lògic, en primer lloc, perquè viuen lluny de la capital; a altres mos és molt fàcil vindre a les comissions, a altres no. I també comprenc que hi ha gent que són regidors en els seus pobles, que tenen dret a atendre els seus conciutadans en el seus pobles. I, per tant, eixes dificultats.

Este president tinguen vostés la seguretat que farà tot el possible per tal de solucionar estes coses, però que també és cert que la nostra primera obligació és assistir a la cambra i el reglament és el que és.

Per tant, tinguen la seguretat que procuraré, de totes les maneres possibles, que es puga solucionar esta qüestió.

I ara la senyora Oltra té la paraula, que fa molt de temps que ha demanat la paraula.

La senyora Oltra Jarque:

Moltes gràcies, senyor president.

En primer lloc, jo crec que no era el to per a parlar d'estes coses. Jo crec que este tipus de qüestions organitzatives, jo crec que se tracten millor des de. en fi, des de la idea que tots volem el millor per a tot el món. A la millor jo no puc parlar molt perquè tinc la sort de viure a cinc minuts d'ací i sóc la menys indicada per a parlar.

Però és de veres que hi ha un problema els dimarts, i es que tant el portaveu del Grup Popular com la que parla, són membres de la Junta de Portaveus. I aleshores, també generen disfunció si se convoca dimarts i els nostres punts els hem d'ajornar perquè ens n'anem a la Junta de Síndics, amb la qual cosa també estem generant que a la gent que ve se li ajornen els punts i que tampoc se puga organitzar.

I en eixe sentit, el que plantejàrem en la Junta de Portaveus és la possibilitat de no fer coincidir esta comissió amb la Junta de Síndics. Que no vol dir que no es faça dimarts, sinó que no es faça dimarts pel matí. Sí que es pot utilitzar el dimarts per la vesprada, igual que el dijous. I en tot cas, qualsevol altre dia, dilluns o divendres.

Clar, o dilluns o divendres.

I en eixe sentit, jo el que crec és que el problema ha vingut perquè se va plantejar com un tema per al futur i se va canviar esta comissió, i molt diputats, evidentment, ja tindrien organitzat el seu dia el dia 6. Aleshores, la disfunció ha vingut. Per què? Perquè la gent s'ha organitzat al dia 6 i s'ha canviat al dia 5. A la millor ahí erràrem i hauríem d'haver dit: «Bé, per al futur que no se torne a convocar dimarts. » Perquè jo crec que a la millor ha sigut pitjor el remei que la malaltia. I, bé, no passa res per reconéixer-ho, a la millor vam errar en la Junta de Portaveus.

Però, en tot cas, per al futur, tindre en compte que està el dimarts per la vesprada, que un poc atendria la petició del senyor Godoy i no coincidiria amb la Junta de Portaveus. I a la millor estàvem tots contents. No sé. I el dijous per la vesprada, quan siga molt llarg. Combinar-ho aixina.

O el divendres.

En fi, en qualsevol cas, que ho fem de la manera que a tots mos vinga millor per dos qüestions: primera i principal, avançar en l'odre del dia; i segona, generar la menys incomoditat possible als diputats.

I jo, per la meua banda, demanar disculpes pels ajornaments que nosaltres hem demanat com a grup i que han afectat a la millor a altres diputats. I que jo m'he d'absentar, que tampoc se veja com una falta de cortesia, pel mateix, perquè jo també tenia al final el dilluns. -tal-, i quan prenguérem la decisió, va ser una cosa a la millor poc meditada.

Però ho torne a dir, vull dir, per a demanar disculpes.

(inintel·ligible)

Moltes gràcies.

El senyor president:

Moltes gràcies, senyora Oltra.

Per a finalitzar el tema, jo vull dir, senyories, que saben que esta presidència i la mesa de la comissió està oberta a qualsevol iniciativa. I que, de totes formes, el que estem parlant és competència, d'una banda, de la mesa de la comissió, per damunt de mosatros, lògicament, de la Mesa de Les Corts, oïda la Junta de Portaveus.

Per tant, procurarem atendre les seues suggerències i deixe-mos treballar. I anem a començar la comissió, perquè si no, no acabarem mai.

En primer lloc i a demanda del Grup Parlamentari Socialista, si a les senyories els pareix bé, el punt número 9 el voríem després del punt número 12. ¿És aixina, senyor Godoy? Molt bé.

Anem a començar pel punt número 1, que és lectura i aprovació, si procedix, de l'acta de la reunió anterior. Les seues senyories tenen en les seues carpetes l'acta de la comissió anterior. Si no hi ha ninguna observació a fer, l'aprovem per unanimitat. Molt bé, l'aprovem per unanimitat.

Proposició no de llei sobre l'elaboració d'un estudi de viabilitat per a unir el corredor econòmic i residencial d'Alcoi, Cocentaina i Muro mitjançant una plataforma específica de transport públic lleuger

El senyor president:

Passem. saben les seues senyories que les compareixences se voran el dijous dia 15 per la vesprada. Passem a la proposició no de llei, al punt número 8: presa en consideració de la proposició no de llei sobre l'elaboració d'un estudi de viabilitat per a unir el corredor econòmic i residencial d'Alcoi, Cocentaina i Muro mitjançant una plataforma específica de transport públic lleuger, presentada pel Grup Parlamentari Socialista.

Per a la seua defensa, té la paraula l'il·lustre senyor Vilaplana.

El senyor Vilaplana Gironés:

Bon dia, senyor president.

Senyories.

Hui, després de sis mesos d'anar dansant i no haver pogut debatre esta proposició no de llei en falles, i no perquè no es convocara la comissió, sinó perquè esta proposició no de llei va anar a Indústria, i després d'assistir no es va poder debatre, tenim la possibilitat i espere que li dediquem, almenys, per part del Partit Popular, el mateix temps que ha dedicat a debatre quan convoquem, la necessitat de fer un estudi per a valorar la possibilitat d'implantar una plataforma de transport en el que seria l'eix econòmic d'Alcoi, Cocentaina i Muro.

Des del Grup Parlamentari Socialista valorem que és un tema important, estem parlant d'una comarca econòmicament molt potent, d'un eix econòmic i residencial que meneja un muntó, una quantitat important de viatgers al dia, i en funció del que desprenga l'estudi, però aparentment guanyaria en una rendibilitat social important, una reducció de costos mediambientals importants, una reducció de contaminació acústica, un estalvi energètic valorable en milions de litres de combustible, una menor contaminació de CO

i una reducció del tràfic, amb el que l'accidentalitat també baixaria, com no? , una millora de la mobilitat i el transport i, com no? , vertebrar un territori en el n'hi ha un deute històric per part de l'administració que ha estat deixat de la mà durant molts anys. Estem parlant de l'eix -com dia- Alcoi-Cocentaina-Muro.

Crec que n'hi han suficients factors econòmics, socials, d'ordenació del territori i mediambientals per a que des del govern valencià, des de la Generalitat valenciana, posem en marxa -com dia- este compromís, de fer un estudi que, a més, ha segut demanat i recolzat de forma unànime per agents socials, com els sindicals, per agents empresarials i pels mateixos ajuntaments. I, per exemple, en l'Ajuntament d'Alcoi tots el grups politics inclòs el Partit Popular han recolzat la necessitat de fer este estudi, i crec que és una bona forma de començar a comprometre's amb Alcoi i les comarques del voltant per part de la Generalitat valenciana -com dia- cobrint eixe deute històric i, evidentment, al mateix temps resolent problemes greus, -com dia- en estos moments de, sobretot, del que és comunicació interna.

Evidentment, hi ha una part que quedarà resolta en el moment en què es pose en marxa l'autovia central, el que és la variant d'Alcoi, el que és el barranc de la Batalla, el que és la variant de Muro, i que està evidentment posada en marxa i funcionant des del govern central, gràcies a l'esforç que s'ha fet pel govern central, invertint una quantitat important d'euros i invertint una quantitat important de recursos tècnics per a resoldre eixos temes. Però mos quedarà el que és el problema intern, de la comunicació interna entre estes tres poblacions que -com dia- tenen un eix industrial, tenen un moviment molt important a diari, tant de persones com de mercaderies, i que seria necessari el connectar amb alguna forma de transport.

Jo crec que no cal allargar-se molt en l'exposició de motius. Jo crec que, com podran vore les seues senyories, és un tema que salta a la vista, i que en el fons i al final és un tema de voluntat política. És una fórmula de resoldre problemes dels ciutadans, de comprometre's amb els problemes reals dels ciutadans i de buscar solucions directament als problemes dels ciutadans, no com estem ja acostumats, solucions cara a la galeria o cortines de fum a les quals mos té acostumats el govern valencià; formes per a explicar la proposició no de llei que -com dic- espere recolzen i isca endavant eixe compromís d'estudi que seria necessari per al que són les comarques de l'interior i per al que és l'eix residencial i econòmic de l'Alcoià i el Comtat.

Moltes gràcies.

El senyor president:

Moltes gràcies, senyor Vilaplana.

A esta proposició no de llei s'ha presentat una esmena, per banda del Grup Parlamentari Socialista, per a la seua defensa té la paraula. perdó, pel Grup Parlamentari Popular, el senyor Maluenda. i té la paraula el senyor Maluenda.

El senyor Maluenda Verdú:

Senyor president, li agraïsc molt la matisació.

En primer lloc, mire vosté, efectivament estem referint-mos a una àrea econòmica i social molt important, molt important, que requerix d'un tractament especial per a que puga tindre les millors comunicacions possibles, però això també és garantia de continuar desenrotllant en el futur d'una forma més efectiva la seua economia, poder generar una oferta laboral millor i que, en definitiva, se complisquen, s'atenguen els drets que tots els ciutadans i ciutadanes de la zona, tenen. ¡Faltaria més!

El que passa és que la proposició no de llei que vosté planteja és innecessària. ¿Per què? Perquè vosté està demanant que se faça un estudi de viabilitat. Mire, ja hem passat eixe moment, el Consell ha anat més enllà d'allò que vosté està demanant. Cal assenyalar que La Generalitat està desenrotllant en conjunt actuacions en les regions metropolitanes, no solament de la província d'Alacant, sinó també en València i en Castelló; i d'entre elles, podem destacar que s'estan impulsant diversos projectes, com és el tramvia d'Alacant que parcialment està en servici, el tramvia de la Marina, Vila-Joiosa- Benidorm-Altea que està en execució, integrat en la línia Dénia-Alacant, el tramvia Alacant-Elx, la via reservada en Elx, la via exprés Alacant-Torrevella, la via exprés Elda-Petrer-Monòver, la connexió Alcoi-Cocentaina-Muro, a la qual la senyoria se referix. La connexió Alcoi-Cocentaina-Muro. se va redactar el corresponent estudi informatiu que va sotmetre's ja a informació pública. Per tant, hem passat ja eixa fase a la qual la seua senyoria se referia, i que agraïsc enormement l'interés que ha demostrat per una comarca que pense que està necessitada que s'adopten mesures semblants.

Però, per tot això, la proposició no de llei que vosté planteja. en eixe text que vosté planteja no se pot acceptar perquè aniríem cap arrere. Per això, el que li proposem, en compte que se faça l'estudi de viabilitat, li proposem un text alternatiu que està en la línia del que la seua senyoria ha defensat, i és que Les Corts manifesten el seu recolzament a les actuacions que ve realitzant el Consell per a desenrotllar un sistema de transport públic d'alta capacitat -fixe's en el matís- d'alta capacitat. Vosté està parlant també en la seua iniciativa de públic lleuger; doncs no, volem que siga una connexió d'alta capacitat, perquè en el futur no se quede obsoleta, sinó que permeta actuacions posteriors complementàries de les que ara se puguen iniciar. I el que diem en el text alternatiu que li oferim és: «Manifestar el recolzament en les actuacions que ve realitzant el Consell per al desenrotllament d'un sistema de transport públic d'alta capacitat entre Alcoi, Cocentaina i Muro, i l'insten a continuar este projecte amb la màxima prioritat. »

Pense que enllaça perfectament en el que la seua senyoria ha dit en la seua intervenció. Pense que és un bon acord el que deuríem d'adoptar ací en esta comissió, i pense que seria beneficiós per al fi que la seua senyoria molt concretament ha defensat, però que en la seua exposició compartim gran quantitat de les coses que vosté ha dit. Ha fet algun matís de signe polític que jo també comprenc encara que no ho compartisca però, per descomptat, pense que l'esmena que li hem plantejat és totalment recollidora de la seua inquietud, de la seua sensibilitat i deu ser l'acord que estes Corts adoptem per a que el Consell vaja endavant i li done prioritat a eixe projecte que ja li dic. a eixe projecte o a eixe estudi que no és ara de viabilitat, sinó ja de fase d'entrada a exposició pública per a que els ajuntaments puguen manifestar els seus criteris i les seues al·legacions.

Res més, i moltes gràcies.

El senyor president:

Moltes gràcies, senyor Maluenda.

Per acceptació o no de l'esmena, té la paraula el senyor Vilaplana.

El senyor Vilaplana Gironés:

Senyor president.

Després de sentir el portaveu del Partit Popular, evidentment, crec que corrobora una volta més la falta de compromís polític del Partit Popular, del govern valencià en el que és Alcoi i les comarques del voltant.

I vullc lamentar el que el Partit Popular no haja acceptat esta proposició no de llei, que presente esta esmena, perquè esta esmena és més del mateix. És simplement un brindis al sol, «estamos haciéndolo. Estamos haciéndolo mucho más. ». Però jo voldria que el senyor Maluenda em diga en els últims 12 anys o en els últims 10 anys o en els últims 8 anys, què ha fet la Generalitat valenciana, quines inversions ha fet. Ja no sols en matèria de comunicacions és difícil trobar alguna inversió, hauria d'agafar tal volta, més que la lupa, el microscopi en la comarca de l'Alcoià i el Comtat. I, clar, presenta una esmena en la que diu que: «Recolzem el suport a les actuacions que estan fent-se. » Però si l'únic que passa és. , passa de llarg el cotxe oficial. Jo crec que allò últim que ha fet en les nostres comarques el Consell va ser vindre el president de La Generalitat el dia de Sant Jordi -i tard- a la processó, i és l'únic que s'ha fet en els últims anys.

Jo crec que està absolutament fora de lloc esta esmena a la proposició no de llei, senyor Maluenda. És dir, el Partit Popular no està invertint un duro, i estem demanant un estudi de viabilitat, és el mínim abans de vore quin tipus de transport o quin tipus de ferrocarril, de tramvia o diga-li el nom que vullga es pot implantar en la zona per a valorar la demanda. Un tema que inclús van acordar els seus companys en l'Ajuntament d'Alcoi, -companys entre cometes- perquè evidentment ara ja no són zaplanistes, perquè s'han quedat un poc orfes, però són del mateix partit polític, van recolzar este tema, i vostés plantegen el tema diferent. Podien almenys posar-se d'acord i parlar-s'ho, perquè entenem que a la proposició no de llei no anem a acceptar l'esmena, s'ajusta. és el mínim a les necessitats reals de la nostra comarca. No sé, a la millor, si això ho plantejaren des de l'Ajuntament d'Ibi, a la millor, sí que li haurien fet vostés un poc més de cas. Però com ve recolzat pels l'ajuntaments d'Alcoi, Cocentaina i Muro, pareix ser que no tenen ningun interés, i seguixen posant per davant els interessos polítics per davant dels interessos dels ciutadans.

Jo lamente realment l'actitud del Partit Popular una volta més que demostra l'interés que es prenen en resoldre els problemes dels ciutadans, especialment, els problemes de comarques com la de l'Alcoià i el Comtat que tenen un deute històric -com dia- en matèria de comunicacions, en infraestructures, i seguixen posant-mos cara a la paret.

El senyor Maluenda que, a més, coneix Alcoi i coneix la comarca, crec que podria tindre almenys la deferència de no utilitzar arguments peregrins com que està fent-se actuacions i que ja ho tenien previst. Li consta i és conscient que no s'ha invertit un sols euro en aquella comarca, que per raons polítiques mos ha deixat en el dic sec, i pareix ser que eixa és l'actitud que vostés van a seguir mantenint. Molt bé. Jo crec que els ciutadans ho tenen molt clar. Ho tenen molt clar, i en les últimes eleccions també ho van manifestar. En les últimes eleccions ho van manifestar en les nostres comarques, i ja van vore com els va anar el resultat. Perquè no es mira el resultat general, mire'ls un per un. Miren com van valorar la gestió del Partit Popular en les últimes generals, si no s'ha fixat, senyor Maluenda.

Per tant, no anem a acceptar-li l'esmena. I jo li pregaria que reconsideren i la retiren, i recolzen esta proposició no de llei perquè és que, a més, és més que raonable.

Moltes gràcies.

El senyor president:

Senyor Maluenda, per a rèplica.

El senyor Maluenda Verdú:

Gràcies, senyor president.

El senyor president:

El senyor Maluenda Verdú:

No, mire vosté. és vosté qui té la potestat de rebutjar o d'acceptar l'esmena. És vosté qui té la responsabilitat en este moment que hi haja un acord en esta qüestió o no n'hi haja.

Mosatros li hem presentat un text alternatiu que ve a reflectir el que en estos moments s'està fent. I vosté parla d'inversions com si vosté en la seua esmena estiguera demanant aquí alguna inversió, perdó, no en la seua esmena, en la seua iniciativa. Fixe's vosté el que demana vosté, és que no sap ni el que demana. Diu: «Elaborar un estudi de viabilitat per unir el corredor econòmic i residencial d'Alcoi, Cocentaina i Muro mitjançant una plataforma específica de transport públic lleuger: tramvia, via exprés o plataforma reservada segons aconsellen els estudis. » Mire vosté. i li dic que vosté s'ha quedat desfasat en el temps, que ja hem superat eixe moment procedimental en l'administració, o siga, que ja hem superat eixe moment, i jo estic dient-li que ja hi ha una planificació del transport d'eixa zona, i que el que anem a fer ja és la posada a informació pública del projecte o avantprojecte que se té. nou projecte, clar està, avantprojecte o esborrany que se té per a eixa solució,

(so per interferència d'un telèfon mòbil)

per a eixa solució.

Per tant, la seua senyoria només té a dir ara una cosa, «sí que m'interessa encara que això se porte endavant. » Però, clar, és que li resulta greu recolzar el que està fent el govern. A vosté li resulta greu reconéixer que el Consell ja està fent-ho. Mire, com li resulta greu, més greu deuria resultar-li rebutjar una esmena que és positiva per millorar el transport d'aquella zona. Això és que el que hauria de resultar-li greu. Perquè vosté és alcoià, vosté coneix, perquè ho ha dit molt bé, i a més he de dir-li que compartisc la sensibilitat que la seua senyoria ha manifestat, la compartisc enormement. El que passa és que vosté rebutja una esmena que diu que és

, quan el que és

és el temps de la seua iniciativa. L'esmena és molt clara. Les Corts manifesten el seu suport a les actuacions que realitza el Consell per al desenrotllament d'un sistema de transport públic d'alta capacitat entre Alcoi, Cocentaina i Muro, i li insten a continuar densenrotllant este projecte amb la màxima prioritat. Estem dient-li que amb la màxima prioritat. Això ho rebutja vosté? Un alcoià rebutja això? Mire, rebutge-ho, està en la seua potestat de rebutjar-ho, però haurà de rebutjar-ho dos voltes: hui, quan me rebutja l'esmena, i després, perquè ja li anuncie que presentarem una proposició no de llei amb este text que vosté no vol acceptar, perquè tinga l'oportunitat de tornar a votar-la, votar-la favorablement o tornar-la a rebutjar. Eixa és la seua responsabilitat.

I jo respecte la seua decisió, faltaria més, és legítima, encara que no la compartisca, però crec que no és gens beneficiosa per als interessos de la comarca que vosté diu que vol defensar i que en la seua intervenció ha defensat. Per tant, ho lamente enormement, haurà de dir hui que no i quan la presentem haurà de dir que no novament.

Moltes gràcies.

El senyor president:

No hi ha rèplica?

Per a rèplica, té la paraula senyor Vilaplana.

El senyor Vilaplana Gironés:

Sí, almenys breument, perquè jo la modernitat del Partit Popular, m'espanta la modernitat. Jo crec que mos veig anant en carro encara per la meua comarca.

Mire, jo quan porten una altra proposta a la proposició de llei l'estudiarem i vorem el grau de compromís. En estos moments el grau de compromís que vostés tenen amb les comarques de l'interior és zero; jo diria, menys dos, menys dos.

. Encara no m'ha citat vosté una sols, i jo li he dit. ni inversió, ni actuació, ni ha presentat un sol projecte que siga real. Sols titulars de premsa, titulars de premsa. I diga'm vosté on estan. Vaja, en els últims pressupostos hem estat debatent temes d'infraestructures d'Alcoi. No van aprovar vostés ni una sola esmena, ni una sola, de necessitats urgents de construcció de ponts, de necessitats urgents de construccions d'infraestructures. Ni una sola. Diga'm des de l'any passat o de l'anterior, els únics canvis que han hagut ací ha sigut el del portaveu de la Comissió d'Infraestructures. L'únic canvi que hi ha hagut en l'actitud del Partit Popular.

Per tant, quan hi hagen compromisos seriosos, quan hi hagen compromisos reals ho vorem, però en els últims dotze anys, res de res, senyor Maluenda. No vinga ara a dir-me que hi ha projectes, perquè els deu tindre vosté en sa casa, o serà un projecte virtual. A la millor això sí, d'estos que fan vostés per ordenador, que fan una presentació fantàstica, però que després es convertixen en no res, als dos anys queden en

, simplement apareix una factura en què se paga a un gabinet tècnic i inventem una altra història per a fer-mos fotos i propaganda.

Per tant, el que li dic que en est cas jo espere que el que vosté hauria de fer és rectificar i aprovar la proposició no de llei que presenta el Grup Parlamentari Socialista, i quan vinga el que vostés vullguen portar a esta comissió i les que siguen, evidentment, des del grup parlamentari valorarem l'actitud que hem de prendre en funció de la proposta que vostés duguen. En estos moments, el compromís

(inintel·ligible)

Moltes gràcies, senyor president.

La senyora presidenta:

Moltes gràcies, senyor Vilaplana.

Grups que vullguen intervenir? Pel Grup de Compromís, senyor Morera té la paraula.

El senyor Morera Català:

Moltes gràcies, senyor president.

Tot i que vinc a defensar les meues propostes, però no deixe de posicionar el nostre grup sobre un tema important, un tema important que afecta un municipi on governa el Bloc amb majoria absoluta.

Jo estic a favor de la proposició no de llei que ha presentat el Partit Socialista. Estic d'acord com ho està el Partit Popular a Alcoi, i el Partit Popular a Muro i el Partit Popular a Concentaina, perquè esta moció és una posició que s'ha fet tenint en compte el que han dit els ajuntaments de la zona; una zona que no sé quin

té perquè ja no van poder acudir estes Corts a l'entrada de festes de moros i cristians per eixa curiosa situació que el Partit Popular convoca o desconvoca plens segons les festivitats. Sembla que no són molt proclius a les festivitats alcoianes i hagueren de fer el ple de l'aigua el dimarts passat.

Però, escolte, el que estem presentant ací és una cosa que han dit els seus homòlegs a estos tres municipis tan importants. I li puc dir que el dissabte passat, el dissabte dia 26, jo vaig estar a Muro i vaig preguntar sobre este tema, perquè sabia que venia a la Comissió d'Obres Públiques, Infraestructures i Urbanisme, vaig preguntar al nostre alcalde, a Rafa Climent, sobre si n'hi havia alguna actuació respecte a la possibilitat de connectar, en la forma que siga, municipis com Alcoi, Concentaina i Muro en una plataforma, en una forma de tramvia o una forma de connexió de transport públic, i em va dir que no tenia ninguna informació.

No sé quina informació privilegiada tindrà vosté, senyor Maluenda, però si diu que s'estan fent les coses.

El senyor president:

Senyor Morera, acabe -he parat el rellotge-, vosté crec que és conscient que és proposta del Grup Socialista.

El senyor Morera Català:

Sí. No, però és que com ha dit que n'hi ha un estudi ja fet i ha fet una.

El senyor president:

(Inintel·ligible)

. i este president haurà de donar un torn de rèplica al Grup Popular. Continue.

El senyor Morera Català:

Si jo m'alegre, el que passa és que els ajuntaments afectats no tenen ni idea, no tenen informació d'este avantprojecte que mos diu ací. Que si fóra veritat ens alegraríem, però jo crec que els projectes que afecten el territori s'han de fer comptant amb el territori, comptant amb els ajuntaments implicats. No vindre ací, a una comissió, i traure de la cartera una cosa que desconeguem, la veritat. I mire que este tema ens interessa, ens interessa i molt.

Després n'hi ha un altre punt de l'ordre del dia sobre el tren Xàtiva-Alcoi. Ens interessa perquè són comarques que estan poc comunicades, estan aïllades, només pots circular en carretera, només per carretera, per transport públic és molt difícil. Li puc contar diverses anècdotes al respecte.

Per tant, jo estic a favor d'esta proposició no de llei. I si hi ha alguna informació que ha avançat respecte a esta proposta de resolució, doncs crec que el més lògic és que seria que els ajuntaments ho conegueren, els ajuntaments ho conegueren. Però és que ho desconeixen. I si n'hi ha alguna informació complementària que esta comissió puga conéixer, li ho agrairíem, no?

Torne a repetir. No entenc per què vosté se posa en contra d'una proposta de resolució que ha estat aprovada pels seus homòlegs.

El senyor president:

Sí, senyor Maluenda, per favor, ja li he advertit al senyor Morera.

El senyor Morera Català:

Bé, doncs bé, jo vaig a donar suport. Crec que és una demanda de la zona important, que configura un nucli i un

important, i milloraria molt el benestar de la zona. I, per tant, crec que tot el que siga avançar en un projecte de connexió pública en estos tres municipis és positiu.

El nostre grup donarà suport a la proposta, tot i que ens alegraria que l'avantprojecte que s'ha assenyalat ací, s'ha explicitat ací, anara endavant, i anara endavant comptant amb el suport, amb les al·legacions, amb les propostes dels municipis i de les associacions del territori, i que de moment ens consta que no és aixina.

Moltes gràcies.

El senyor president:

Gràcies, senyor Morera.

Sí, senyor Maluenda, per a què demana la paraula.

El senyor Maluenda Verdú:

Per a rèplica al senyor Morera en les coses que m'ha contradit i que ha estat referint-se a mi.

El senyor president:

El senyor Maluenda Verdú:

Vaig a ser molt breu.

El senyor president:

Té vosté la paraula, senyor Maluenda.

El senyor Maluenda Verdú:

Moltes gràcies.

Mire, senyor Morera, no és cert, no és cert que mosatros -jo no sé si és que la seua senyoria ha entrat a meitat de la meua intervenció-, no és cert que mosatros estiguem en contra de la iniciativa, en absolut. Hem dit que mos pareixia correcte que l'haguera presentat. El que passa que en el temps s'ha quedat desfasat. Ja la fase en la qual es troba en este moment este tema ja és pròxim a enviar-ho als ajuntaments perquè ho posen a informació pública. Per tant, l'únic que he demanat és modificar-li el text, no rebutjar-la, sinó modificar-li el text.

Però és veritat que el Grup Socialista té la potestat reglamentària d'acceptar o de rebutjar l'esmena, i ha cregut convenient, i és legítima la seua decisió, de rebutjar-la. Però en ningun moment este grup està en contra de la iniciativa, en absolut. Únicament hem volgut matisar algunes qüestions i concretar a més, perquè el text que se mos planteja és inconcret, a part que parla que se faça un estudi de viabilitat. Mire, no és el moment de l'estudi de viabilitat, eixe moment ja està superat, i és el que hem pretés.

Per tant, senyor Morera, no pose en boca meua coses que no he dit, perquè vosté té molt costum d'això. Vosté té molt costum de soltar aquí el que tenia planificat des d'un principi, sense atendre el que hem dit. Si vosté haguera atés la meua intervenció, segur que no m'haguera acusat de rebutjar la iniciativa.

No volem rebutjar la iniciativa. El que volem és perfeccionar la seua redacció, actualitzar la seua redacció, perquè no passem les pàgines del llibre enrere, que estaríem perjudicant en el temps l'execució d'eixos projectes. Això és l'única cosa que pretenen.

Per tant, senyoria, crec que està confós en el que hem dit i en el que manifestem. I he dit que si se mos rebutja l'esmena, com estem compromesos en eixa solució, presentarem una proposició no de llei perquè tinguen l'ocasió o de rectificar o de tornar-la a rebutjar.

Gràcies.

El senyor president:

Moltes gràcies, senyor Maluenda.

Sí, senyor Morera, té vosté la paraula.

El senyor Morera Català:

Rectificar és de savis, i si això que vosté ha informat ací, en esta comissió, és deveres, no tindré cap problema a rectificar. L'única dada que li he donat és que l'alcalde de Muro, amb qui vaig parlar la setmana passada, no coneixia el que vosté ha anunciat ací. Simplement he dit això. I vosté acaba d'anunciar que està pròxim a enviar-se als ajuntaments per a la seua exposició pública. D'acord. Seguirem el tema, seguirem el tema.

He estat en tota la seua intervenció. L'he escoltat amb atenció i de forma respectuosa. No he posat en boca seua coses que vosté no ha dit. Simplement he dit que vosté té informació privilegiada respecte a un tema, perquè vostés configuren govern, i tant de bo que això tire endavant.

Ara, l'única cosa que li dic és que és bo que es planifiquen les actuacions en el territori comptant amb el mateix territori, i que compten vostés també amb els seus propis regidors d'Alcoi, de Cocentaina i de Muro. Simplement he dit això.

El senyor president:

Moltes gràcies, senyor Morera.

Passem a votació. Per a rèplica? Molt bé, jo. , si jo no he entés mal el senyor Morera ha recolzat la seua proposta. Jo no veig que haja contradit en cap moment les seues manifestacions, senyor Vilaplana. Però vaja.

Bé, jo li vaig a donar la paraula, però li pregue que siga breu, perquè ja li dic, la presidència no ha observat.

Té la paraula, senyor Vilaplana.

El senyor Vilaplana Gironés:

Trenta segons només, senyor president.

És que com el senyor Morera ha parlat de l'alcalde de Muro. Jo, per a la tranquil·litat -i m'alegre que coincidisca amb nosaltres el senyor Morera-, és que no sols és l'alcalde de Muro, sinó l'alcalde de Cocentaina, l'alcalde d'Alcoi i els regidors de tots els partits polítics, dels tres -que és una matisació important- ajuntaments, han coincidit a recolzar una proposta amb un text, jo diria no igual, però molt similar al que es presenta ací. Sols hi havia una excepció, i és que l'ajuntament d'Alcoi, el Partit Popular d'Alcoi va plantejar que el gasto fóra assumit pels municipis, cosa que jo no entenc, i no he compartit ni el meu grup tampoc. Però la resta era pràcticament literal.

Per tant, algú deu estar desfasat, i crec que no és el text d'esta proposició no de llei. Pot ser que com el Partit Popular no té contactes massa habituals amb ajuntaments de la zona.

El senyor president:

Li recorde que està vosté replicant al senyor Morera.

El senyor Vilaplana Gironés:

Moltes gràcies, senyor president.

Si estiguera el senyor Morera perquè.

El senyor president:

Vinga. Ha acabat ja, senyor Vilaplana?

El senyor Vilaplana Gironés:

Sí, sí. Moltes gràcies.

El senyor Maluenda Verdú:

Senyor president, una qüestió d'ordre.

Mire, vull que conste en acta la protesta del Grup Parlamentari Popular pel que entenem que ha sigut una utilització

del reglament per part de l'il·lustre representant del Grup Parlamentari Socialista, que ha demanat la paraula a la seua senyoria, i la seua senyoria, en ús de la potestat que té, li l'ha concedit per a rèplica al senyor Morera. En ningun moment s'ha referit a ninguna qüestió que haja sigut contradit.

El senyor Vilaplana Gironés:

Senyor president.

El senyor Maluenda Verdú:

. per part del senyor Morera.

Per tant, demanem respecte a la resta de la cambra que veig ahí fins a falta d'educació, perquè estan interrompent la intervenció d'un diputat que ha rebut la paraula de la seua il·lustre presidència. En ningun moment el representant del Grup Socialista ha contradit ningun dels arguments. Ha utilitzat un torn per ampliar el que havia dit en la primera intervenció seua. Per tant, vull que conste en acta que ha sigut un ús

del reglament, i que conste la protesta del Grup Parlamentari Popular.

El senyor president:

Sí. Il·lustre senyor diputat, he de manifestar-li que esta presidència la veritat és que no ha entés que hi haja hagut ninguna interpretació

(inintel·ligible)

. del reglament. És evident que el senyor Vilaplana ha aclarit algun terme del que havia dit el senyor Morera. En realitat és cert, és cert que no ha replicat al senyor Morera. És evident que ha fet una ampliació, digam, del que ha dit el senyor Morera. Però, vaja, d'ahí a fer una interpretació

del reglament, permeta'm, senyor Maluenda, que no accepte de moment eixa qüestió. Perquè crec que no ha sigut aixina, ha sigut una ampliació sense més i, a més, molt breu.

Per tant, senyor Maluenda, arribar a arreplegar en l'acta una interpretació

del reglament, me pareix que és una cosa massa grossa per a.

El senyor Maluenda Verdú:

No. Perdó, senyor president, no he dit això.

El senyor Vilaplana Gironés:

Senyor president.

El senyor Maluenda Verdú:

Si jo haguera dit, senyor president, una interpretació

del reglament, qui interpreta el reglament és la seua senyoria.

(Algú diu: «Però açò què és? »

I jo no he dit això. He dit «un ús

del reglament per part de l'il·lustre representant del Grup Socialista». I me mantinc amb la petició que conste en l'acta.

El senyor president:

Sí, senyor Godoy.

El senyor Godoy García:

El senyor president:

Proposició no de llei sobre la reobertura del repetidor de TVC de la Carrasqueta, presentada pel Grup Parlamentari Esquerra Unida-Bloc-Verds-IR: Compromís (RE número 13. 092, BOC número 56)

El senyor president:

Per a la seua defensa té la paraula el senyor Morera.

El senyor Morera Català:

Moltes gràcies, senyor president.

Vinc ací per a defensar una proposició no de llei sobre un tema que crec que en esta ocasió és més oportuna que mai, tot i que ja ho hem tocat en algunes ocasions, en el Ple de Les Corts, en forma de preguntes. Però crec que és oportú que se debata ara perquè han canviat una sèrie d'elements que indiquen la possibilitat de buscar solucions a una situació que nosaltres entenem que no s'havia d'haver produït.

Vaig presentar la proposició no de llei el 4 de febrer d'enguany, del 2008, i ho veiem hui, pràcticament 3 mesos després. Però, en tot cas, torne a dir que és oportú perquè s'han produït diversos elements que, des del meu punt de vista, configurarien, si hi haguera voluntat política, una via de solució a un tema que -torne a repetir-, des del nostre punt de vista, no s'hauria d'haver produït.

S'han produït unes eleccions, unes eleccions generals el passat mes de març -el resultat és de tots coneguts-, i, per tant, ja no n'hi han les urgències electorals de cap partit per a instrumentalitzar un element que puga condicionar la seua acció política. Han passat les eleccions i, per tant, no s'ha de mostrar musculatura electoral sobre un tema que a alguns els podria interessar fer una utilització partidista d'este tema.

Per altra banda, hem vist milers i milers de valencians i de valencianes la setmana passada, el 26 d'abril, manifestant-se pels carrers d'Alacant en contra d'una decisió que nosaltres, des del nostre punt de vista, és arbitrària. Ens situa més pròxims al que suposaria una república bananera que censura i que limita la llibertat d'expressió.

I, per altra banda, entenem que el govern del Partit Popular ha començat a fer, ací, en el nostre país, un canvi perquè comença vore-li les orelles al llop; un canvi en buscar sinèrgies, aproximacions, amb el govern de Catalunya respecte a uns dels problemes greus que tenim els valencians, com és el problema del finançament autonòmic on és sabut i constatat que patim una gravíssima marginació.

Si això ho sumem a que els ingressos prevists en els pressupostos aprovats per al 2008 contemplen uns ingressos que no es van a poder realitzar, doncs, l'impost de transmissions patrimonials i actes jurídics documentats, és evident que necessitem una estratègia per a superar este aïllament tant increïble que tenim els valencians i que ens perjudica de cara al nostre futur.

Amb eixos tres elements jo entenc que esta proposició és oportuna per a encetar una nova etapa, encetar un nou camí, que deixe de banda el sectarisme, la prepotència, la irracionalitat, l'arbitrarietat, davant una situació que el que cal és normalitat, sentit comú i racionalitat.

És cert que repetidors de la televisió autonòmica veïna al nostre país estan en una situació de falta de legalitat, però no per això estan en una situació d'il·legalitat. Se van instal·lar d'acord amb una subscripció popular important, i el govern valencià ha decidit que vol actuar, no per a buscar un marc de legalitat, sinó per a clausurar.

Eixa no creguem que siga la via oportuna, entre altres coses perquè és una decisió governativa, una decisió del seu govern, que la justícia ha interpretat de moltes maneres. Per una banda, el Jutjat Contenciós Administratiu d'Alacant sí que ha autoritzat l'entrada i, per tant, la clausura momentània com a element cautelar; però no així el Jutjat Contenciós Administratiu de València, que va denegar l'entrada emparant-se amb criteris i fonaments de dret molt importants, com la llibertat d'expressió; o, fins i tot, el Jutjat Contenciós Administratiu de Castelló. Clar, la justícia, en este sentit, estava perplexa davant una actuació d'una administració que actua arbitràriament, només contra unes televisions, i en el temps de la tecnologia digital, quan pots vore en la teua casa qualsevol televisió, fins a la de Cincinnati, fins a la d'Al-Jazira. I no sé per què una televisió pública, d'una comunitat veïna, amb la qual ara vostés tenen interés a pactar o buscar fórmules de finançament, doncs entenc que el que hem de buscar és el camí de la normalitat, el camí de la legalitat i el camí del sentit comú.

I seria un bon senyal per als ciutadans d'este país, d'este poble, doncs que vostés acceptaren esta proposta, que és senzilla. És una proposta que va encaminada a buscar un marc legal, que és el famós múltiplex que el govern central i que el govern autònom, doncs, no han sabut o no han volgut, pel context electoral o pel que siga, arribar a negociació.

Mira per a on, el ministre que ho hauria d'haver arreglat en base al múltiplex, és el senyor Montilla, el president de la Generalitat de Catalunya. Per tant, més al nostre favor. Busquem eixa via de sentit comú per a aconseguir una base de múltiplex en la qual aconseguir el que tenen altres comunitat autònomes. Amb la negociació això serà possible, no amb la crispació i no amb les actuacions unilaterals.

Perquè si. de la mateixa manera que s'ha actuat per a clausurar els repetidors de TV3 a la nostra terra. que, per altra banda, no conec cap ciutadà que s'haja oposat a eixa recepció. Tot el que siga rebre, benvingut siga. No molesta a ningú, només que sembla que a vostés, al seu govern, no molesta a ningú. Doncs, no sé per què no hem de que caminar cap a la via de la solució d'un problema que vostés han generat i que el que requeria era buscar una base de legalitat a través del múltiplex, i no un expedient sancionador.

Perquè si parlem d'il·legalitats, podíem parlar del senyor Jiménez Losantos; podíem parlar d'un senyor que humilia el nostre president de La Generalitat contínuament. El nostre president va parlar l'altre dia d'humiliació del poble valencià, per un altre tema. Doncs, este senyor, hui mateixa -me preocupat d'escoltar-lo- humilia el president de La Generalitat i té les quatre concessions de TDT en situació d'il·legalitat, perquè no complix la base de la concessió del seu govern. ¿Van a actuar vostés amb la mateixa diligència contra este senyor que humilia el president de La Generalitat, que humilia el nostre president? No conec. Vostés han dit que TV3 no respecta el marc estatutari. No ho sé. Però, escolte!

ahí n'hi ha un senyor que insulta, eh? , i que té concessions de TDT importantíssimes, i que vostés, que jo sàpiga, davant eixa humiliació no han alçat la veu.

Un govern no pot ser arbitrari. Un govern ha de ser objectiu. I la llei s'ha de complir per a tots. Jo els demane que encetem el camí de la

, tenint en compte que també s'han produït -i ho faig constar en la proposició de resolució- dictàmens i posicions d'entitats molt importants, com l'Acadèmia Valenciana de la Llengua. Jo crec que si hem d'encetar una via per a trencar este aïllament que patim els valencians per una política equivocada, enfrontats amb els andalusos i recorrent el seu estatut, enfrontats amb els catalans per mil històries. Però és que. I ara amb açò.

Aixina no se pot anar per la vida. Per la vida s'ha d'anar amb una certa voluntat d'arribar a acords, i no amb esta crispació permanent, que pot ser electoralment a vostés els ha anat molt bé, però políticament, socialment, econòmicament, al poble valencià li ha anat fatal. En temes de finançament i en temes d'estatut no tenim la clàusula que tenen altres estatuts d'autonomia que garantiria una inversió a la nostra terra per part del govern central. I, ara, si hem d'anar fent amics cap al nord, doncs, ¡escolte! , jo crec que podrien vostés anar canviant de trajectòria perquè açò no ens beneficia.

La proposició no de llei, per tant, dic que és oportuna. El que diguem és que està en la potestat del govern valencià paralitzar, paralitzar les actuacions administratives i judicials, demanar suspens, de moment, per a buscar un marc de negociació a través del que va ser ministre d'Indústria, i ara és president de la Generalitat de Catalunya. ¿Per a afavorir què? Doncs la reciprocitat, que Canal 9 i Punt Dos se puguen vore a Catalunya i a les illes Balears, ¡i on se vullguen vore! , per què no en Madrid? No els posem portes a les ones hertzianes. On se vullga vore, perquè n'hi han molts valencians en Madrid, i en Honolulú. On se puga vore. I que se puga vore ací televisions que parlen en llengua valenciana, en idioma valencià, segons el dictamen de l'Acadèmia de la Llengua. Per tant, no li posem portes. No és normal.

M´he portat ací posicionaments de dirigents del Partit Popular no només de Catalunya, sinó de Madrid. I escolte! I diuen que el que no se pot explicar, no se pot explicar, que no entenen eixa deriva autoritària. Ens ha fet recordar, vostés, Hugo Chávez, que també problemes amb alguna televisió. , ¡escolta! , i la tanca, i li lleva la concessió. Eixe no és el camí que vol el poble valencià. El poble valencià és un poble pacífic, obert, que es comunica, que no ha plantejat ningun problema perquè estes televisions se vegen.

Un govern responsable el que hauria provocat és buscar una base de legalitat. ¿De legalitat d'acord amb què? Amb un acord amb el govern central a través del múltiplex. Ara no tenen ni acord ni múltiplex.

(So d'un telèfon mòbil)

Doncs, senyors, caminem en la bona direcció. I caminar en la bona direcció seria aprovar esta proposta de resolució, que no critica a ningú, sinó que indica el camí a seguir, camí que s'haurà de seguir més prompte que tard. I, per tant, seria bo que les Corts Valencianes començaren a caminar en eixa bona direcció. No en la direcció d'Hugo Chávez, sinó en la direcció de l'Europa democràtica, de l'Europa de la llibertat d'expressió, de la televisió europea sense fronteres.

Per cert, jo crec que vostés estan incomplint també eixe punt en la directiva marc sobre llibertat, intercanvis televisius. Però. , bé, no ho he volgut. Ja tornarem a la càrrega, perquè vostés amb Europa tenen algun problema, tot i que ara el Comité de les Regions ha aprovat l'informe Camps. Però tenen algun tipus de complex o algun tipus de problema amb el que és la normativa comunitària. També crec que se podria mirar per ahí, perquè afecta alguns dels punts de la directiva marc sobre televisió sense fronteres.

Per tant, caminem en el bon camí. Donem un pas sensat de sentit comú. Tenim un problema, estem aïllats. Necessitem buscar socis en el tema del finançament, i eixos socis no poden ser només que aquells que paguen molt i reben molt poc a canvi, com són els catalans, la comunitat autònoma. El poble valencià s'ha expressat d'una forma pacífica i molt ampla en Alacant per a exigir la restitució de la normalitat. I jo crec que vostés farien bé d'aprovar esta proposta i encetar una nova etapa en el que seria la busca de solucions i no conflictes en un tema que, des del nostre punt de vista, afecta molts valencians que simplement volen vore una altra televisió autònoma.

I espere escoltar-los per a vore si n'hi ha sentit comú, o continuen vostés tancats en una posició que ens allunya del que seria l'Europa democràtica.

Moltes gràcies.

El senyor president:

Sí. Moltes gràcies, senyor Morera.

En primer lloc volia dir-li, senyor Morera, que, bé, en la cambra no sols n'hi han dos grups, n'hi han diversos grups. Per tant, jo, no vull tampoc que

(inintel·ligible)

. com vosté ha de defendre les seus tesis; però sí que, ¡home! , en la mesura del possible se dirigisca vosté a la cambra, no a un sol grup de la cambra. Perquè n'hi han altres grups també interessats en les seues propostes.

¿Grups que vullguen intervindre? Sí, pel Grup Parlamentari Socialista té la paraula la senyora Espí.

La senyora Espí de Navas:

Comentaba la diputada catalana -es verdad- del Partido Popular, en el parlamento de Cataluña, que la nueva era de televisión permite ver Radio Cincinnati; y no sólo Radio Cincinnati, vemos Al Qaeda y a todas las emisoras de televisión que podemos acceder por cable. Y no se entiende para nada que a los ciudadanos de una comunidad que deciden democráticamente, porque quieren y porque pueden, ver un medio de comunicación vecino, les sea impedido ese derecho.

Por tanto, apoyaremos esta proposición de Compromís, y me gustaría, de verdad, que el Partido Popular, en este caso, el otro grupo parlamentario al que me dirijo también directamente, reconsiderara la posición, y daríamos yo creo que un ejemplo de parlamento que pone por encima los intereses del conjunto de los ciudadanos de la comunidad, que tiene verdaderamente interés en demostrar que somos capaces de mantener un equilibrio entre el respeto a la norma y la creación de la misma, en que tenemos respeto por lo que son las opiniones de los ciudadanos, y no solo las opiniones, sino los derechos, que, desde mi punto de vista, no solo no les hemos permitido o queremos no permitirles que vean determinado medio, sino que es que, además, queremos que no puedan tener la posibilidad de manifestarse y de tener unos medios de comunicación públicos que les permitan, de verdad, manifestar su propia opinión.

El senyor president:

Sí, pel Grup Parlamentari Popular, té la paraula el senyor Maluenda.

El senyor Maluenda Verdú:

Moltes gràcies, senyor president.

Bé, senyories, jo crec que. , i estic convençut d'això, que un govern responsable, i el nostre, el de la Comunitat Valenciana, clar està, ho és, té l'obligació de complir i fer complir la llei. Té l'obligació de fer complir i de complir la llei, i això és el que ha estat fent també en esta qüestió.

Mire, vaig a referir-me a la legislació socialista d'Espanya, vaig a referir-me a dos normes, a dos normes del senyor Felipe González quan era president del Govern d'Espanya, que són les que estan vigents i són les que donen peu i donen cobertura jurídica a l'actuació que ha fet el Consell de La Generalitat. És la disposició addicional sèptima de la Llei 46/1983, reguladora del tercer canal de televisió, que obri la possibilitat que, mitjançant la subscripció d'un conveni de reciprocitat, els programes de televisions públiques d'una comunitat autònoma puguen emetre's en l'àmbit geogràfic d'altra, i al contrari també, sempre que els espais radioelèctrics corresponents en els seus àmbits territorials siguen confrontants i que utilitzen les freqüències que tinguen assignades pel Ministeri d'Indústria, Turisme i Comerç. Eixa és la Llei 46/1983 del govern socialista d'Espanya.

El fet que les emissions televisives amb tecnologia digital sense comptar amb la corresponent concessió administrativa, estiga tipificat per la legislació en matèria audiovisual com a infracció molt greu sancionada amb una multa econòmica d'entre 60. 000 i 1 milió d'euros, de desenrotllament de la llei 46 a què m'he referit. Al mateix temps, l'article 25. 1 de la Llei 31/1987, del 18 de desembre, d'ordenació de les telecomunicacions, altra llei socialista del govern del senyor Felipe González, preveu per a estos casos el tancament de les emissions il·legals. No dóna altra solució: el tancament de les emissions il·legals.

El dret de tots els valencians i valencianes, no de quatre milions, com ha dit la senyora il·lustre representant del Grup Socialista, sinó de cinc milions que som a la Comunitat Valenciana, eixe dret de poder triar cadena de televisió està garantit per l'oferta plural existent a la Comunitat Valenciana, tant de les cadenes estatals de televisió com de les cadenes d'àmbit autonòmic i local. Deixant a banda l'oferta televisiva per satèl·lit i per cable, poden sintonitzar-se a la Comunitat Valenciana en televisió per ones terrestres analògica i digital, en l'àmbit estatal, 6 cadenes estatals de televisió analògica, 2 públiques i 4 privades, i 20 amb tecnologia digital terrestre, 5 públiques i la resta privades. En l'àmbit autonòmic, són 4 les cadenes existents, 2 públiques i 2 privades. En l'àmbit local, s'han atorgat concessions per a l'explotació de 42 canals de televisió, a raó de 3 per demarcació amb tecnologia digital terrestre, la major part dels quals emeten ja en proves o de manera definitiva. Algunes d'estes emissions també poden sintonitzar-se amb tecnologia analògica de forma transitòria. Per tant, el dret a elegir aquell canal que vullguen sintonitzar està clarament respectat, inclús potenciat, a la Comunitat Valenciana.

Existix per tant una àmplia oferta televisiva gratuïta a la Comunitat Valenciana dins de la qual el ciutadà pot triar segons els seus gustos i preferències. A això ha contribuït de manera molt decisiva el Consell de La Generalitat, ja que la nostra comunitat ha segut pionera en la convocatòria i resolució dels concursos per a l'adjudicació de les concessions per a l'explotació dels canals de televisió digital terrestre d'àmbit autonòmic i local. Astò ha permés augmentar de forma considerable el nombre de canals de televisió als quals els ciutadans puguen accedir gratuïtament, ampliant i reforçant aixina el dret dels valencians i valencianes, d'eixos cinc milions de valencians i valencianes, a triar la cadena de televisió.

La interlocutòria del 29 de gener del 2008 de la Sala Contenciosa Administrativa del Tribunal Superior de Justícia de la Comunitat Valenciana, ha desestimat la sol·licitud d'Acció Cultural perquè s'acordara la suspensió cautelar de la mesura de cessament de les emissions fins a la resolució del procés mitjançant sentència, clausura que se va fer pel compliment de les normes legals a què m'he referit i que el Consell de La Generalitat té l'obligació no solament de complir, sinó, a més, de fer complir.

Si algun dels diputats aquí presents coneix d'altres situació il·legals a què s'han referit, que jo no conec, però si les coneixen, deuen anar al jutjat de guàrdia i denunciar-les com a bons ciutadans, deuen anar al jutjat de guàrdia i denunciar-les. Jo no les conec.

Mire, el tancament o la clausura d'altres repetidors a banda dels que seran tancats, que estan situats en territori d'Acció Cultural, hi ha altres accions que, en compliment de la normativa vigent, ha posat en marxa La Generalitat i ha obert nous expedients sancionadors contra la Fundació Ramon Muntaner i contra Acció Cultural pels centres emissors d'Alginet i Llosa de Ranes, quant a la primera, i Calicanto en València, respecte a la segona, perquè. , és el que se contemplen tots els centres des que s'emeten els programes de TV3 i altres canals públics catalans amb tecnologia digital per a la Comunitat Valenciana.

¿I per què se fa això? Perquè no hi ha reciprocitat, que és el que marca la llei, l'excepció que marca la llei és la reciprocitat, i no existix. Pel part del Consell de La Generalitat s'ha intentat amb el govern de Catalunya aplegar a acords i que, en la mateixa mesura que se puguen vore a la Comunitat Valenciana emissions de TV3, puguen vore's a Catalunya emissions de Canal 9. Però eixa reciprocitat no troba bon acolliment en Catalunya i, per tant, davant eixa situació, que ells mateixa creen,

perquè rebutgen la possibilitat que Canal 9 es veja allí, s'aplica la norma, les normes legals a què m'he referit anteriorment i que, repetixc, són decisions que en el seu dia la majoria socialista d'Espanya, legítima, va adoptar. Són normes jurídiques d'obligat compliment per als governs. És d'obligat compliment per als ciutadans, però també per als governs, és el compliment de l'exigència que ho complixquen altres, i això és el que està duguent-se a efecte.

Per tant, no li busque la seua senyoria els treus peus al gat, estem davant un problema d'aplicació i de respecte d'una llei, davant un problema que l'ordenament jurídic diu clarament que, si no se complixen els requisits que exigix la normativa, l'única solució que hi ha és clausurar-ho, igual que en urbanisme qualsevol il·legalitat no té altra solució només que el derrocar. Doncs, igual ocorre amb astò. I és una norma, repetixc, que forma part de l'ordenament jurídic de l'estat, que se va aprovar quan el Partit Socialista governava en Espanya baix la batuta o el govern -ho dic amb el màxim respecte- del senyor Felipe González, i acordat i aprovat per una majoria legítima que llavors hi havia en la cambra.

No hi ha havut ningun govern posterior, ni del Partit Popular ni del Partit Socialista, que ara està governant en una segona nova legislatura, en una nova etapa del president senyor Rodríguez Zapatero, és la seua segona legislatura, no hi ha havut ninguna iniciativa per a modificar eixa norma. Per tant, la norma és vigent i l'obligació del Consell és complir-la i fer-la complir, i això només és el que ha fet.

Moltes gràcies. . Per tant, senyoria, s'entén que anem votar-li en contra la seua iniciativa.

El senyor president:

Moltes gràcies, senyor Maluenda.

Sí, per a rèplica, té la paraula el senyor Morera.

El senyor Morera Català:

Moltes gràcies, senyor president.

Primer que res, agrair el vot favorable del Grup Socialista a esta proposta de resolució. Crec que mos estem situant els dos grups en el terreny de la normalitat, de la democràcia, de la llibertat d'expressió, de la busca d'acords i no del conflicte permanent en un tema sensible.

Mire, senyor Maluenda, no ho entenc, la seua posició: ¿per què ara esta actuació del govern valencià, si portem més de vint anys estes emissions arribant a les cases d'aquells que vullguen vore esta televisió? , ¿per què ara?

Tenia, evidentment, esta decisió un rerefons clarament electoral, eleccions autonòmiques i eleccions generals. Ha passat això,

ha passat i vostés continuen erre que erre, sense voluntat d'arribar a acords, i això és roín per a les nostres possibilitats com a poble, com a govern que necessitem buscar acords amb altres comunitats autònomes per a impulsar projectes estratègics, i esta decisió ens allunya d'això, ens crea enemistats.

Presentem una cara poc agradable als nostres veïns. Jo vullc que hi haja reciprocitat, però no entenc per què no s'ha arribat a eixa decisió de dotar de legalitat, en un context diferent, la llei que vosté mos ha anunciat.

Per cert, la llei no és socialista. Una vegada s'aprova pel Congrés de Diputats és llei obligatòria per a tots els ciutadans.

És que mantenir-mos en eixa dialèctica és una dialèctica que no mos porta a ningun lloc. I hem de ser respectuosos amb la legalitat, i jo sé que vosté ho és, per tant, m'estranya que diga això d'una llei que s'ha aprovat al Congrés de Diputats i és norma.

Però eixa llei tenia a vore amb una situació que ara els canvis tecnològics han canviat completament. Estàvem parlant en aquell moment d'intercanvis de freqüències per ones hertzianes, i ara estem parlant de possibilitat que arribe la reciprocitat en un marc de televisió digital. Això és el que estem parlant, si n'hi ha voluntat política o no. I me consta que per part de l'altra part n'hi havia voluntat, n'hi ha voluntat de. , i li done en això la raó, de rectificar una situació que no era justa, i és que ací puguérem vore o puguérem rebre una televisió i que les nostres televisions, Punt Dos i Canal 9, no es puguérem vore allà, els que les vullgueren vore.

Això és normalitat, això és sentit comú, això és avançar cap al terreny a què cal arribar. I el que vosté, el seu grup i, per tant, entenc que el govern valencià defensa ací és anar passos enrere, anar a unes posicions que ens connecten més amb altres tipus de règims polítics poc democràtics, que clausuren i que prohibixen la llibertat d'expressió. ¡No ho entenc!

Vosté m'ha vingut a donar una argumentació, doncs, per eixir del pas, però no és el que tocaria. Ha canviat la situació, és necessari que caminem en l'altra direcció, no n'hi ha cap ciutadà que haja protestat d'eixes

(ininte­l·ligible)

. , són vostés i la seua cabuderia.

Diu vosté que acudim als tribunals a denunciar incompliments de tal. Doncs, mire, ja li ho dic, la concessió de la TDT, que segons vosté va ampliar d'una forma notable el panorama televisiu valencià, està incomplint-se, i vostés no posen el mateix vigor en eixos incompliments que en el que podria ser una necessitat de superar alguns defectes, com és la instal·lació dels repetidors de la TV3. S'està incomplint, en lleis que s'han fet en estes Corts. I mire, li donaré només una dada: no es complix en l'emissió en valencià. El 20% de la TDT que s'està emetent, entre ells la del seu amic Jiménez Losantos, no complix. No és amic seu? Jo pensava que sí que ho era.

Bé, serà a partir d'ara que ja no és amic

, perquè.

El senyor president:

Senyories, per favor.

El senyor Morera Català:

Bé, si no és amic, no sé si serà enemic, perquè hui acaba de dir que València és la capital de Bulgària, ho ha tornat a dir. I, bé, ha parlat d'una sèrie de coses que, escolte, falten a l'honorabilitat de les nostres institucions.

No complixen. Són vostés govern, ja li pot informar al competent en la matèria. Les TDT de Jiménez Losantos, les quatre, de Libertad Digital, no complixen la normativa valenciana en obligació dels paràmetres en valencià. Veu, ja li n'he dit una. Actuen vostés governativament, posen-ho en coneixement dels jutjats. Vostés van donar eixes concessions. Per tant, estan incomplint.

Siguem seriosos. Situem-nos en maig de 2008, la necessitat que tenim de buscar aliats pròxims de cara a les nostres infraestructures, de cara a la negociació d'un acord de finançament. Han passat les eleccions, el poble valencià s'ha expressat d'una forma prou ampla. No tot el poble valencià, però és que açò al qui li ha picat, s'ha manifestat. I no conec a ningú que s'haja manifestat en contra de poder

enxufar

la televisió que vullga. No siguen censors, no siguen. El temps de la Inquisició ja ha passat, el temps de la Inquisició ja ha passat. Situem-nos en la normalitat. I la normalitat és que entre dos governs autònoms s'han de buscar acords, i també amb el govern central.

El senyor president:

Senyor Morera, vaja concloent. Gràcies.

El senyor Morera Català:

I això és el que li demane. I tota la resta és garbella d'aigua. Busquen vostés el sentit comú, busca d'acords i superar esta situació. I actuen vostés amb la mateixa contundència amb els seus amics, o enemics o el que siga, Jiménez Losantos. És clar, amic meu, ja li puc dir que no és.

Moltes gràcies.

El senyor president:

Moltes gràcies, senyor Morera.

Sí, senyor Maluenda.

Moltes gràcies, senyor Maluenda.

El senyor Maluenda Verdú:

Gràcies, senyor president.

Mire, senyor Morera, per a vosté democràcia, llibertat d'expressió, és votar a favor de les seues iniciatives. El qui no vota a favor de les seues iniciatives ni és demòcrata, ni utilitza la llibertat d'expressió ni la respecta.

Mire, eixa teoria seua que quan els ciutadans no protesten, no cal exigir el compliment de la llei, haurà d'admetre que, almenys, és singular, és singular, és singular. Eixa és la seua teoria. Ho ha dit més clar que l'auia. Que com els ciutadans no han protestat, no cal exigir el compliment de la llei. Ah! Mire vosté, reflexione la seua senyoria.

Mire, ni sóc amic ni enemic del senyor Jiménez Losantos, que vosté ha anomenat, entre altres coses, perquè ni el conec ni em coneix, entre altres coses. Si vosté coneix eixa situació que ha dit, li reitere que té l'obligació -jo no la conec-, té l'obligació de, si hi ha incompliment de la legislació, encara que ningun ciutadà proteste, anar i denunciar-ho al jutjat de guàrdia.

Mire vosté, què és el que ocorre? És molt clar el que ha ocorregut al llarg d'estos mesos. Vosté diu: «Vespres d'eleccions. » No han sigut vespres d'eleccions. Mire, els antecedents són els següents. La prefectura provincial d'inspecció de telecomunicacions i la unitat del cos nacional de policia adscrita a la Comunitat Valenciana, van constatar que s'emetien per tecnologia digital programes de televisió pública autonòmica de Catalunya per a la Comunitat Valenciana des dels centre emissors de Mondúber, del mont Bartolo i del Pozo de las Nieves en la serra de la Carrasqueta.

També és un fet comprovable que els terrenys on es trobaven són propietat d'Acció Cultural -crec que es diu-, Associació Acció Cultural -sí, crec que es diu. Esta associació no compta amb la preceptiva concessió administrativa per a l'explotació del servici públic de televisió digital terrestre. I eixe atorgament sí que és competència de La Generalitat, per això mos consta que no el té. Tant la gestió del servici públic de televisió digital terrestre com l'ocupació de l'espectre radioelèctric.

(remors i pausa)

-gràcies, senyor president-.

El senyor president:

Senyories.

El senyor Maluenda Verdú:

. com a bé de domini públic, exigixen estar en possessió del corresponent títol habilitant, habilitant els repetidors.

Tampoc ha existit ningun tipus de conveni de col·laboració -el que me referia abans-, de la reciprocitat entre les comunitats autònomes de Catalunya i la de la Comunitat Valenciana que done cobertura legal a estes emissions. I sí que hem intentat aplegar a un acord de reciprocitat, però al govern de Catalunya, pareix ser, i està en el seu legítim dret, que no li interessa.

És veritat que he dit que és el compliment de les lleis socialistes, ho he dit, però he deixat constància de les lleis socialistes legítimes promulgades quan el senyor Felipe González era president del Govern d'Espanya i disfrutaven de majoria suficient en el Congrés per a promulgar-les. Per tant, ho he dit, no he enganyat a ningú. Però no deixen de ser iniciatives aprovades per la majoria del parlament, la majoria socialista, i presentades pel govern presidit pel senyor Felipe González. Per tant, són iniciatives legislatives socialistes, socialistes, agrade o no agrade.

Podria parlar-li,

podria parlar-li, però crec que no hi ha suficient temps, de totes les resolucions del procediment que s'ha dut a efecte en els tribunals, que la seua senyoria segur que coneix, però seria. mire, podríem estar. segur que no podria, perquè me queda minut i mig.

Però sí que vull deixar constància, una volta més, que l'actuació del Consell de La Generalitat ha sigut exquisida, ha sigut exquisida a l'hora de defensar els drets dels valencians. Primer, perquè ningun valencià, ningun d'eixos cinc milions de valencians o valencianes poguera lamentar no tindre l'opció de triar aquella emissora de televisió que vullga sintonitzar. El primer que s'ha fet ha sigut potenciar l'existència i la possibilitat que hi haja diversitat d'oferta a la Comunitat Valenciana. I li he llegit anteriorment, en la primera intervenció, totes les emissores de televisió que estan funcionant a la Comunitat Valenciana i quantes en són de caràcter privat, i quantes en són de caràcter públic i quins són els procediments tècnics pels quals emeten. Per tant, el primer va ser que els ciutadans valencians tingueren eixa diversitat d'oferta perquè no se sentiren ferits mai en els seus drets constitucionals.

I a continuació, va ser exigir el compliment de la llei, exigir el compliment de la llei fent requeriments previs a l'Associació Acció Cultural perquè tancaren els repetidors que no comptaven amb llicència. I com no van fer cas, es va fer una denúncia en els jutjats. I són els jutjats els qui en compliment d'eixes dos normes jurídiques presentades pel grup Socialista i aprovades per la majoria socialista en el Congrés quan el senyor Felipe González era el president d'Espanya, en virtut de l'aplicació d'eixes normes, s'ha fet la clausura dels repetidors. El govern valencià ha complit de forma escrupolosa el contingut de l'ordenament jurídic espanyol.

Res més i gràcies.

El senyor president:

Moltes gràcies, senyor Maluenda.

Conclòs el debat, anem a passar a la votació. Vots a favor de la proposta de resolució? 7. Vots en contra? 8. Per 8 vots en contra i 7 a favor queda rebutjada la proposició no de llei.

Senyories, tocava ara.

El senyor Godoy García:

El senyor president:

Señorías, si les parece bien, suspendemos.

(S'interromp la gravació)

(Se suspén la reunió durant uns minuts)

El senyor president:

Proposició no de llei sobre la supressió del transbordament a l'estació de Xàtiva, presentada pel Grup Parlamentari Esquerra Unida-Bloc-Verds-IR: Compromís (RE número 13. 094, BOC número 56)

El senyor president:

De acuerdo con los portavoces, pasamos a la proposición número 13: presa en consideració de la Proposició no de llei sobre la supressió del transbordament a l'estació de Xàtiva, presentada pel Grup Parlamentari Esquerra Unida-Els Verds-Esquerra Republicana: Compromís.

Per a la seua defensa, té la paraula el senyor Morera.

El senyor Morera Català:

Bé. Crec que esta proposició no de llei també té plena actualitat.

Este dissabte passat s'han mobilitzat una sèrie de ciutadans no només d'Alcoi, sinó de totes les ciutats implicades en una qüestió que ha merescut intensos debats en la zona. I és que la línia Xàtiva-Alcoi, transferida. que l'any 1984 el Consell de Ministres va declarar línia ferrocarril clausurada i que La Generalitat es va comprometre a assolir el dèficit que hauria de comportar la seua explotació.

La veritat és que la línia té unes deficiències estructurals importants, i el que venim a demanar ací és la superació d'estos dèficits. Una de les coses que paralitzen moltíssim que esta línia puga tindre major potència és la qüestió del transbordament en l'estació de Xàtiva. Si no fóra necessari eixe transbordament, segurament la línia tindria major viabilitat, més rapidesa i, per tant, es podria incrementar la freqüència de pas entre trens entre Alcoi i Xàtiva. Estem parlant que esta línia unix ciutats importantíssimes, dos capitals de comarca, i que passa per municipis com Concentaina, Muro, Albaida, etcètera.

I en eixe sentit, esta reivindicació que hui portem ací a les Corts Valencianes és que ha estat aprovada, debatuda, pels municipis en qüestió per a potenciar esta línia fèrria tan important en les comarques centrals valencians. Ara que s'està parlant ja d'una forma seriosa, d'una forma important, d'aconseguir la cessió de la xarxa de rodalies, seria convenient que mos plantejarem que una línia que sufraga la Generalitat valenciana. doncs aprovar esta iniciativa per a millorar la seua viabilitat.

Bàsicament el que diem ací són dos coses. És que se suprimisca el transbordament en Xàtiva, és a dir, que siga una línia continua la que va de la línia des de València fins Alcoi, que no s'haja de fer una parada, que retarda moltíssim. I, per altra banda, que s'incremente la freqüència de pas entre trens d'Alcoi i Xàtiva.

Caldrà, efectivament, buscar un nou conveni amb la Renfe per aconseguir major dotació i inversió en el que seria la línia entre Xàtiva i Alcoi, però això s'ha de buscar en eixe nou conveni que s'hauria d'establir.

És una proposta sensata, és una proposta que s'està esperant amb interés en les comarques afectades. I mentres constatem que hi ha una gran inversió per a l'alta velocitat per part del govern central, este transport, el transport de rodalies, que és un transport que utilitzen la majoria dels ciutadans, si més no, els que no tenen possibilitat de viatjar en cotxe. I en un context que la necessitat de potenciació de les vies de comunicació públiques i per ferrocarril, crec que tots estarem d'acord en la necessitat de potenciar, en línia del que planteja la proposta de resolució, esta línia tan important que unix les dos capitals de Xàtiva i Alcoi.

I, per tant, el que demanem és que siga aprovada esta proposició no de llei a les Corts Valencianes.

Res més, senyor president.

El senyor president:

Moltes gràcies, senyor Morera.

A esta proposició no de llei hi ha esmena presentada pel Grup Parlamentari Popular.

Per a la seua defensa, té la paraula el senyor Maluenda.

El senyor Maluenda Verdú:

Moltes gràcies, senyor president.

Mire, senyor Morera, estem totalment d'acord amb el que la seua senyoria ha dit i el que vosté pretén amb la seua iniciativa. Faltaria més! I també reconeixem i agraïm la sensibilitat d'eixes persones que s'han manifestat per exigir una solució urgent a esta qüestió. Totalment d'acord amb elles. I mos pareix molt oportú que ho hagen fet.

Però jo crec que hem de centrar-mos un poquet en els precedents d'este tema, perquè tenim clar quin ha sigut tot el camí que s'ha recorregut des de la primera legislatura d'estes Corts, en una qüestió que sempre. he de reconéixer que eren propostes que feia el senyor Alfredo Botella i que sempre trobaven el recolzament del Grup Parlamentari Popular, sempre, i sempre aplegàvem a redaccions conjuntes.

Mire, com diu el primer paràgraf de la seua exposició de motius, de la proposició no de llei, en l'any 1984, el Consell de Ministres va declarar la línia de ferrocarril València-Xàtiva-Alcoi com a deficitària i, en conseqüència, va proposar la seua clausura. Ahí el primer govern socialista d'Espanya anava a clausurar la línia, ahí mos quedaven sense la línia de Xàtiva-Alcoi. Això ho sap la seua senyoria.

A partir d'eixe moment, La Generalitat es va comprometre a assumir el dèficit que deuria comptar la seua explotació per part de Renfe. El govern socialista de La Generalitat es va comprometre ja des d'eixe moment, perquè entenia que era un desgavell el que pretenia el ministeri des de Madrid.

Els acords que es van firmar en eixe inici han sigut els següents: el 12 de març de 1997 se firma un protocol d'intencions entre la Generalitat valenciana i Renfe. Faig esta matisació perquè veja que, a pesar que el govern de La Generalitat -quan tenia majoria el Partit Socialista- estava d'acord que s'havia de mantindre la línia, mai van fer res per aconseguir-ho, no se van atrevir a exigir-li a Madrid; allò de l'època de don Alfonso que dia que «quien se mueva no sale en la foto». Doncs això és el que passava, perquè no van fer res. fins al 12 de març de 1997 no hi va haver un protocol d'intencions entre La Generalitat i Renfe per a prestar prestacions de servicis ferroviaris regionals en la línia Xàtiva-Alcoi.

El 24 de juliol de 1997, conveni entre La Generalitat i Renfe per a la prestació de servicis ferroviaris regionals en la línia Xàtiva-Alcoi. El 28 de setembre de l'any 2000, segons conveni entre la Generalitat valenciana i Renfe, per a la prestació de servicis ferroviaris regionals en la línia Xàtiva-Alcoi. El 16 de juliol de 2001, tercer conveni entre la Generalitat valenciana i Renfe, per a la prestació de servicis ferroviaris regionals i tal, període d'agost de 2000 a juliol de 2002.

A partir d'aquí ja no s'han firmat nous convenis. Vosté situe's en les dates, situe's en els canvis de majories socialistes a Madrid. Situe's i comprendrà què és el que ha ocorregut aquí sempre: que el Partit Socialista mai ha volgut entrar a esta qüestió i donar-li solució.

Per això dia que a partir d'aquí no s'han firmat nous convenis per no acceptar Renfe les propostes de la Conselleria d'Infraestructures i Transports sobre el material mòbil. Se tracta, per tant, d'unes infraestructures de titularitat estatal, que el seu manteniment correspon al Ministeri de Foment i Adif, si bé en els pressupostos de 2008 no contempla ninguna partida al respecte, ni un sol euret per esta qüestió.

Sobre el text de la resolució que vosté planteja hem de dir el següent. Se proposen tres punts en la resolució:

«Instar la Conselleria d'Infraestructures i Transports a la supressió del transbord en l'estació de Xàtiva.

»Instar la Conselleria d'Infraestructures i Transports a incrementar la freqüència de pas entre Alcoi i Xàtiva.

»Instar el conseller a firmar un nou conveni amb Renfe mentres no se produïsca la cessió a La Generalitat de la gestió dels servicis de transport de viatgers per ferrocarril amb origen i destí a la Comunitat Valenciana».

Eixa és la seua iniciativa, que mos pareix molt correcta, però que volem comentar.

Primera. No és possible de moment eliminar el transbord. Per què no és possible? Mire, senzillament perquè la línia Xàtiva-Alcoi no està electrificada. Mentres que no s'electrifique eixa línia no se pot evitar el transbordament en Xàtiva, senzillament per això. Quan eixa línia estiguera electrificada, clar que sí, seria convenient i necessari que s'evitara eixe transbordament.

El segon punt, sobre incrementar la freqüència de pas. Una volta se produïsca la transferència de la línia a La Generalitat se podrà procedir a l'adequació de les freqüències de pas, d'acord amb el que l'explotació de la línia i la necessitat dels usuaris exigisquen. Amb tota seguretat, eixe és el nostre compromís també, perquè coincidim en el de vosté.

Respecte al tercer punt, que diu «instar el Consell a activar un nou conveni. ». Clar que sí. Respecte al tercer punt hem de recordar que el pressupost de La Generalitat per a 2008 preveu la col·laboració amb entitats públiques o administracions per al manteniment i millora del transport de viatgers no pertanyents a l'àmbit competencial de La Generalitat, però amb interés per la seua incidència en la vertebració territorial a la comunitat. Per això se disposa d'una subvenció específica per al manteniment de l'explotació de línia Xàtiva-Alcoi mentre no es produïsca el traspàs de la línia per a l'estat. Està detinguda la firma d'eixe protocol. No volen traure'l del caixó, posar-lo damunt la taula i instar que se firme.

Per altra banda, el 14 de novembre de 2007 el conseller d'Infraestructures i Transport va mantindre una reunió amb el secretari d'estat d'Infraestructures en la qual se va aplegar a un principi d'acord sobre el futur de la línia de Xàtiva-Alcoi. A un principi d'acord. En estos moments, La Generalitat ha redactat i ha enviat a l'estat un protocol de col·laboració per iniciar els tràmits de cara a la transferència de la línia sobre les següents bases:

«La Generalitat executarà l'obra de millora d'infraestructura de la línia en el tram de la variant entre Benigànim i Montaverner -però quan tinguem la titularitat, quan tinguem la titularitat-. L'estat executarà l'obra de millora d'infraestructures en tota la resta de la línia». Abans de donar-mos la titularitat, com ha de ser, que no tinguem el que mos va ocórrer quan vam assumir per criteris electorals, a tota urgència, la competència de la seguretat social i mos va vindre amb aquell forat tan gran.

Sobre esta última actuació, la variant de Benigànim, ja té un projecte constructiu supervisat, i s'ha licitat l'execució de la nova estació d'Albaida per aproximar-la a la població i facilitar l'accés a les persones de mobilitat reduïda.

Per tot això, i coincidint amb la seua preocupació i amb la seua sensibilitat, l'esmena que li plantegem és la següent:

«Les Corts Valencianes manifesten el seu suport a les gestions que realitza el Consell respecte a la línia Xàtiva-Alcoi i l'insten a continuar impulsant la firma d'un protocol de col·laboració amb el Ministeri de Foment que permeta la renovació integral de la línia per mitjà de l'actuació conjunta de l'administració general de l'Estat i de La Generalitat, la transferència de la línia a La Generalitat».

Això crec que és el que vosté ha defensat, crec que és el que vosté aspira a aconseguir. I això és el que mosatros estem compromesos des de la primera legislatura d'estes Corts en lluitar any rere any, governara a Madrid qui governara, sempre ho hem fet, i continuem en la mateixa línia. Tant de bo, tant de bo siga estam la legislatura que aconseguim, a banda del que vosté ha comentat de rodalies, que també compartim eixe criteri, a banda d'això, mire, tant de bo siga esta la legislatura que aconseguim rebre eixa línia actualitzada, modernitzada i que siga de titularitat de La Generalitat per a poder donar-li l'impuls que mereix. Perquè una comarca econòmicament i socialment tan important com és tota la zona de l'Alcoià i del Comptat, que no se quede deslligada en absolut del que és la capital del regne, del que és la capital de la Comunitat Valenciana.

Per tant, sí que estem d'acord amb vosté, estem d'acord amb la seua sensibilitat i amb el seu plantejament, i preguem que mos accepte l'esmena que l'únic que fa és actualitzar la situació al moment present.

Res més i moltes gràcies.

El senyor president:

Moltes gràcies, senyor Maluenda.

Per acceptar o rebutjar l'esmena té la paraula el senyor Morera.

El senyor Morera Català:

Moltes gràcies, senyor president.

La veritat és que jo vull. Crec que compartim els objectius. Sabem que estos objectius estan en gran mesura en funció del govern central. Però he vist en la posició del portaveu del Grup Popular un avanç en allò que nosaltres entenem que hauria de ser una solució. No tot l'avanç que voldríem, però sí un avanç. I m'agradaria saber si encara estem a temps de poder transaccionar l'esmena, però en principi jo ho veig com una base factible per a poder arribar a un acord, que m'agradaria que també se poguera incorporar el Grup Socialista.

El senyor president:

Sí, vist que hi ha una oferta de transacció.

El senyor Maluenda Verdú:

No serà este grup qui s'opose que puguem arribar a un acord.

El senyor president:

Ni esta presidència tampoc.

Senyories, suspenem per tres minuts.

(Se suspén la reunió a les 12 hores i 20 minuts)

(Es reprén la reunió a les 12 hores i 35 minuts)

El senyor president:

Ha arribat a esta presidència una proposta alternativa, que jo espere que el senyor secretari faça lectura d'esta.

El senyor secretari:

Sí, senyor president.

«Substituir el text pel següent:

«Les Corts Valencianes manifesten el seu suport a les gestions que realitza el Consell respecte a la línia Xàtiva-Alcoi, i l'insten a continuar impulsant la firma d'un protocol de col·laboració amb el Ministeri de Foment que permeta la renovació integral de la línia, per mitjà de l'actuació conjunta de l'administració general de l'Estat i de La Generalitat, la transferència de la línia a La Generalitat.

»2. Igualment, Les Corts insten la conselleria i el ministeri que, quan les circumstàncies tècniques i la titularitat ho permeten, se suprimisca el transbordament a l'estació de Xàtiva.

»Firmat avui pels portaveus dels tres grups. »

El senyor president:

Senyories, anem a votar primerament la proposta alternativa. Vots a favor? Per unanimitat queda aprovada.

Per a explicació de vot té la paraula el senyor Godoy.

El senyor Godoy García:

Moltes gràcies, senyor president.

En los últimos presupuestos pedíamos al Consell que colaborara con el gobierno central en la mejora de la línea Alcoi-Xàtiva, que realizara las inversiones comprometidas en el Plan de infraestructuras estratégicas de la Comunidad Valenciana en la variante de Benigánim y Montaverner y en un nuevo canal de acceso y estación de Ontinyent, en cumplimiento del Plan de infraestructuras estratégicas de la Comunidad Valenciana, y también a que impulsara la transferencia de esta línea a La Generalitat. Son todas estas cuestiones las que se han recogido ahora dentro de la enmienda transaccionada por los grupos parlamentarios unánimemente.

Pedíamos en otra propuesta de la modernización de la línea Alcoi-Xàtiva, las obras de la variante de Benigánim a Montaverner y nuevo ramal de acceso y estación de Ontinyent, con un coste global de 31 millones de euros, que es el compromiso del Consell, justamente esa cantidad, en el Plan de infraestructuras estratégicas de la Comunidad Valenciana.

El senyor president:

El senyor Godoy García:

Les adelanto entonces, les he de decir que el Grupo Socialista ha estado y sigue estando en la mejor disposición para apoyar un compromiso institucional, tal como hemos realizado, sobre la base de que la Generalitat valenciana debe asumir las obras de mejora del trazado, renovación de vía, señalización y comunicación de la variante de Benigánim y Montaverner, de 11 kilómetros de longitud, y el nuevo ramal de acceso y estación de Ontinyent, según está estipulado en el PIE 2004-2010. Y por su parte, el Ministerio de Fomento debe asumir la parte de obras de modernización del tramo situado entre los puntos 0 y 8 y 23,5-63,7, el acondicionamiento de estaciones y apeaderos, así como la consolidación de la infraestructura existente.

El senyor president:

(Se suspén la reunió durant uns minuts)

Proposició no de llei sobre el desdoblament de l'A-68 pel traçat de l'actual carretera N-232, des d'Alcanyís fins a Vinaròs, presentada pel Grup Parlamentari Socialista (RE número 13. 009, BOC número 56)

El senyor president:

(Inoïble)

. Passem ara a la proposició no de llei que havíem deixat en suspens, la número 9: presa en consideració a la Proposició no de llei sobre el desdoblament de l'A-68 pel traçat de l'actual carretera nacional 232 des d'Alcanyís fins a Vinaròs, presentada pel Grup Parlamentari Socialista.

Per a la seua defensa té la paraula el senyor Puig.

El senyor Puig i Ferrer:

Moltes gràcies, president. I moltes gràcies per la seva amabilitat per tal de retardar este punt de l'ordre del dia.

Com s'informa en l'exposició de motius, esta carretera, la nacional 232, és una carretera que va tindre en el passat una història potent de comunicació entre el que és el Cantàbric i el Mediterrani; malgrat que en el darrer segle, en el segle XX, fonamentalment, per circumstàncies de la pròpia estructuració política provincial i per altres raons, finalment esta és una carretera que ha anat caent en desús. De fet, se va potenciar en un moment determinat d'una manera majoritària el port de Castelló en detriment del port de Vinaròs. I, finalment, és una carretera que, fins i tot, en este moment estem en la situació que encara no s'ha condicionat d'una manera com estava prevista en el primer pla de carreteres.

Per tant, és una carretera que és fonamental per al que és el desenvolupament del nord de la Comunitat Valenciana, tant de les comarques de l'interior com de les comarques del litoral. El no enllestiment, el no condicionament adequat d'esta carretera ha portat una pèrdua competitiva real en el que són els destins turístics de la costa i, sobretot, en el que és l'interior ens limita absolutament en el que és la pròpia quotidianitat, baladí que per a tot el que són les comarques dels Ports, del Maestrat, fins i tot, les comarques aragoneses del Matarranya. El que representa esta carretera és l'única via real de comunicació. Està clar que en les comarques de l'interior del nord de la Comunitat Valenciana no existix cap altre tipus de transport que no siga el transport per carretera i, per tant, tot allò que té a vore en el desplaçament als hospitals, als centres de negocis, d'administratius, etcètera s'ha de fer per la carretera. A tot això, a més, s'afig un sistema de transport públic absolutament mediocre amb una situació molt depauperada que espero que en el futur se puga solucionar.

Però, en qualsevol cas, esta proposició no de llei se planteja en un moment que és en l'actual, en el que ja estan tots els trams de la nacional 232 que quedaven pendents d'alguna manera en via de solució. La qüestió mes important, que és el port de Querol, està en estos moments ja en un acord previ entre la Generalitat valenciana i el Ministeri de Foment, en les seues respectives actuacions mediambientals, per tal que se puga finalment licitar, esperem que a finals d'este any o principi de l'any que ve, estan licitats tots els altres trams i, per tant, estem en bones condicions per tal que se puga condicionar. Però estem parlant d'un condicionament que serà molt positiu per a esta carretera, però que encara estem parlant d'un condicionament d'una carretera nacional en termes del primer pla de carreteres.

Ara bé, en este moment, el que és tracta i el que demanem en la proposició no de llei és que en l'establiment de prioritats del PEIT de l'eixida al mar des d'Aragó, des de Saragossa, se plantege com la via adequada, la que té a vore amb la nacional 232. En estos moments, hi ha un estudi que està realitzant el Ministeri de Foment en el qual, a més, es plantegen distintes opcions: una opció és l'opció més cap al nord, més cap el Priorat via eixida a Tarragona; una segona part, que aniria a un eix que estaria més o menys en la zona dels

(inintel·ligible)

. dels Alfacs i, una altra, que és la que planteja esta proposició no de llei, que plantegem en qualsevol cas els socialistes, que és l'eixida natural -que nosaltres entenem que és l'eixida natural-, que és la de la nacional 232, més o menys al voltant del que és l'aprofitament màxim que se puga de la nacional 232, per tal d'evitar més destrosses mediambientals però que, en qualsevol cas, servisca d'un punt bàsic de nexe entre Aragó i el Mediterrani a través de les comarques dels Ports, el Maestrat i el Matarranya.

Esta és una posició que, a més, està amplament compartida per terres aragoneses, molt compartida per la mateixa Diputació de Terol, també per la Diputació General d'Aragó, encara que també és veritat que en Aragó hi han altres veus que apunten en altra direcció. Nosaltres pensem que en la qüestió de les vies de comunicació, com en moltes altres qüestions, cal buscar l'enteniment, no la confrontació, i cal buscar, a més. el que se facen unes vies de comunicació no han de ser contraries a unes altres.

Nosaltres el que demanem és que l'A-68, que com a prioritat màxima que s'incloga en el PEIT, siga directament per la nacional 232. Això no vol dir que hi haja una via de comunicació, també per autovia, cap a la zona de Tortosa o cap a la zona del sud de Catalunya, però no és eixa la prioritat que nosaltres entenem ara en el pla d'infraestructures. Pensem que el pla d'infraestructures ha d'estar clarament dissenyat en funció del que són els interessos generals de tot el país. I, en este cas, és una qüestió de justícia per a tot el nord de la Comunitat Valenciana que d'una vegada per totes se tinga una previsió de futur que no se va tindre en el passat, i que el segle XX, que va ser un segle absolutament desastrós per a l'interior de tot el nostre país i que, a més, també va ser limitador per al que és inclús les zones del litoral d'esta zona nord del país, ara en estos moments se veja compensat en una projecció de futur. Estem parlant del 2020 però, en qualsevol cas, si avui en la planificació que se fa de les carreteres no se planteja, és ben segur que anem a perdre una altra vegada el tren de la història. Vam perdre el tren en el seu moment. I ara perdrem, no soles el tren, sinó la carretera que és l'únic que tenim nosaltres per a comunicar-mos d'un lloc a un altre.

Per tant, jo crec que és una qüestió absolutament que està compartida per tots els ciutadans de les nostres comarques. I crec que serà fàcil que tots els il·lustres diputats i diputades puguen recolzar esta qüestió sense cap problema de consciència.

Moltes gràcies.

El senyor president:

Moltes gràcies, senyor Puig.

Grups que desitgen prendre posició? Sí.

Pel Grup Parlamentari Compromís, té la paraula la senyora Oltra.

La senyora Oltra Jarque:

Gràcies, senyor president.

Molt breument per a, en primer lloc, expressar el nostre suport a esta iniciativa. Si bé, tots vostés són conscients que de l'aposta de les forces polítiques del grup parlamentari que jo represente, en relació amb el transport terrestre, sempre ha estat dirigida a fomentar els sistemes de transport més respectuosos amb el medi ambient i cap a la reducció de tots aquests factors que produïxen impactes territorials i mediambientals irreversibles. En eixe sentit, el transport públic col·lectiu sempre ha segut l'aposta d'este grup.

Però, en este sentit, també pensem que és molt rellevant l'aposta per fomentar el ferrocarril, els modes de transports de persones i mercaderies que afavorixen la reducció o l'ús més eficaç de combustibles fòssils, que continuar invertint en noves infraestructures de transport terrestre que òbviament fomenten l'abús del transport privat i, per tant, l'ús de combustibles molt contaminants, a més, d'altres impactes.

Però la realitat territorial de les comarques del nord del país, que combina un baix índex de connectivitat nord-est oest i una orografia molt muntanyosa, exigix adoptar mesures encara més exigents en la planificació de les infraestructures, que aquelles que es planifiquen en altres comarques amb menys dificultats i amb índexs de connectivitat, tant interns com externs, mot més alts que les comarques de les quals estem parlant.

En les previsions del pla estratègic s'observa que les comarques de Castelló junt amb les de Terol i Tarragona constituïxen un forat en el terreny de les inversions, en esta i altres matèries, per part del Govern d'Espanya, en el qual es preveu, en el millor del casos, millores de l'actual xarxa d'infraestructures de transport pel nord, la dotació de noves infraestructures de transport terrestre per tal d'afavorir l'increment de les connexions i els intercanvis amb el nord-oest peninsular i el sud d'Europa.

En relació amb esta proposta que estem tractant, el nostre grup parlamentari veu adequada la proposta perquè utilitzar les vies actuals de comunicacions per carretera com a suport per a millorar estes vies eviten, d'una banda, la construcció de noves infraestructures de transport que incrementen els impactes ecològics i, per un altra, eviten la desviació d'ingents quantitats de recursos i, evidentment, també fan més segures les carreteres.

Per descomptat, mantindre l'equilibri entre el desenvolupament i el medi ambient, que és un dels nostres principals objectius és sempre complicat. D'això també som conscients, sobretot si parlem de zones molt densificades. Però en el cas de les comarques afectades és tan baixa la densitat de les infraestructures de transport, que resulta una exigència incrementar les inversions en este terreny, la qual cosa, a més, no és cap excusa per fer qualsevol inversió. En este cas, l'equilibri entre afavorir el creiximent econòmic de les comarques del nord, i a través d'este desenvolupament les de Terol i Tarragona, permetent així que estes comarques recuperen el seu impuls econòmic i, per un altre costat, la defensa del medi ambient de les zones d'interior es garantirà establint criteris de reducció dels impactes mediambientals del desdoblament, tant en les fases de la realització de les obres com en la vida útil de la carretera.

El desdoblament de la nacional 232, que unix Vinaròs amb Santander, és ja una realitat en bona part del seu traçat, el que ha permès eliminar gran quantitat de punts negres i aprofitar al màxim les xàrcies ja existents.

Igualment està previst en el pla estratègic d'infraestructures de transport el seu desdoblament en bona part del traçat restant. Inclús com assenyala l'exposició de motius del senyor Puig, una de les possibles vies, encara que no l'única, per unir l'actual A-62 amb el Mediterrani podria ser, però reivindiquen l'opció que siga el traçat de la nacional 232 que passa per Morella i arriba fins Vinaròs, la via d'accés al Mediterrani des del Baix Aragó.

El lamentable d'esta proposta és que sent una exigència reiterada per totes les forces polítiques de Castelló encara estiga per garantir que l'A-62 utilitzarà per al seu desdoblament la nacional 232, i que este no siga un tema tancat. Bona part de l'economia de les comarques del nord depenen de la millora de les comunicacions cap i des d'Aragó i el Cantàbric, tant dels sectors industrials com del sector del turisme. Però veiem com a legislatura rere legislatura les inversions en esta matèria del transport, en general i particular en les infraestructures de transport terrestre, es retarden sistemàticament, adduint de vegades excuses de mal pagador.

Per descomptat, recolzarem esta proposició com anunciàvem adés, però també exigirem que si esta cambra recolza esta petició es faça un seguiment del compliment d'esta petició, i que unànimement se sol·licite una previsió temporal i material de la realització d'aquesta inversió. I confiem, en tot cas, que el Grup Socialista també ens acompanye en les exigències al govern espanyol que les inversions en altres infraestructures de transport, com són el transport per ferrocarril que ha de ser millorat substancialment per a completar les comunicacions entre estes comarques i la resta de l'estat, també estiga secundada de la mateixa manera que nosaltres estem secundant en este moment aquesta proposició.

Moltes gràcies.

(Ocupa la presidència la vicepresidenta, senyora Asunción Quinzá Alegre)

La senyora presidenta:

El senyor Mundo Alberto:

Gràcies, senyora presidenta.

Senyor Puig, li anuncie d'entrada que anem a recolzar la seua proposta. Pensem que, tal com ha dit vosté, pertanyem els dos a una zona de la província de Castelló en la qual és de vital importància la nacional 232, tant en la costa -com és el cas nostre-, com en l'interior -que és el cas seu-.

Mos hem vist durant estos anys d'alguna forma minorats quant a l'aspecte, tant de transport per al cas del turisme com el transport pel cas de la mateixa necessitat de la població quant a hospitalari

(inintel·ligible)

. per una infraestructura que no reunix les necessitats textuals, i que ha fet possible desviar molt el turisme que acudix a la nostra comunitat a zones de Tarragona, les quals han comptat durant molts anys amb una autopista, encara que siga de peatge. Però una realitat ha segut que la zona de Tarragona s'ha emportat molt del turisme d'Aragó i de La Rioja i del nord d'Espanya, degut que la infraestructura que estem parlant no reunia les característiques actuals del que representa una infraestructura important quant a seguretat i quant a rapidesa per al seu trasllat de la gent a la costa i a l'interior de la nostra comunitat, del nord de la comunitat.

Per tant, en este moment, estem desenrotllant en l'última fase del que representava eixa millora de la infraestructura en el port del Querol, en Morella sud i Morella sud amb la Masia de la Torreta, són les dos obres que estan ara el projecte en redacció. El PEIT reunix d'alguna forma el que eixa autovia, eixe desdoblament des de Saragossa fins a Alcanyís estiga ja previst, però no el posicionament que des d'Alcanyís fins a la costa estiga també eixa nacional 232 desdoblada. Els trams que estan en este moment en licitació són dos trams importants que han tingut una demora durant molts anys, sobretot per l'orografia i el traçat que tenen, i per l'impacte mediambiental que poden representar.

I jo crec que en este moment, i ho sotmet a la seua consideració, nosaltres aprovem, per descomptat, la proposta. Però que tenim uns projectes redactats, i seria convenient que si d'alguna forma la decisió és que se desdoble l'autovia, se tinguera alguna previsió respecte, a la millor, en algun tram que inclús. no voldria -diguem- que el projecte se retardara, però que en algun tram que el projecte eixe nou puga anar soterrat o hi haja algun túnel o alguna cosa, que no mos trobàrem després amb dificultats per a que tot això se puga realitzar, d'alguna forma, a la millor, en la proposta afegir algun apartat en el qual poguéssem dir que se tinguen en compte els projectes actuals de cara a un possible desdoblament en un futur que no puguen afectar o siguen inconvenient en un futur, per poder acceptar eixe desdoblament al costat d'eixes obres, que en este moment, s'estan projectant.

Per tant, en eixe condicionament, vist que esta mateixa proposta -segons me consta a mi- s'ha presentat per part del Grup Socialista en el Senat i ha segut aprovat per unanimitat de tots els grups que hi havien al Senat, vist que tenim unanimitat, tot aquí, a la institució, per a tirar-lo endavant. , jo crec que sotmetre a la consideració dels dos grups el que nosaltres, dins de la proposició. , simplement demanem el desdoblament. Però d'alguna forma, a més de demanar el desdoblament, potser que es puga tindre en compte que en este moment s'està actuant sobre esta i que se veja la possibilitat, la possibilitat que això se tinga en compte en el moment de la redacció, de la previsió en un futur que es puga desdoblar esta carretera; que no siga una dificultat que després mos diguen que per ahí no ho poden fer perquè ja està fet, i està fet en altres condicions.

Jo crec que és el moment que nosaltres poguérem parlar-ho, comentar-ho. Eixa era el que anteriorment, abans d'entrar, li havia anunciat que jo diria com a proposta. Per si de cas, pensem que una transaccional seria interessant. Però de totes formes li anunciem que el nostre vot serà favorable a la seua proposta, perquè pensem que és una necessitat que eixa autovia que està desdoblada en molts trams, fins a Alcanyís ho estarà, que arribe fins a la costa desdoblada.

És una via importantíssima per a connectar tota la part del Matarranya, tota la part de l'Aragó, tota la part de La Rioja, i del nord d'Espanya des de Santander, Bilbao. , tota la cornisa Cantàbrica amb el Mediterrani. Pensem que per a nosaltres és importantíssima eixa connexió, per als pobles d'interior també és important, per a la costa també és important.

I que, en definitiva, tots estem d'acord en reclamar que això puga ser una realitat. Realitat però que no entropessem amb possibles dificultats després. Per tant, això sols era la proposta que abans li dia, dirigida una mica, la seua proposta. , en la qual l'única cosa que demanem és que se faça eixe desdoblament de la carretera; sense precisar, indubtablement, perquè, en este moment, en algun tram, pot anar per la 232 o pot anar per un altre tram. Però després d'un impacte ambiental com el que hi ha hagut, difícil de tramitar. Però en els projectes que en este moment s'estan redactant, d'alguna forma, doncs que se puga tindre eixa consideració de cara que no siga una excusa un dia després.

Per tant, nosaltres recolzem la proposta i sotmeto al seu criteri el que en este moment els havia anunciat.

Moltes gràcies.

(Ocupa la presidència el president, senyor Rafael Ferraro Sebastiá)

El senyor president:

Gràcies, senyor Mundo.

Esta presidència. Sembla que n'hi ha una oferta del senyor Mundo d'arribar a una transacció amb la proposta del Grup Socialista. Si els pareix bé suspenem o.

Senyor Puig.

(Algú parla sense micròfon)

El senyor Puig pot manifestar-se.

El senyor Puig i Ferrer:

Molt bé. Moltes gràcies, president.

Anem a vore, bé, jo agraïxc, en primer lloc, als dos grups la voluntat de recolzar esta proposició no de llei. Crec que tots estem d'acord amb la situació, i, per tant, no val la pena insistir en la situació, no?

Respecte al que planteja el senyor Mundo, jo crec que en l'esperit pot reflectir-se d'alguna manera, però la situació és la següent. En estos moments n'hi ha un tram que és molt important, que és el tram Ràfels-Morella que està en execució, ja; i, per tant, ahí, no tindria, no seria oportú fer cap tipus de plantejament, perquè ja està en execució.

En el segon, un altre tram que també està en execució, que és la variant de la Pobleta, en el terme municipal de Morella, està en execució, i, per tant, tampoc té cap viabilitat de reforma en la qüestió.

Després està el de la Torreta-Morella, que este sí que està ja en supervisió, i, per tant, s'ha de licitar este any. Està pressupostat en els pressupostos generals de l'estat, i, per tant, no podríem. , crec que cometríem un error estratègic, ara, en estos moments, posar en qüestió. Perquè, clar! , sabent tots com funciona en el món de les carreteres, i molt singularment el Ministeri de Foment, governe qui governe, com per a més anar introduint altres elements de paralització. Més a més, en el futur desdoblament, en este tram probablement s'hauria de fer en un altre espai. Este és un tram en el qual hem de buscar alguna solució alternativa.

L'únic tram en el qual l'apreciació que fa vosté podria ser considerada és el tram del Port de Querol, al qual, després de molts d'anys s'ha arribat a un acord entre el Ministeri de Medi Ambient, el Ministeri de Foment i la Conselleria de Medi Ambient, de Territori i Habitatge. Per tant, en este cas, el que es planteja a més és una solució a través de falsos túnels, una solució complexa. Però també hi ha una solució de tres carrils, i hi ha una solució de previsió de duplicació.

Per tant, crec que en este cas, ja, és un cas també que s'acaba ja el projecte. ; abans del començament de l'estiu hauria d'estar acabat el projecte. Per tant, no tindria massa sentit fer cap tipus de qüestió que en un moment determinat, fins i tot poguera utilitzar-se per paralitzar la qüestió. Crec que estem d'acord, i que, per tant, no fa falta afegir res.

D'una altra banda sí que volia, a més, aprofitar l'ocasió que m'ha plantejat la portaveu del Grup Compromís per, a part de reiterar-li l'agraïment per la voluntat d'aprovar la proposició no de llei, també per fer referència a altres qüestions.

Una qüestió que és fonamental des del punt de vista mediambiental. , és cert que l'aprofitament d'un traçat alleugera, clarament, els costos mediambientals. En segon lloc, que el que és lamentable, sobretot, no és que no s'haja plantejat ja el desdoblament. El problema, que és lamentable, és que en estos moments encara no s'ha executat el primer pla de carreters en el que és tot este tram. Que això és terrible, no? Però, bé, espero que. Ara estem veent la llum al final del túnel.

I, finalment, una qüestió que. és aprofitar l'avinentesa que se plantege perquè sí que és bàsic. El transport públic en tot el que és l'interior de la Comunitat Valenciana està absolutament abandonat. I això ja és una competència clarament de la Generalitat valenciana, i ha de prendre solucions. I a mi ja m'agradaria que hi hagueren altres vies, que hi haguera algun plantejament de transport públic no per carretera, que podria fer-se en l'interior; i probablement cara al futur caldria plantejar-ho. Ara, en estos moments, el que passa és que ens hem d'agarrar a l'única realitat que tenim, que és la carretera, que és l'única via de comunicació.

En qualsevol cas, senyor Mundo, jo crec que en l'esperit de tots està clarament la voluntat que se faça tenint en compte esta situació. Però, ara, en estos moments, per a mi la urgència fonamental que té esta qüestió és que en el PEIT se situe que la via d'eixida al mar des d'Aragó serà a través de la nacional 232, per aprofitar el màxim del seu traçat possible, i no, per tant, la prioritat siga per uns altres llocs.

Gràcies.

El senyor president:

Moltes gràcies, senyor Puig.

Sí, senyor Mundo. Té la paraula.

El senyor Mundo Alberto:

Bé. Jo li havia dit el que anteriorment ja ha quedat. Nosaltres anem a recolzar la proposta, igualment. També li he dit que el que els projectes que estiguen en marxa, mai en la nostra apreciació volíem que es paralitze res, al contrari. No volem que això siga excusa de paralització, al contrari. El que sí que me preocupa és que -com ha dit vosté- en el tram del Port del Querol, o algun tram d'eixe tipus, que indubtablement ha sigut el coll de botella del que ha sigut esta carretera durant molts anys, que no se quede -diguem- en un túnel per a dos, una circulació en cada sentit, i que després siga una excusa per a dir: «No la podem fer per ahí perquè no tenim una solució adequada. »

D'alguna forma que açò arribe a la consideració adequada. Que es faça -com bé dia abans la portaveu del Grup Compromís- un seguiment exhaustiu i controlat que açò siga el més prompte possible. Que los nostres parlamentaris facen el seguiment, tant uns com els altres, dins del Congrés i dins del Senat perquè això puga tindre. , ja té el recolzament, però que el seguiment que això vaja endavant. I que, com més prompte possible, poguéssem tindre eixa inclusió en el PEIT, del que és el desdoblament de la nacional 232, des d'Alcanyís fins a la costa, que és el que en definitiva pretén la proposta.

I he volgut deixar clar aquí que n'hi ha un problema addicional als altres; que pensem que eixe problema, potser, si açò ho haguérem plantejat abans dels projectes, haguera pogut ser factible que lguna cosa es tinguera en consideració. Però que, indubtablement, si hi ha alguna cosa, en algun punt, que això puga ser una realitat i puga ser un fons perquè se modifique alguna cosa, encara que estiguen en marxa les coses, jo crec que s'ha de tractar poder donar solució.

Val la pena obrir els ulls ara, que no tindre'ls ara oberts i després tancar-los en el moment que això siga la solució, quan no plantegen de forma definitiva per a donar eixa sortida, ja, des de l'Aragó al mar, a través de la nacional 232 de Santander a Vinaròs.

Per tant, nosaltres recolzarem la proposta tal com està, sense cap modificació, i esperem i desitgem que eixa inclusió siga el més ràpidament possible per a també donar una estabilitat i una sortida a tot el que represente la zona nord de Castelló, en la seua infraestructura vital per a tot el desenrotllament en tots els àmbits, en el poblacional, industrial, com turístic que pot tindre la zona nord de la província de Castelló.

Res més. Molts gràcies.

El senyor president:

Moltes gràcies, senyor Mundo.

Passem, doncs, a votació.

Vots a favor de la proposició no de llei? Senyories, per unanimitat queda aprovada.

Proposicions no de llei sobre el soterrament de les vies de tren (Renfe) des de Silla fins a València i sobre el soterrament de les vies de tren (Renfe) al seu pas pel centre urbà de Benifaió, presentades pel Grup Parlamentari Esquerra Unida-Bloc-Verds-IR: Compromís (RE números 13. 097 i 13. 099, BOC número 56)

El senyor president:

Passem a continuació a debatre els punts 14 i 15, conjuntament, tal com havíem quedat amb els portaveus: presa en consideració de la Proposició no de llei sobre el soterrament de les vies de tren (Renfe) des de Silla fins a València, i presa en consideració de la Proposició no de llei sobre el soterrament de les vies de tren (Renfe) al seu pas pel centre urbà de Benifaió. Les dos presentades pel Grup Parlamentari Esquerra Unida-Bloc-Els Verds-Esquerra Republicana: Compromís.

Per a la seua defensa té la paraula el senyor Morera.

El senyor Morera Català:

Moltes gràcies, senyor president.

Sí, els dos tenen la mateixa arrel i, per tant, se poden tractar conjuntament. Però sí que demanaré votacions separades de cadascuna de les propostes.

El senyor president:

(Inintel·ligible)

. Aixina se farà.

El senyor Morera Català:

Moltes gràcies, president.

Bé. Uns dels problemes que afecta la vida diària de centenars, milers de persones és l'existència de barreres arquitectòniques, i, concretament, les vies fèrries, que són necessàries per al nostre progrés econòmic, social i ambiental però que causen, evidentment, un impacte important.

En altres capitals de l'estat s'ha tingut a bé soterrar, a la seua entrada, estes vies fèrries; i, fins i tot, doncs, situacions de perill, com és el que ací plantegem, doncs fer unes actuacions que, per desgràcia, en els nostres pobles i ciutats, doncs no s'ha tingut massa possibilitat de fer.

Per tant, el que estem dient ací, en esta proposició no de llei, és que Les Corts manifesten la seua voluntat d'exigir al Govern d'Espanya, que és el competent en la matèria. Ens agradaria que la competència fóra valenciana, però no ha estat possible fins ara aconseguir la transferència de la xarxa de rodalies, i, per tant, el competent és el Govern d'Espanya. I mosatros demanem que en un punt tant important com és Silla fins a València s'execute el seu soterrament.

Això donaria peu a una evident millora de la seguretat dels ciutadans de la zona, no només pel que suposa el pas de trens, sinó també pel que suposa el risc d'inundacions en eixa zona que per desgràcia hem de lamentar massa a sovint. Seria una operació arquitectònica de nivell, una inversió important, que nosaltres entenem que tenim dret, donat que la inversió territorialitzada del govern central és molt insuficient; no arriba a l'11% de la població, que són de l'estat. I entenem que esta inversió és necessària i donaria peu a creació de grans avingudes, de millores substancials en ciutats com Catarroja, per posar un exemple, on, en estos moments, se troba dividida el que és l'est de la ciutat de l'oest, la zona del Charco y les Barraques.

Presentem esta proposta amb la voluntat d'arribar a acords. Sé que el senyor Godoy, el Grup Socialista, han presentat alguns acords; però nosaltres, que en principi veuríem bé arribar a acord com el que s'ha pogut arribar en el cas de la línea fèrria entre Xàtiva-Alcoi tenim com a voluntat que esta proposta ixca. I hem consultat i difícilment, doncs, el Grup Popular acceptaria esta proposta.

El senyor president:

Senyor Morera.

El senyor Morera Català:

Bé, me cenyiré a la proposta.

El senyor president:

Clar, és que la proposta encara no està feta.

El senyor Morera Català:

Encara no està feta. Bé. D'acord. Jo, per avançar.

Bé, es tracta d'això. Entenem que des de Silla a l'estació central, i ara tenint en compte que està programada una nova estació, creiem que tot este tram, que està absolutament saturat, seria una operació arquitectònica important, com ja s'ha fet a altres ciutats. Hem de recordar que l'alta velocitat, al seu pas per Barcelona, doncs ha suposat el soterrament de 20 quilòmetres de via fèrria. Els felicitem, els ciutadans de Barcelona. Ha costat, però ja ho tenen. I no entenem per què els valencians no podríem aprofitar també per a descongestionar el que és eixe tram tan important entre Silla i València, que afecta tants municipis -Benetússer, Catarroja, Massanassa. -, fent una gran actuació, i, per tant, de soterrament de les vies del tren, no?

El cas que ens ocupa, el següent cas és el de Benifaió, que té elements més dramàtics. I és que en el cas de Benifaió és una fèrria que dividix per dos el municipi de la Ribera. Tinc ací un plànol de Benifaió, i, efectivament, partix per dos el que és el nucli antic de l'altra. , en dos, el que és la superfície del municipi.

Hem de lamentar que, en estos moments, s'han produït ja diverses víctimes. La més recent, sense anar més lluny, va tindre lloc el passat mes d'agost, i després hem tingut de constatar diverses morts per la falta de soterrament d'estes vies. Creiem que és una mesura que beneficiaria moltíssim el benestar dels ciutadans de Benifaió i que incrementaria la seua seguretat i incrementaria la possibilitat d'un disseny urbà, d'una trama urbana millor que la que ara es contempla.

Creiem que també se podrien millorar moltíssim les velocitats, i seria una inversió que redundaria en el benefici d'estes poblacions. Per tant, hem portat estes propostes, que són unes propostes que han estat debatudes i analitzades en els municipis respectius, i nosaltres entenem que les Corts Valencianes són la veu de tots els valencians, doncs, la portem a estes Corts per a la seua aprovació, tant la del soterrament de les vies al seu pas per Benifaió com el soterrament de les vies des de Silla fins a la ciutat de València.

Moltes gràcies, senyor president.

El senyor president:

Gràcies, senyor Morera.

A les dos proposicions no de llei n'hi ha presentades esmenes per part del Grup Parlamentari Socialista. Per a la seua defensa, té la paraula el senyor Godoy.

El senyor Godoy García:

Senyories.

Bien, yo les voy a citar simplemente tres ejemplos. El ejemplo de operación de integración del ferrocarril a su paso por la ciudad de Valencia o a su paso por la ciudad de Alicante son más que patentes, pero es que tenemos los mismo ejemplos en la operación soterramiento del ferrocarril a su paso por la ciudad de Villena. La propuesta que ha hecho el Ministerio de Fomento y que se está llevando a cabo es la firma de un convenio entre las tres administraciones implicadas. ¿Por qué? Pues, porque supone realizar toda una operación urbanística, hay que tomar acuerdos en los cuales tienen que participar todas las administraciones y, por tanto, estimamos que ese es el camino a seguir correctamente.

Por tanto, yo quisiera, y esa es la oferta que desde el Grupo Socialista realizamos al titular de la propuesta, que evidentemente es Compromís, que, además de aquello que se recoge en sus puntos, los puntos 1-2, incluyéramos un punto en el cual sería continuación de su propia proposición, y donde dicen «las Cortes instan al Consell a hacer todas la gestión a su alcance con el fin de hacer realidad este proyecto prioritario para toda la comarca de L'Horta Sud», ahí pudiéramos añadir simplemente, «en especial, la firma de un protocolo o convenio con participación de la administración central, la autonómica y la local» o «con participación del Gobierno de España,

El senyor president:

El senyor Morera Català:

Bé. Jo crec que la possibilitat de negociació s'ha efectuat, i he vist que és molt difícil incorporar esta esmena, la qual. Jo crec que el segon punt, sobre instar el Consell a fer totes les gestions al seu abast, inclouria eixa possibilitat de la firma del conveni amb el govern central.

I en eixe sentit, jo el que sé que. en estos moment el necessari és que cooperen el govern central i el govern autònom, perquè estem tots jo crec que més o menys d'acord amb la finalitat de la proposta. He evacuat les consultes pertinents i la meua voluntat és que estes propostes isquen amb un vot majoritari. I estes Corts tenen la composició que tenen i, per tant, veig que serà difícil, per no dir impossible, transaccionar l'esmena.

El senyor president:

Molt bé. Moltes gràcies, senyor Morera.

Per a fixar posició, té la paraula, pel Grup Parlamentari Popular, el senyor Maluenda.

El senyor Maluenda Verdú:

Moltes gràcies, senyor president.

En primer lloc, hem de dir que són dos iniciatives d'actuacions que són competència de l'estat.

El senyor president:

Perdone, senyor Maluenda. Li hauria d'haver donat un torn de rèplica que m'ha demanat el senyor Godoy i no me n'havia adonat. Perdone.

El senyor Godoy García:

El senyor president:

El senyor Godoy García:

Y quería haber dejado reflejado en esta proposición no de ley, de una forma explícita, la importancia que tiene el convenio o protocolo, la firma de un convenio o protocolo. En ese sentido, les anuncio que por parte de nuestro grupo, en la medida en que esa participación de la Generalitat valenciana y los ayuntamientos se haga efectiva y se posibilite, también estaremos por posibilitar todo tipo de acuerdos y que salga adelante la proposición no de ley.

El senyor president:

El senyor Morera Català:

El senyor president:

El senyor Maluenda Verdú:

Moltes gràcies, senyor president.

El que pretenia dir abans són dos actuacions que corresponen a la competència del govern de la nació. I vaig a referir-me, en primer lloc, a la segona iniciativa, la que ha defensat el senyor Morera, que se referia al soterrament de les vies a Benifaió. Bé, el Grup Parlamentari Popular considera que és imprescindible que s'executen estes obres, que són necessàries per a garantir la seguretat dels ciutadans i la permeabilitat de les infraestructures ferroviàries.

I en este sentit, La Generalitat ha realitzat importants actuacions de supressió de passos a nivell en la xarxa de ferrocarrils de La Generalitat, a més de col·laborar amb l'administració de l'estat en la supressió de passos a nivell en la xarxa estatal, titularitat d'Adif. Concretament, en la que estem referint-mos, a Benifaió, es va firmar el 10 d'abril de 2003 un acord amb el Ministeri de Foment per a la supressió de passos a nivell a la Comunitat Valenciana -i torne a repetir, en l'any 2003, eh? No cal recordar que governava el Partit Popular a Espanya i a la Comunitat Valenciana-, per la qual, per la qual, concretament a Benifaió, el Ministeri executaria la supressió de tres passos a nivell, concretament en els punts quilomètrics 91/751, 91/435 i 89/593. Això es va acordar i es va firmar mitjançant un protocol.

No obstant això, com no s'ha executat, com no s'ha realitzat, mos pareix que és molt encertada la iniciativa que el senyor Morera ha plantejat, i subscrivim el seu contingut. Es més, mos pareix molt bé també el segon punt, quan s'està instant el Consell de La Generalitat perquè es faça el control i que impulse que això s'execute el més prompte possible. Clar que sí!

Quina és la responsabilitat del Consell de La Generalitat? Exigir-li al Govern d'Espanya, que és el competent, que s'execute. Per tant, està implicant en la responsabilitat a qui té la competència per a executar-ho i que té l'obligació de vigilar-ho i d'impulsar que es faça.

Per tant, mos pareix que està molt bé la iniciativa com s'ha plantejat i ja anunciem que la votarem a favor.

Quant a la primera defensada, que jo me referisc en l'últim lloc, la 97, la que es referix a les vies d'Adif entre Silla i València, he de dir que, igual que les altres, no es tracta només de trens de rodalies, són també trens de llarg recorregut. I també és una competència de l'estat.

Però, en qualsevol cas, la voluntat de l'administració de l'estat en estes actuacions no ha sigut manifestada. Tot el contrari, tot el contrari. No ha sigut manifestada perquè La Generalitat ja va proposar al Ministeri de foment la firma d'un protocol de col·laboració per a la modernització de la xarxa ferroviària convencional a la Comunitat Valenciana, en la qual, entre altres actuacions d'integració urbana del ferrocarril, com Villena, Alfafar, Benetússer, Sedaví, que són les estacions que van de Silla a València, a la qual la seua senyoria s'ha referit i que ha plasmat també molt bé en la resolució, en la proposta de resolució.

Mos pareix al Grup Parlamentari Popular que són dos iniciatives encertades, amb una redacció adequada i que pertoca, exigint al ministeri l'execució i exigint també al mateix temps a La Generalitat el control i l'impuls de les actuacions.

Però conforme dia, el Ministeri de Foment no ha volgut firmar eixe document. Però no solament és que no ha volgut firmar-lo, és que ni tan sols ha fet ninguna realització per a portar endavant estos projectes. Ni tan sols ha posat un sol euro en els pressupostos generals de l'estat. O siga, que no hi ha voluntat política de fer-ho.

Per tant, és molt oportuna la seua iniciativa i molt necessària.

Finalment, voldria assenyalar que en els pressupostos per al 2008, de la Conselleria d'Infraestructures i Transport, es menciona el soterrament de les vies en Alfafar, Benetússer i Sedaví, línia 1. 1. 4. I diu el text: «Avançar en el procés de concertació amb l'administració central de l'estat per al soterrament de les vies de ferrocarril al seu pas pels nuclis urbans de les poblacions d'Alfafar, Sedaví i Benetússer, en el marc del disseny definitiu del xarxa arterial ferroviària de València».

Per tant, coincidim plenament, coincidim. I és la voluntat del govern de La Generalitat i és la responsabilitat del Govern d'Espanya.

Per tant, vull felicitar el senyor Morera per les dos iniciatives presentades, que les dos van a comptar amb el vot favorable d'este grup parlamentari.

Gràcies.

El senyor president:

Moltes gràcies, senyor Maluenda.

Passem a la votació. Vots a favor de la proposta de resolució número 14 sobre soterrament de les vies de trens de Renfe des de Silla fins a València? Vots a favor? Per unanimitat queda aprovada.

I la següent, la número 15, presa en consideració de la proposició no de llei sobre soterrament de les vies de tren de Renfe al seu pas pel centre urbà de Benifaió. Vots a favor? Per unanimitat queda aprovada.

Gràcies, senyories.

Se suspén la comissió, que continuarà el dia 15, tal com estava prevista, per la vesprada, amb les compareixences de l'honorable senyor conseller.

Bon dia a tots.

(Se suspén la reunió a les 13 hores i 40 minuts)

