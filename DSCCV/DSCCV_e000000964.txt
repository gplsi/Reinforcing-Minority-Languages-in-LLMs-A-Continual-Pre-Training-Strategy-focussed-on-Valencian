Comissió de Medi Ambient, Aigua i Ordenació del Territori realitzada el dia 15 de febrer de 2017. Comença la reunió a les 16 hores i 48 minuts. Presideix la diputada senyora Belén Bachero Traver. Reunió número 14.

La senyora presidenta:

Bona vesprada, senyories.

Comencem amb aquesta sessió de la Comissió de Medi Ambient, Aigua i Ordenació del Territori. Començarem passant llista. La senyora secretària.

La senyora secretària:

(La secretària passa llista per tal de comprovar si hi ha quòrum)

La senyora presidenta:

Gràcies, senyora Gascó.

Bé. Passem al punt 1 de l'ordre del dia: la lectura i aprovació, si escau, de l'acta de la reunió anterior, que si les seues senyories estan d'acord passem a votació directament. ¿Vots a favor? S'aprova per unanimitat.

La senyora presidenta:

Bé. I en el punt 2 de l'ordre del dia cal incloure la votació de la inclusió del punt 11 que s'ha afegit a posterioritat d'arribar la convocatòria: la presa en consideració de la Proposició no de llei sobre l'obligatorietat de la comunicació prèvia de l'aplicació dels fangs de depuradora en sòls amb fins agrícoles, presentada pel Grup Parlamentari Ciutadans. Passem a la votació. ¿Vots a favor? S'aprova per unanimitat.

També hem comentat en la Mesa, amb el vistiplau de tots els portaveus, el canvi en l'ordre del dia. I passarem ara a fer primer el punt 2 i el punt 5, i després el 7, 8, 9, 10 i 11 perquè són els que més acord hi havia, i després es faran els punts 3 i 4 al final. ¿Val? Consistix en passar els punts 3 i 4 al final de l'ordre del dia. Bé.

Proposició no de llei sobre l'elaboració d'un pla de gestió dels usos de l'aigua i restauració fluvial del riu Albaida entre els termes municipals de Manuel i la desembocadura del riu Xúquer, presentada pel Grup Parlamentari Compromís (RE número 32. 743, BOC número 115)

La senyora presidenta:

Per tant, passem a la presa en consideració de la Proposició no de llei sobre l'elaboració d'un pla de gestió dels usos de l'aigua i de restauració fluvial del riu Albaida, entre els termes municipals de Manuel i la desembocadura del riu Xúquer, presentada pel Grup Parlamentari Compromís.

Com és un dels punts en què hem dit que n'hi ha acord, donem dos minuts per a cada grup parlamentari. (Se sent una veu que diu: «Primer votem») ¡Ah! , Primer la votació. Perdoneu. Passem a votació primer. ¿Vots a favor? S'aprova per unanimitat.

I ara per a fixació de posició, dos minuts. Comença el Grup Parlamentari Compromís, que és el proponent de la proposta.

La senyora Ferrer Matvieychuc:

Moltes gràcies, senyora presidenta.

Moltes gràcies a tots els grups parlamentaris per donar suport a una reivindicació que porta molt anys a les terres de la Ribera, concretament en els pobles de Manuel, de Vilanova de Castelló, Castelló de la Ribera, Senyera, etcètera. Els pobles que estan aigües avall del pantà de Bellús sobre el riu Albaida. I és justetament això, és que es faça una gestió dels usos de l'aigua i una rehabilitació i restauració de l'espai fluvial i del propi riu.

Perquè durant anys és recurrent la dessecació del riu, la proliferació d'espècies vegetals invasores; amb la dessecació del riu ve la mortaldat de peixos. I això no sols és un problema ambiental, és un problema per a la qualitat de vida de les persones que viuen al voltant i també és un problema que pot fins i tot arribar a ser de salut pública.

La manca de cabals ecològics suficients per mantindre la salut del riu fa que també prolifere la canya, que no hi haja una gestió per maximitzar l'estat ecològic i químic de les aigües que siga compatible també amb els usos de l'aigua per a l'agricultura.

Amb la qual cosa considerem que les Corts Valencianes es pronuncien demanant-li a la Confederació Hidrogràfica del Xúquer, que és l'administració competent per a impulsar i llançar un pla d'estes característiques, donat que en tots els plans de conca, inclosos els actuals, no ha donat resposta adequada en el programa de mesures, ni tampoc en l'establiment de cabals ecològics, ni en com se fa l'ús de l'aigua, considerem que és un recolzament per a aquestes reivindicacions.

I també que el fet de demanar una pla de gestió que estiga coordinat i participat amb la resta d'administracions competents, els ajuntaments que estan al costat del riu, que limiten amb el riu, així com la Conselleria d'Agricultura, Medi Ambient, Canvi Climàtic i Desenvolupament Rural i que incorpore a les parts interessades, tant els usuaris privatius, els usuaris que utilitzen l'aigua, com aquells que fan usos comuns com passejar vora riu, com voler banyar-se en el riu, doncs que puguen participar en eixe pla i recuperar aquests elements de qualitat de vida.

I una altra qüestió -de seguida acabe-, una altra qüestió que també incorporem en aquesta proposició no de llei és demanar-li a la Confederació Hidrogràfica del Xúquer que faça públiques, que publique en la seua web en temps real les dades del cabalímetre automàtic que forma part del sistema automàtic d'informació hidrològica, situat a Manuel, que fins a l'any 2011 estava disponible en la web del ministeri d'agricultura i medi ambient i que després ha desaparegut aquesta informació. Internament la confederació la té, però no és accessible als ciutadans. I és este punt un punt molt important en el riu perquè és el punt de control del compliment dels cabals ecològics.

I també demanem que aigües avall de la sèquia de l'Ènova, es controlen els cabals que passen, perquè moltes vegades és aigües avall d'aquesta sèquia que travessa el riu on hi ha els problemes de dessecació del riu.

Per tant, només tornar a agrair el suport de tots els grups parlamentaris per a fer dels nostres rius i del nostre territori un valor no sols ecològic sinó també per a la qualitat de vida de les persones que viuen prop del riu.

Moltes gràcies.

La senyora presidenta:

Gràcies, senyora Ferrer.

Passem al torn d'intervenció del Grup Parlamentari Podem.

El senyor Estañ García:

La senyora presidenta:

Gràcies, senyor Estañ.

Passem al torn d'intervenció del Grup Parlamentari Ciutadans. L'il·lustre diputat Domingo Rojo.

El senyor Rojo Sánchez:

La senyora presidenta:

Gràcies, senyor Rojo.

Per part del Grup Parlamentari Socialista, l'il·lustre diputat Rafa Briet.

El senyor Briet Seguí:

Gràcies, presidenta.

Molt breu. La diputada del Grup Compromís ha portat a aquestes Corts una reivindicació basada en una realitat, en una realitat que ve donant-se en els últims temps en el riu Albaida a una situació que perjudica greument a l'ecosistema fluvial, però que també, com bé ha explicat, pot generar problemes sanitaris.

Entenem que ha existit una deixadesa en l'aplicació del pla hidrològic perquè no està portant-se als cabals mínims i que esta deixadesa ha provocat que la situació de creixement de la flora invasora i la mortaldat de peixos siguen freqüents.

Si afegim que no es pot comprovar el cabal en l'estació de Manuel a pesar d'estar automatitzada i formar part del sistema automàtic d'informació hidrològica, sembla que el que pareix que interesse és que no es puga obtindre tota la informació.

Per tant, front a aquesta situació que s'agreuja dia a dia, cal donar solucions. I per eixe motiu, des del Grup Parlamentari Socialista donarem suport a la PNL presentada, doncs estem d'acord que les accions contemplades són deficients i no han resolt el problema, que és precís un pla de gestió d'usos d'aigua i de restauració fluvial del riu i, a més, és necessari que es publiquen les dades enregistrades i que es controlen i es garantisquen els cabals circulants.

La senyora presidenta:

Gràcies, senyor Briet.

Passem al torn d'intervenció del Grup Parlamentari Popular, l'il·lustre diputat Víctor Soler.

El senyor Soler Beneyto:

Gràcies, presidenta.

El Grup Parlamentari Popular ha recolzat la PNL presentada hui per Compromís, convençuts com estem de la necessitat del bon manteniment dels nostres ecosistemes fluvials. En tot cas, jo crec que hem de tenir clara una consideració prèvia com a punt de partida, i és la situació dels rius a la Comunitat Valenciana que requerixen d'atencions constants i una dedicació absoluta per part de totes les administracions públiques perquè es tracta, en general, de sistemes hídrics molt fràgils, amb escàs cabal i sotmesos a forts estiatges i a violentes crescudes.

Centrant la discussió en la PNL que ens ocupa, estem totalment a favor d'eixa coordinació entre les diferents administracions públiques, ministeri, conselleria i ajuntaments afectats perquè puguen posar-se d'acord i elaborar un pla de gestió dels usos de l'aigua i de restauració fluvial del riu Albaida.

I, a més, perquè nosaltres pugam aprovar aquesta PNL era fonamental que es garantira (algú tus) i que quedara explicitat de forma contundent en el pla de gestió d'usos de l'aigua la garantia dels usos agrícoles, ja que aquesta és una zona amb un alt desenvolupament d'activitat agrícola que no solament protegix i cuida el medi ambient sinó que, a més, suposa un sector, una activitat econòmica de primer ordre per a la zona.

Creguem també que és positiu la major transparència, la publicitat de les dades perquè totes les parts implicades tinguen la màxima informació necessària de l'estat del riu. Entenem també que la principal causa d'aquesta situació és el mateix clima de la nostra comunitat, la sequera, la falta de pluges que ha patit durant la major part de l'any el nostre territori i al qual hem de sumar una reducció en eixes aportacions procedents del pantà de Bellús, obtenint com a resultat que alguns trams del riu apareixen secs.

En tot cas, no és una qüestió nova de l'any anterior ni de fa dos anys sinó que -com bé ha indicat el portaveu de Ciudadanos- és una qüestió que fins i tot es remunta a més d'una dècada i, per tant, han tingut problemes distintes administracions en aquest sentit.

En tot cas, nosaltres creguem que hem de treballar de forma coordinada i conjunta per tal de donar una solució que garantisca el cabal ecològic que tots estem convençuts que el riu Albaida ha de tindre, perquè creguem que la clau en un territori amb les condicions climatològiques com les que tenim a la nostra comunitat, la clau -insistisc- és gestionar bé l'escassetat dels recursos com l'aigua, fer una bona planificació i que totes les administracions competents treballen en la mateixa direcció.

Moltes gràcies.

La senyora presidenta:

Gràcies, senyor Soler.

Proposició no de llei sobre les tasques de neteja i d'eliminació de restes vegetals en el llit del riu Amadòrio al terme municipal de la Vila Joiosa, , presentada pel Grup Parlamentari Socialista (RE número 42. 67684, BOC número 142)

La senyora presidenta:

Continuem amb l'ordre del dia, passem a la presa en consideració de la Proposició no de llei sobre les tasques de neteja i d'eliminació de restes vegetals en el llit del riu Amadòrio al terme municipal de la Vila Joiosa, presentada pel Grup Parlamentari Socialista.

Sobre aquesta proposta també n'hi havia acord, per tant passem a votació en un primer moment i, després, fixarem la posició tots els grups. ¿Vots a favor? S'aprova per unanimitat.

I, ara, començarà el torn d'intervencions el Grup Parlamentari Socialista, l'il·lustre diputat David Cerdán.

El senyor Cerdán Pastor:

La senyora presidenta:

Gràcies, senyor Cerdán.

Bé, per a fer un xicotet aclariment -com ha dit vosté-, s'incloïa i es donava per inclosa l'esmena del Grup Parlamentari Compromís. Per tant, s'ha votat amb la incorporació de l'esmena.

La il·lustre diputada Beatriu Gascó.

La senyor Gascó Verdier:

Gràcies, senyora presidenta.

Bona vesprada, senyories.

Bé, doncs aquesta és curiosament una proposició no de llei molt semblant, si no, quasi igual, a una que hem debatut este matí en la comissió d'agricultura. Ens ha semblat curiós que es presentaren dos proposicions el mateix dia en dos comissions diferents sent tan paregudes.

I ja hem defensat este matí la necessitat, en efecte, de netejar els rius però, sobretot, enfront d'espècies invasores. L'esmena de Compromís, que m'imagine que és molt pareguda a la que s'ha presentat este matí, m'imagine no, que és, en efecte ajudava un poc a clarificar quin tipus de neteja. I nosaltres voldríem insistir en dues qüestions.

Una, que cal en efecte instar a les dues confederacions hidrogràfiques presents ací en el territori, les dos més importants perquè n'hi ha una tercera un poc menys, que eixe treball l'han de fer, s'ha de recolzar des del Consell als municipis, s'ha d'instar, també s'ha de treballar junt amb la Federació Valenciana de Municipis i Províncies perquè eixe treball es faça.

Però nosaltres voldríem insistir en què s'ha de fer respectant les espècies de flora autòctona, respectant sobretot que es tinguen en compte les èpoques de reproducció i de niuada d'aus, i que no es destruïsquen els refugis naturals per a la fauna que són moltes voltes els canyars.

S'ha de respectar també la fisonomia o la geografia del mateix llit i anar canviant el concepte de brutícia en la natura perquè la vegetació autòctona no és brutícia.

I, finalment, insistir també en la idea que els llits no són canals, sèquies, sinó que són un ecosistema, una entitat física i biològica, no un lloc on simplement passa l'aigua.

Cal fer una document amb molta argumentació i nosaltres pensem això, que s'ha de fer un treball col·lectiu instant amb força a les confederacions a nivell estatal però també treballant ací a nivell local.

Moltes gràcies.

La senyora presidenta:

Gràcies, senyora Gascó.

Per part del Grup Parlamentari Compromís, ¡ah! , no, Ciutadans, perdó, la il·lustre diputada María José García.

La senyora García Jiménez:

La senyora presidenta:

Gràcies, senyora García.

Per part del Grup Parlamentari Compromís, la il·lustre diputada Graciela Ferrer.

La senyora Ferrer Matvieychuc:

Moltes gràcies, senyora presidenta.

Moltes gràcies al Grup Parlamentari Socialista per acceptar l'esmena que proposàvem i, bàsicament, el que proposàvem en aquesta esmena és obrir el focus quan parlem dels rius, que encara que passen a través d'un nucli urbà continuen sent rius.

I en lloc de parlar de neteja sense més, el que haurem de fer per tal que els rius continuen sent rius, i donant-nos tots els serveis ecosistèmics del qual depenen el benestar de les persones, és fer actuacions de restauració fluvial i de manteniment integral d'eixos espais i les seues voreres per tal -com deia- d'evitar pèrdua de qualitat de vida i també per a evitar que s'incrementen els riscos derivats de les avingudes, per a evitar que existisquen problemes per a la seguretat de les persones.

Per això, considerem que no sols cal actuar en la zona concreta que els parlava inicialment, que els parlava de la Vila Joiosa, sinó que les actuacions de restauració fluvial, de manteniment integral, d'eliminació de residus, d'eliminació de flora invasora, de cura de la biodiversitat s'ha de fer en tota la conca perquè d'eixa manera el que farem serà garantir que les avingudes no siguen tan complexes, com moltes vegades succeïx, i també que dins del nucli urbà estiga preparat el llit del riu per a drenar adequadament l'aigua quan es donen episodis turmentosos o episodis d'avinguda. I per això és fonamental la complicitat entre les administracions competents i afectades.

Per tant, creguem que esta manera d'abordar el problema on s'estan alineant, per una banda, els objectius de seguretat de les persones que és fonamental, bàsic, i que s'ha de garantir amb la rehabilitació dels ecosistemes i que, a més a més, contribuïxen a millorar la nostra qualitat de vida i el nostre benestar.

Per tant, per aquestes raons hem votat a favor d'aquesta iniciativa molt necessària presentada per part del Grup Parlamentari Socialista.

La senyora presidenta:

Gràcies, senyora Ferrer.

Per part del Grup Parlamentari Popular, l'il·lustre diputat Antoni Joan Bertomeu.

El senyor Bertomeu Vallés:

Moltes gràcies, presidenta.

Bé, estem d'acord en la PNL que s'ha presentat però voldríem aclarir una sèrie de qüestions que creguem que és el lloc per a aclarir-les.

En primer lloc, dir que qualsevol ciutadà o institució pot actuar, prèvia petició a la Confederació Hidrogràfica del Xúquer, en la neteja de barrancs. Això és una cosa que està sempre ahí i que és una possibilitat més entre les que es donen per a poder actuar en este sentit.

En segon lloc, que n'hi ha un programa anual de conservació dels llits dels rius i que compta amb un pressupost anual. Eixe pressupost, com tots els pressupostos, és limitat i, per tant, s'ha de prioritzar també quines són les actuacions més importants. Cal tindre en compte que la Confederació Hidrogràfica del Xúquer comprén huit províncies i que la seua competència comprén al voltant de 50. 000 quilòmetres lineals de la xarxa de llits i barrancs, una dada també important (algú tus) i interessant a tenir en compte.

En tercer lloc, s'ha de compatibilitzar la capacitat de desguàs, que és el que es menciona concretament en la PNL, amb el manteniment i de la defensa dels valors mediambientals, especialment quant al que respecta a les espècies protegides.

En quart lloc, s'ha de dir també que, d'acord amb l'article 28. 4, de la llei del Pla hidrològic nacional, els rius i barrancs ubicats en zones urbanes, el seu manteniment és competència de qui ostente les competències d'urbanisme i territori. Per tant, en uns casos serà la Generalitat valenciana i en uns altres casos serà l'ajuntament en qüestió.

I, per acabar, dir també que en l'anterior legislatura, en la que el govern local estava presidit pel Partit Popular, ja es va sol·licitar la neteja i manteniment del llit del riu Amadòrio perquè entenem que és una prioritat.

I, per tant, per això el Partit Popular ha votat a favor.

Moltes gràcies.

Pronunciament de la comissió sobre la sol·licitud de compareixença del senyor José Manuel López Grima, representant de la plataforma Pro-riu Segura, per a explicar la situació actual del riu Segura i els regadius tradicionals de la Vega Baixa del Segura, davant la gestió de les aigües del riu Segura portada a terme per la Confederació Hidrogràfica del Xúquer i el Ministeri d'Agricultura, Alimentació i Medi Ambient des de l'entrada en vigor de l'actual decret de sequera en la Demarcació Hidrogràfica del Segura, sol·licitada pel Grup Parlamentari Compromís (RE número 36. 680)

La senyora presidenta:

(La presidenta parla amb el micròfon desconnectat) . perdó. Passem ara al que era el punt 7 de l'ordre del dia: pronunciament de la comissió sobre la sol·licitud de compareixença del senyor José Manuel López Grima, representant de la plataforma Pro-riu Segura, per a explicar la situació actual del riu Segura i els regadius tradicionals de la Vega Baixa del Segura, davant la gestió de les aigües del riu Segura portada a terme per la Confederació Hidrogràfica del Xúquer i el Ministeri d'Agricultura, Alimentació i Medi Ambient des de l'entrada en vigor de l'actual decret de sequera en la Demarcació Hidrogràfica del Segura, sol·licitada pel Grup Parlamentari Compromís. ¿Vots a favor? S'aprova per unanimitat.

Pronunciaments de la comissió sobre la sol·licitud de compareixença del director de la Central Nuclear de Cofrents per a explicar la sol·licitud d'aquesta instal·lació, cursada al Govern d'Espanya, per a disposar d'un emmagatzematge temporal individualitzat -ATI- de residus radioactius d'alta activitat, sol·licitada pel Grup Parlamentari Socialista (RE número 38. 942) i per a explicar els motius pels quals es demana la construcció d'un ATI a la central nuclear i els criteris tècnics utilitzats per a la selecció de la ubicació exacta de l'ATI dins de les instal·lacions de la central nuclear, sol·licitada pel Grup Parlamentari Compromís (RE número 39. 003)

La senyora presidenta:

Continuem amb l'ordre del dia: pronunciament de la comissió sobre la sol·licitud de compareixença del director de la Central Nuclear de Cofrents per a explicar la sol·licitud d'aquesta instal·lació, cursada al Govern d'Espanya, per a disposar d'un emmagatzematge temporal individualitzat -ATI- de residus radioactius d'alta activitat, sol·licitada pel Grup Parlamentari Socialista. Votació que acumularem amb el següent punt de l'ordre del dia, que és la compareixença del director de la Central Nuclear de Cofrents per a explicar els motius pels quals es demana la construcció d'un ATI a la central nuclear i els criteris tècnics utilitzats per a la selecció de la ubicació exacta de l'ATI dins de les instal·lacions de la central nuclear, sol·licitada pel Grup Parlamentari Compromís. ¿Vots a favor? S'aprova per unanimitat.

Pronunciament de la comissió sobre la sol·licitud de compareixença del director general de VAERSA per a informar sobre les línies generals de la gestió al front de l'empresa pública, sol·licitada pel Grup Parlamentari Popular (RE 42. 858)

La senyora presidenta:

Continuem amb en el que era el punt 10 de l'ordre del dia que teniu: pronunciament de la comissió sobre la sol·licitud de compareixença del director general de VAERSA per a informar sobre les línies generals de la gestió al front de l'empresa pública, sol·licitada pel Grup Parlamentari Popular.

Passem a votació. ¿Vots a favor? S'aprova per unanimitat.

La senyora presidenta:

I, ara, ja passem. al que és el punt 11 de l'ordre del dia i per la qual cosa farem un descans per a canviar la presidència, donat que vaig a fer jo esta intervenció.

(Ocupa la presidència el vicepresident, senyor José Ciscar Bolufer)

Proposició no de llei sobre l'obligatorietat de la comunicació prèvia de l'aplicació dels fangs de depuradora en sòls amb fins agrícoles, presentada pel Grup Parlamentari Ciudadanos (RE número 32. 942, BOC 115)

El senyor vicepresident:

Anem a passar al punt. anem a passar al punt 11 de l'ordre del dia: presa en consideració de la Proposició no de llei sobre l'obligatorietat de la comunicació prèvia de l'aplicació dels fangs de depuradora en sòls amb fins agrícoles, presentada pel Grup Parlamentari Ciudadanos.

Com hi ha acord, passem primer a la votació. ¿Vots a favor? Unanimitat.

I per temps de dos minuts, començant pel Grup Parlamentari Ciudadanos, el senyor Rojo, per a explicació de vot.

El senyor Rojo Sánchez:

Buenas tardes, senyor presidente.

El senyor vicepresident:

Moltes gràcies, senyor Rojo.

El senyor Rojo Sánchez:

El senyor vicepresident:

Gràcies.

Per temps de dos minuts, el Grup Parlamentari Podemos. ¿la senyora Gascó?

La senyora Gascó Verdier:

Gràcies, president.

Nosaltres hem trobat aquesta proposició no de llei oportuna, en el sentit que prova (qu. 8,31) ajudar a portar llum en l'aplicació de llots en usos agrícoles i, també, augmentar la traçabilitat i la transparència en l'ús d'uns productes que, encara que poden ser molt útils, també es veuen lligats a algunes ombres.

En aquest sentit, l'avaluació dels riscos és molt complexa, perquè els llots contenen quantitats molt variables de productes químics orgànics, de metalls tòxics, de productes químics irritants i agents patògens. I, d'altra banda, els efectes de les seues interaccions -la seua acumulació al llarg termini en els sòls, la lixiviació en els canals i rierols, i l'absorció pels cultius i, per tant, el seu pas a la cadena alimentària- no han sigut ben estudiats. En eixe sentit, trobem que augmentar la traçabilitat, en efecte, pot ser molt positiva.

Ens preocupa sols que això supose un major nivell de burocràcia per als xicotets productors, que ja estan prou agobiats amb tanta paperassa, i ens preguntem si tal volta no podria demanar-se també a les depuradores que porten a registre estos papers. Però bé, ara la qüestió és que en l'aplicació és de veres que ix. , este paper han de tindre-lo de totes maneres, és només la comunicació. és una comunicació més i esperem que no siga contraproduent per a ells a nivell d'augmentar el nivell de burocràcia. Però creiem que pot ser molt efectiva.

Moltes gràcies.

El senyor vicepresident:

Moltes gràcies.

Per temps de dos minuts, representant el Grup Parlamentari Compromís, senyora Bachero, clar.

La senyora Bachero Traver:

Gràcies, president.

Estem a favor de la proposta. Per això hem votat a favor, és evident. I sí que caldria incidir en alguns temes.

Atés que la utilització dels llots de depuradora en l'agricultura convencional ha sigut una pràctica habitual en els darrers anys, fins i tot recomanada per la pròpia conselleria d'agricultura en el seu Codi valencià de bones pràctiques agràries, en aquest s'especifica en el seu punt 1. b els adobs orgànics i entre ells es troben els llots de depuradora.

Aquest codi també contempla una taula on s'especifiquen els percentatges de nitrogen que contenen, la quantitat que es mineralitza el primer any i el segon any. I en el seu apartat 2 parla de la dosi recomanada d'aplicació de nitrogen en diversos cultius, i així va parlant de com utilitzar els diversos fertilitzants, inclús este, ¿no?

Després, també es parla de l'aplicació dels fertilitzants, segons el tipus de cultiu, i com fer aquesta aplicació quan es tracta de terrenys pròxims a cursos d'aigua.

Però en cap lloc parla de la perillositat que poden plantejar els llots de depuradora per incorporar metalls pesats, ni de quin tipus de cultiu es poden admetre sense que supose un risc per a la salut dels seus consumidors.

Quant a legislació, com bé ha dit el diputat de Ciutadans, només tenim el Reial decret 1310/1990, i la seua orde que el desenvolupa, sobre utilització de llots de depuradora al sector agrari. I ací és on s'inclou l'annex del qual parlava el diputat que es deuria presentar almenys en l'administració autonòmica. Que, de moment, la legislació només diu que l'agricultor l'ha de tindre durant tres anys.

Però en cap lloc -tornem altra vegada a la legislació- s'establix qui portarà un control de tot açò, no hi ha cap òrgan que ho vigile de forma sigil·losa, i són coses que pensem des del Grup Parlamentari Compromís que es deurien fer.

L'ús de llots en sòl agrícola ha de ser controlat per les administracions, ja que el seu ús pot tenir greus efectes perjudicials per a la salut i per a l'agricultura en general.

L'avaluació de riscos és molt complexa, perquè els llots contenen quantitats molt variables de productes químics orgànics, metalls tòxics, productes químics i agents patògens. I també es important destacar que se sap molt poc sobre les conseqüències ecològiques per a l'home l'aplicació del llot de depuració.

No obstant açò, sí existix alguna documentació científica que parla de les seues conseqüències directes per a la salut de la seua aplicació. A més, al reunir i concentrar agents patògens i antibiòtics, trobant-se bacteris resistents als antibiòtics, es convertix en un problema de salut que afecta tothom.

Moltes gràcies.

El senyor vicepresident:

Moltes gràcies.

Té la paraula el representant del Grup Parlamentari Socialista, senyor Briet. (El president parla amb el micròfon desconnectat)

El senyor Briet Seguí:

Gràcies, president.

El Grup Parlamentari Socialista votarà a favor d'aquesta proposició no de llei, presentada pel Grup Parlamentari Ciutadans, per anar en la direcció que està treballant la pròpia conselleria, i que més prompte. es quedarà reflectida en una orde.

Li havia fet uns comentaris al diputat proposant, perquè. , passa que m'ha quedat prou clar en l'exposició. Perquè en la pròpia PNL n'hi han unes paraules, i concretament en l'apartat de resolució, que dia que permetent procedir a la seua valorització i avaluació d'idoneïtat per a un ús agrícola compatible en el medi ambient, podria donar a entendre que el que estàvem exigint en un moment determinat era una autorització per part de la conselleria a cada una de les aplicacions, cosa que no s'arreplega en la normativa aplicable i que, per tant, seria una autorització prèvia. I eixa autorització prèvia també requeriria de més recursos humans.

Però jo crec que ha quedat molt clar en l'exposició, tal conforme em va comentar a mi personalment quan vam estar parlant de la PNL, que no era eixa la intenció. La intenció era aprofitar eixa informació que existia i que ja generava, mitjançant una comunicació a la conselleria, poder facilitar eixa informació i que la tinguera la conselleria.

Per tant, tot el que puga anar en el sentit de tindre més informació, que al final servisca per a protegir el medi ambient i, a més, que siga més transparent tota la traçabilitat dels fangs ens pareix adequada i, per tant, votarem a favor.

El senyor vicepresident:

Moltes gràcies, senyor Briet.

I ja, per a finalitzar, té la paraula la representant del Grup Parlamentari Popular, senyora Díaz.

La senyora Díaz González:

El senyor vicepresident:

Molt bé. Moltes gràcies.

Reclamem la presència de la presidenta de la comissió. (Pausa i veus)

(Ocupa la presidència la presidenta, senyora Belén Bachero Traver)

La senyora presidenta:

Passem al punt quatre de l'ordre del dia, que és el següent, en què s'ha arribat a una transaccional.

I, per tant, hi ha un acord de la mesa amb els grups parlamentaris, que tindrà el grup proposant vuit minuts i la resta de grups quatre per a explicar. Molt bé.

Proposició no de llei sobre la situació de la planta de valorització de residus de la construcció de Gemersa a la localitat de Torrent, presentada pel Grup Parlamentari Podemos-Podem (RE número 38. 931, BOC 138)

La senyora presidenta:

Comencem, doncs. Presa en consideració de la proposició no de llei sobre la situació de la planta de valorització de residus de la construcció de Gemersa a la localitat de Torrent, presentada pel Grup Parlamentari Podemos-Podem.

L'il·lustre diputat Antonio Estañ.

El senyor Estañ García:

La senyora presidenta:

Gràcies, senyor Estañ.

Ara continuem en l'ordre de menor a major. Passem al torn d'intervenció del Grup Parlamentari… (Veus) És que tenia d'haver-la explicat, que és l'esmena transaccional. (Veus i pausa)

¿Que no l'ha explicada? Doncs l'expliqueu els altres grups que l'heu presentada.

Bé, passem al torn d'intervenció del Grup Parlamentari Ciutadans, l'il·lustre diputat Domingo Rojo.

El senyor Rojo Sánchez:

La senyora presidenta:

Gràcies, senyor Rojo.

Per part del Grup Parlamentari Compromís, la il·lustre diputada Gabriela Ferrer.

La senyora Ferrer Matvieychuc:

Moltes gràcies, senyora presidenta.

Bé. Aquesta PNL el que posa de manifest aquesta iniciativa és un exemple més del desficaci i del descontrol en la gestió ambiental i la política ambiental que s'ha portat a terme en este territori durant massa anys.

Aprofite per a recordar unes paraules que va dir la senyora María José Catalá, aleshores alcaldessa de Torrent, durant la cerimònia d'inauguració d'aquesta planta. Segon arreplega el diari El Meridiano de l'Horta, entre cometes, «aquest centre es una innovación tecnológica y ecológica, ya que pone la técnica más avanzada al servicio de dos grandes principios ecológicos: el reciclaje y la reutilización. » Y també va explicar que «en Torrent lo tenemos claro: invertir en el medio ambiente es invertir en un futuro mejor para todos. »

El problema és que aquestes inversions sembla que el que serviren és per a privatitzar els beneficis i socialitzar els costos, costos econòmics, ambientals i també de salut pública, de qualitat de vida de les persones que estan patint des de fa anys el fum, el perill que suposa tindre els residus molt prop de sa casa.

Per això, des del Grup Parlamentari Compromís, quan veiérem aquesta iniciativa presentada pels companys de Podem, consideràrem que no sols cal donar suport a Torrent, sinó que aquesta és la punta de l'iceberg de la mala gestió que hem patit durant tot estos anys. I, per tant, ara en toca revertir aquesta situació.

I per això, dins de la nostra esmena ens plantejàvem també la constitució d'un consorci autonòmic per al segellat dels abocadors, comptant amb la participació dels ens locals, i per a planificar les actuacions necessàries per a procedir a fer aquest segellat, restauració, manteniment d'antics abocadors de la Comunitat Valenciana ,que n'hi han més de 30 actuacions, digam, prioritàries i urgents que s'està treballant els seus projectes tècnics en conselleria per tal de construir un pla director en aquesta matèria.

I coincidíem també en aquesta apreciació, que abundarà amb més detalls el company del Partit Socialista, en la necessitat també d'habilitat partides pressupostàries i de coordinar les accions per tal…, amb els ajuntaments afectats, per tal que siguen efectives i que restauren la normalitat quant la qualitat de l'aire, de l'aigua, del sòl, de l'entorn en què vivim, en un suposat país desenvolupat com en este cas és el País Valencià.

Moltes gràcies.

La senyora presidenta:

Gràcies, senyora Ferrer.

Per part del Grup Parlamentari Socialista, l'il·lustre diputat Manuel Pineda.

El senyor Pineda Cuenca:

Bueno. Pero esto, como les digo, es un caso más de los que hay en toda la comunidad, que esto era una práctica habitual de los años 60-70-80. Algunos incluso de los vertederos que hay de este tipo están veinte años… hace veinte años que han cesado su actividad.

La senyora presidenta:

Gràcies, senyor Pineda.

Per part del Grup Parlamentari Popular, l'il·lustre diputat Miguel Ángel Mulet.

El senyor Mulet Taló:

Gràcies, senyora presidenta.

El Partido Popular, porque está convencido de que hay que cumplir y hacer cumplir las leyes y normativas vigentes, porque está convencido de que hay que velar por el tejido empresarial y laboral, pero también por la salvaguarda del medio ambiente, ahora bien, porque creemos que el gobierno ha de gobernar y no pasarle la pelota de su gestión a Les Corts, se abstendrá.

La senyora presidenta:

Gràcies, senyor Mulet.

Passem a la votació. (Veus) Bé. El que anem a votar és la proposta amb l'esmena transaccional incorporada. (Veus) ¿Donem un minut a cadascú? ¿Val? Doncs un minut a cadascú. (Veus)

El senyor Estañ García

Actualmente, la conselleria tiene vacantes dentro de su cuerpo administrativo, tiene prácticamente desmantelado su cuerpo, digamos, de inspección a causa en gran parte de la ley Montoro y del ministerio de hacienda. Lo que nosotros podemos hacer desde aquí es dirigir un poco las prioridades. Pero lo que no vamos a hace es apoyarles a ustedes en el vaciamiento de Les Corts y en el cinismo que ustedes usan cuando ustedes no han hecho absolutamente nada que ahora le exigen al resto.

La senyora presidenta:

Gràcies, senyor Estañ.

Per part del Grup Parlamentari Ciutadans, ¿ha demanat també rèplica? No.

Grup Parlamentari Compromís? La il·lustre diputada Graciela Ferrer.

La senyora Ferrer Matvieychuc:

Moltes gràcies, senyor presidenta.

Ací una cosa que m'ha agradat del que ha dit el senyor Mulet és que «hay que cumplir la ley y hacer cumplir la ley. » Si ho haguera dit igual fa set o huit any… (Veus)

Si vols que faça quatre minuts al final per a replicar a tots… (Veus) No, no está cortado el tiempo, sigue corriendo el tiempo.

La senyora presidenta:

Ací les rèpliques van d'una en una cada grup parlamentari… (Veus)

Continue, senyora Ferrer. Té un minut.

La senyora Díaz González:

La senyora presidenta:

La senyora Díaz González:

La senyora presidenta:

La senyora Díaz González:

La senyora presidenta:

Senyora Graciela Ferrer, puede continuar con la intervención y le vuelvo a poner el minuto.

La senyora Ferrer Matvieychuc:

Moltes gràcies.

Deia que m'ha agradat molt el que ha dit el senyor Mulet respecte que «hay que cumplir la ley y hacer cumplir la ley. » Això me sembla molt bé. Això és el que s'hauria d'haver fet ara i sempre. I, malauradament, això és el que no es va fer, perquè si no no estaríem en la situació en què estem, de molts abocadors arreu de tot el País Valencià que havien d'haver-se segellat i haver-se establert el procés de manteniment exigit per la legislació durant trenta anys a càrrec de l'empresa concessionària i això no es va fer.

Amb la qual cosa, crec que el fet de donar suport a una iniciativa presentada pel Grup Parlamentari Podemos-Podem, que arreplega una reivindicació històrica i justa de la ciutadania, en este cas, de Torrent i ampliar-la i articular-la per a donar-li una solució per part del Consell del botànic, no és ni més ni menys que fer el que hem de fer els qui estem ací d'estar al servici dels ciutadans i de garantir justetament això, que ja que hi ha lleis que se complisquen.

Moltes gràcies.

La senyora presidenta:

Passem al torn d'intervenció del Grup Parlamentari Socialista.

El senyor Pineda Cuenca:

La senyora presidenta:

Gràcies, senyor Pineda.

Per part del Grup Parlamentari Popular, l'il·lustre diputat Miguel Ángel Mulet.

El senyor Mulet Taló:

La senyora presidenta:

Gràcies, senyor Mulet.

Passem a la votació. Passem a votar la proposta del Grup Parlamentari Podem amb la incorporació de l'esmena transaccional presentada en la Mesa. ¿Vots a favor? 10 vots a favor. ¿Vots en contra? ¿Abstencions? 5 abstencions. S'aprova amb 10 vots a favor.

Proposició no de llei sobre dinamització dels parcs natural de la Comunitat Valenciana, Grup Parlamentari Popular (RE número 35. 936, BOC 119)

La senyora presidenta:

Passem al punt 3 de l'ordre del dia: Presa en consideració de la proposició no de llei sobre la dinamització dels parcs naturals de la Comunitat Valenciana, presentada pel Grup Parlamentari Popular. Existix una esmena del Grup Parlamentari Compromís.

La senyora Díaz González:

(Se suspén la reunió per uns minuts)

La senyora presidenta:

(Inoïble) . del dia.

I ha arribat a la mesa una esmena transaccional, que passo a llegir. És una transaccional relativa a la proposició no de llei del Grup Parlamentari Popular, amb registre d'entrada 35. 936, i l'esmena presentada pel Grup Parlamentari Compromís, amb registre d'entrada 49. 819:

«Substituir l'apartat 1 de la proposta de resolució pel text següent:

»1. Les Corts Valencianes insten el Consell a:

»Potenciar les actuacions de conservació i restauració d'habitats i espècies protegides en els parcs naturals de la Comunitat Valenciana.

»Preveure, en els propers pressupostos, l'increment dels mitjans materials i humans per a la conservació i restauració dels hàbitats i espècies, manteniment d'instal·lacions i ús públic.

»Concloure el procediment de nomenament dels directors conservadors dels parcs naturals de la Comunitat Valenciana que estan pendents.

»Promoure l'educació ambiental i la difusió dels valors dels espais protegits en els parcs naturals de la Comunitat Valenciana, fomentant activitats, tals com visites guiades i iniciatives de col·laboració, tant amb entitats públiques, des de l'Agència Valenciana del Turisme al Centre d'Educació Ambiental, incloent-hi les entitats locals, com privades, tals com ONG, petites empreses o cooperatives locals, així com entitats educatives, entre altres.

»Proposar en les juntes rectores dels parcs naturals de la Comunitat Valenciana que es preste especial atenció al foment i desenvolupament d'iniciatives de col·laboració amb entitats públiques i privades per portar a terme iniciatives d'ús públic en els espais naturals protegits.

»Les Corts, a 15 de febrer de 2017. »

Bé, com hi ha acord, passem a votar en primer lloc la proposta. ¿Vots a favor? S'aprova per unanimitat.

I ara, per a la fixació de posició, començarem amb el Grup Parlamentari Podem, la il·lustre diputada Beatriu Gascó.

La senyora Gascó Verdier:

Sí. Gràcies, senyora presidenta.

Ens congratulem d'este acord a què han arribat el Grup Popular, el Grup Parlamentari Popular, i Compromís, i el Grup Parlamentari Compromís, ja que la proposta inicial ens semblava una certa mostra del nivell de cinisme a què pot arribar el Partit Popular, portant ací una proposició per la qual nosaltres trobàvem que el millor era no cridar l'atenció, ja que l'abandó en què es troben els nostres parcs naturals no és més que el resultat de les polítiques de retallades i de mala gestió realitzades per este partit quan estava al front del Consell.

Efectes que, després de quasi dos anys, seguixen patint els nostres parcs naturals, quan entre els anys 2013 i 2014 varen orquestrar un desmantellament del personal adscrit al servei de parcs naturals que, juntament amb la nefasta gestió realitzada per este partit quan han ocupat llocs de responsabilitat de la direcció general del medi natural, de la qual depén aquest servei, ens han conduit a la situació desastrosa en què ens trobem ara.

Nosaltres hem parlat amb gent que treballa en els parcs naturals. I el que ens han transmés era això, que els semblava inversemblant que fóra precisament el Partit Popular qui presentara una proposta com aquesta, després d'allò que ells mateixa havien fet.

Les visites havien disminuït perquè. , el que havia passat, com en sanitat i en educació, havien acabat amb un servei públic, que varen privar la oportunitat als visitants de conéixer el nostre patrimoni, i es van abandonar les senderes, la senyalització. , i, sobretot, als habitants, als llauradors, als ramaders, als propietaris, als empresaris dels municipis dels nostres parcs naturals.

Han acomiadat el 80% del personal. Alguns parcs varen passar de tindre tres treballadors a cap. I, en esta situació, era evident que els parcs no podien més que estar agonitzant, com estan encara hui en dia.

Aleshores, amb l'aportació de Compromís, trobem que un poc s'han minorat les expectatives de la proposta inicial, però no volíem deixar passar l'ocasió per a manifestar la contrarietat fortíssima, que les poques persones que continuen treballant hui en dia en el parc volien ser veu de tota aquella gent que ha sigut acomiadada i que, per desgràcia, han sigut testimonis de la situació de degradació, la qual han patit els parcs.

Moltes gràcies.

La senyora presidenta:

Gràcies, senyora Gascó.

Per part del Grup Parlamentari Ciutadans, la il·lustre diputada María José García.

La senyora García Jiménez:

La senyora presidenta:

Gràcies, senyora García.

Per part del Grup Parlamentari Compromís, la il·lustre diputada Graciela Ferrer.

La senyora Ferrer Matvieychuc:

Moltes gràcies, senyora presidenta.

També agrair i celebrar que la senyora Díaz, del Grup Parlamentari Popular, doncs, haja acceptat tot el contingut de l'esmena de substitució que hem presentat i que hem incorporat matisacions en algunes qüestions.

Crec que el que nosaltres posem de manifest amb aquesta esmena és que estem treballant per reforçar la vessant que ha estat abandonada, sobretot en la legislatura anterior, i que venia abandonant-se en les prèvies, que és la de la gestió ambiental dels espais naturals protegits.

En l'última legislatura del Partit Popular se defenestrà els directors conservadors per deixar-los en mers dinamitzadors. Varen posar tots els sous, que eren molt poquets perquè ja s'havia fet una bona retallada en els pressupostos i en el personal de medi natural, en qüestions. , en activitats de dinamització, abandonant el que és fonamental en un parc natural, que és la gestió, la conservació d'hàbitats i la protecció d'espècies, perquè, si no, no tindrem valors patrimonials naturals, històrics, culturals que ensenyar i sobre els quals sensibilitzar i educar.

Per tant, la prioritat, en aquesta etapa que hem encetat en el govern del botànic, s'està centrant en adoptar mesures actives de gestió d'hàbitats i espècies, així com, en la mesura del possible, també en la gestió de la resta de valors patrimonials i paisatgístics que, de fet, representen, com deia abans, la raó de ser dels espais naturals protegits.

El reforçament de la gestió que s'està portant a terme, amb moltíssimes dificultats pressupostàries, perquè partim d'una situació molt roïna que ens deixaren els anteriors governs del Partit Popular, passa per l'ampliació del període de treball de les brigades dels parcs naturals, en la potenciació de les tasques de gestió dels equips tècnics dels parcs i dels seus directors i també en l'adopció d'estratègies conjuntes de gestió entre els diferents serveis que composen la Subdirecció General de Medi Natural, com, per exemple, les actuacions que són responsabilitat del servei de vida silvestre o de gestió forestal, el que es fa és prioritzar les actuacions sobre les intervencions en espais naturals protegits perquè, d'aquesta manera, creem eixa sinèrgia.

A més a més, des del punt de vista. , i respecte a l'educació ambiental i la difusió, que són, entenem, molt importants, perquè es tracta de gestionar i després traslladar a la societat eixa.

La senyora presidenta:

Senyora Ferrer.

La senyora Ferrer Matvieychuc:

. -acaba de seguida- eixa gestió i traslladar eixos valors que s'estan conservant, el que s'està tractant i el que s'està treballant és el de bastir complicitats i col·laboracions amb ens públics i privats, que van des d'ens amb competències en turisme fins a centres d'educació ambiental, entitats locals, com pot ser l'exemple del Parc Natural de l'Albufera i la relació que té amb la ciutat de València i amb els pobles del voltant, passant també.

La senyora presidenta:

Gràcies, senyora Ferrer.

La senyora Ferrer Matvieychuc:

La senyora presidenta:

La senyora Ferrer Matvieychuc:

No. Bé, doncs, molt bé.

La senyora presidenta:

S'ha passat dos minuts. (Veus)

Bé, passem al torn d'intervenció del Grup Socialista, l'il·lustre diputat David Cerdán.

El senyor Cerdán Pastor:

Voy a tratar de ser breve.

La senyora presidenta:

Gràcies, senyor Cerdán.

Per part del Grup Parlamentari Popular, la il·lustre diputada Elisa Díaz.

La senyora Díaz González:

Miren, aquí se publica en noviembre de 2016 un recorte, que este es de ustedes, un nuevo recorte en las áreas de recreo de Penyagolosa, donde limitan las estancias. El 11 de noviembre de 2016, un parque que había sido muy criticado por la falta de atención, por lo menos recibe la declaración de BIC, si bien sin presupuesto, con lo cual piden inversión en dicho parque.

La senyora presidenta:

La senyora Díaz González:

Sí, acabo ya. Antes ha pedido la señora… Han tenido cuatro minutos, por lo menos. Acabo ya. Otro parque natural sin dotaciones ni inversión. Se trata de Serra d'Irta. Desert, Columbretes y Calderona sin directores, año y medio después. Y ahora dice el Consell… Esto es de ahora, ¿eh? , 12 de febrero. «El Consell alega problemas en el sistema para elegir directores», algo que iba muy sencillo…

La senyora presidenta:

Senyora Díaz, cinc segons.

La senyora Díaz González:

La senyora presidenta:

S'ha passat dos minuts ja, és el mateix que s'ha passat la resta de diputats que hem permés…

La senyora Díaz González:

La senyora presidenta:

Li he llevat la paraula a la senyora Ferrer, igual per a vosté.

La senyora Díaz González:

La senyora presidenta:

Senyora Díaz, no té la paraula. S'ha passat dos minuts i mig.

La senyora Díaz González:

La senyora presidenta:

No té la paraula, senyora Díaz.

La senyora Díaz González:

La senyora presidenta:

Bé, gràcies, senyories.

Finalitza la sessió.

(S'alça la reunió a les 18 hores i 58 minuts)

