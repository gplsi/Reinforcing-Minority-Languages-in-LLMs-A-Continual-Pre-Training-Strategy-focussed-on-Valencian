Comissió d’Economia, Pressupostos i Hisenda realitzada el dia 9 de març de 2009. Comença la reunió a les 10 hores i 32 minuts. Presideix el diputat senyor Jesús Ros Piles. Reunió número 17.

Proposició no de llei sobre el compliment per l’administració de La Generalitat d’un termini màxim de 30 dies per al pagament de les seues obligacions tal com es fixa en la Llei 3/2004, de 29 de desembre, presentada pel Grup Parlamentari Esquerra Unida-Bloc-Verds-IR: Compromís (RE número 28. 333, BOC número 126)

El senyor president:

Bon dia, senyories.

Anem a començar la Comissió d’Economia, Pressupostos i Hisenda, que estava convocada per a hui a les deu i mitja del matí.

En primer lloc, li donarem la paraula a la senyora secretària per a que comprove si hi ha suficient quòrum.

(La senyora secretària passa llista per tal de comprovar si hi ha quòrum)

Moltes gràcies, senyor secretària.

Passem a desenvolupar els punts de l’ordre del dia.

Primer punt de l’ordre del dia: lectura i aprovació de l’acta en la reunió anterior.

Estan les seues senyories d’acord amb l’acta? Aprovada.

El senyor president:

Segon punt de l’ordre del dia: presa en consideració de la Proposició no de llei sobre el compliment per l’administració de La Generalitat d’un termini màxim de 30 dies per al pagament de les seues obligacions, presentada pel Grup Parlamentari Esquerra Unida-Bloc-Verds-Izquierda Republicana: Compromís.

Per a la seua defensa, té la paraula el senyor Morera.

El senyor Morera Català:

Moltes gràcies, senyor president.

Sembla una mica estrany que el nostre grup parlamentari, concretament el Bloc, haja presentat una proposició no de llei que té com a objectiu que es complisca la llei, però en estos moments l’administració valenciana, i concretament l’administració de La Generalitat, no està complint una llei que és bàsica per a poder donar una certa solució a un greu problema que tenen plantejades moltes xicotetes i mitjanes empreses, que no és altre que el de la morositat de l’administració pública respecte als productes i servicis que empreses particulars presten a l’administració.

Com tots vostés saben, la incorporació de la directiva de la Unió Europea al nostre ordenament intern, la Directiva 2. 035 del Parlament Europeu, se va concretar en la incorporació al dret intern en la Llei 3 de 2004, per la qual s’estableixen mesures de lluita contra la morositat en les operacions comercials.

Entre els objectes d’esta llei, també parla dels servicis entre els empreses i entre les administracions públiques. Per tant, estem davant d’una proposta que recorda a l’administració pública valenciana l’obligació de complir la llei.

Jo ja sé que en molts aspectes de la normativa, que té el seu orige en la Unió Europea –i estem parlant que més del 70% de l’orige de l’ordenament intern té el seu orige en la Unió Europea–, sembla com si no tinguera transcendència en el nostre ordenament intern, i d’acord amb el principi de subsidiarietat i d’acord amb el que és la nostra participació en eixe gran projecte, com és la Unió Europea, estem obligats a complir-ho.

Què està passant a hores d’ara? Doncs que a hores d’ara, davant la gravíssima crisi econòmica, que comença a ser social, les administracions públiques han de donar exemple i donar exemple vol dir que han de pagar en un termini raonable, com a mínim no més tard de 60, com marca la legislació.

Perquè la paradoxa que es poden trobar és que una administració que demana als seus ciutadans que complisquen les lleis i si no les complixen són sancionats, la mateixa administració pública no complix amb les seues obligacions legals i això està causant un perjudici enorme a milers d’empreses valencianes.

Els vull recordar que la falta de pagament als proveïdors i el que suposa d’increment dels costos i d’interessos de demora, està produint autèntiques situacions de sobrepagaments i condemnes per part del Tribunal Superior de Justícia, que condemna, per exemple, la Conselleria de Sanitat a pagar 67 milions d’euros per interessos i factures impagades des de 2001, i això suposa que tinguem un sobrecost en el que és la càrrega financera de l’administració.

Un altre tema, i que en podem parlar perquè ahí podríem parlar molt, és si la nostra administració, si la Generalitat valenciana té el suficient finançament autonòmic, si té els suficients recursos que es mereixen, d’acord amb les competències que gestiona. Eixe és un altre tema. Eixe és un altre tema i des del nostre grup parlamentari hem demanat reiteradament la busca d’un acord en clau valenciana per reivindicar allò que és just i donar compliment al principi d’igualtat consagrat en la Constitució. És un altre tema.

Però amb els recursos que tenim i amb les lleis que tenim, el que està clar és que ara hi ha un incompliment enorme per part de la Generalitat valenciana amb els seus proveïdors i això està provocant greus conseqüències a centenars d’empreses, que són proveïdores de productes o serveis.

Va a arreglar açò la situació gravíssima de crisi econòmica i social? No, però va a ser una solució, una de les moltes que s’han de donar per a introduir liquiditat, garantia i confiança en el sistema.

Per tant, eixa és la proposta, que la Generalitat valenciana complisca la seua obligació de pagament i, per tant, nosaltres, des del nostre grup parlamentari, que volem solucions en clau valenciana per a la gravíssima crisi econòmica i social, el que demanem és que esta iniciativa siga aprovada per esta comissió parlamentària, perquè no és una altra cosa que demanar que es complisca la legislació actualment vigent. I això és el que presentem a estes Corts i creem que és una mesura positiva que donarà confiança als proveïdors de l’administració pública valenciana.

I eixe és tot el nostre plantejament.

El senyor president:

Moltes gràcies, senyor Morera.

Torn en contra d’esta proposició. Senyor Marí, té la paraula.

El senyor Marí Olano:

(So d’un telèfon mòbil)

El senyor president:

Moltes gràcies, senyor Marí.

Té la paraula el senyor Morera, per cinc minuts.

El senyor Morera Català:

Moltes gràcies, senyor president.

M’ha sorprés molt, perquè és la primera vegada que un responsable no governamental, però un alt responsable en matèria econòmica del Grup Popular, reconega la impossibilitat material de La Generalitat de fer front a les seues obligacions amb els proveïdors o els prestadors de serveis a la nostra administració. I adjudica tota la responsabilitat al govern central per la falta d’anticipació a compte. Jo no ho conec amb detall.

Segurament no tenim la millor situació financera econòmica a la nostra Generalitat, però, mire vosté, eixa impossibilitat també partix de la seua responsabilitat, no haver negociat amb claredat i amb rigor una defensa d’un sistema de finançament que no es penalitze com l’actual.

En eixe sentit, jo el que li puc dir és que nosaltres, des del nostre grup parlamentari, des del Bloc, no ens anem a resignar que es complisquen les obligacions de l’administració.

I estic disposat a arribar a un acord, perquè vosté ha fet una matisació respecte la llei base de Llei de contractes de les administracions públiques i la que jo cite sobre morositat. Jo assenyale un termini de 30 dies, però, inclús, podríem arribar a un acord perquè els proveïdors, els que tenen factures pendents amb l’administració, ja es conformarien en cobrar a 60 dies, que no és el que està passant d’una forma rellevant, més bé el contrari; tenim paralitzat un bon sector del nostre sector productiu, o gran o xicotet, però un gran sector, perquè ja no volen treballar en l’administració pública valenciana, fins i tot ja no servix com a garantia, com a aval, tindre l’acceptació per part de l’administració d’eixes factures, perquè no es fien, les entitats bancàries no es fien de la pròpia Generalitat valenciana.

Per tant, estic disposat a arribar a un acord, a una transaccional per a eixa interpretació davant la llei de bases de contractes i de morositat, que jo cite, per a situar-la en 60 dies. I simplement estem demanant que l’administració de La Generalitat complisca amb la llei, complisca amb la llei. Estem demanant això, perquè creem que en estos moments de gravíssima crisi econòmica, si no es podem fiar del govern de La Generalitat, de qui ens podem fiar? Eixa és la realitat. I esta és una proposta positiva.

D’acord amb allò que el

ha posat en marxa una pràctica mercantil interessant, però que vosté sap que això suposa una quitació enorme per part del proveïdor, suposa una acceptació d’unes condicions de reducció. Bé, deixem-ho axí. La meua voluntat és donar un missatge positiu des d’estes Corts Valencianes a un sector de l’economia real, en el sentit que no patiu perquè Les Corts van a instar el govern valencià que complisca la llei i que pague els proveïdors en 60 dies. I més al meu favor!

Si hem acabat d’aprovar la setmana passada, en un ple de Les Corts, un decret llei per a introduir tres plans de suport i impuls dels sectors productius i d’ocupació per un muntant de 1. 715 milions d’euros, que vol dir que n’hi ha crèdits extraordinaris i n’hi ha una garantia per a posar en marxa una sèrie d’iniciatives, ¿per què no podem posar en marxa esta iniciativa? Entre altres coses, perquè els proveïdors i les xicotetes i mitjanes empreses no tenen liquiditat, no tenen suport econòmic. I com a mínim, si donem eixe missatge que es va a pagar a 60 dies, se podrà activar una part de l’economia productiva valenciana. Estic disposat a arribar a un acord sobre la xifra de 60 dies perquè això no siga un obstacle respecte al Grup Popular i que puguem llançar un missatge d’esperança.

En altres temes no entre perquè, potser, no em competix a mi.

, del govern central, no entre. Però, en tot cas, sí que considere que seria una mesura positiva que la Generalitat valenciana assumira este compromís, i una entitat pública que té capacitat per a garantir i avalar pagaments, cosa que no tenen les xicotetes i mitjanes empreses, doncs, se poguera donar un missatge positiu respecte al que és una gravíssima crisi econòmica i social.

Aleshores, estic disposat a arribar a eixe acord, crec que el Grup Socialista no té l’inconvenient de signar per tramitació eixa iniciativa, o, fins i tot, sumar-se a ella, i, per tant, la proposta d’arribar a un acord està damunt la taula.

El senyor president:

Senyor Marí.

El senyor Marí Olano:

No, no, ese es el plazo de 60 días. Eso es lo que se prevé en la proposición suya. Le leo: «Les Corts instan al Consell a que la administración de La Generalitat, sus organismos y empresas públicas cumplan un plazo máximo para el pago de 30 días, tal como fija la Ley 3/2004, de 29 de diciembre». Usted se remite a la Ley 3/2004, de 29 de diciembre.

El senyor president:

Per a fixar posició, té la paraula la senyora Moreno.

La senyora Moreno Fernández:

Yo tengo aquí un modelo de un contrato, no una promesa, una tal…, un modelo de un contrato que firma un ayuntamiento, por ejemplo, el Ayuntamiento de Gandía, que se ha comprometido públicamente y privadamente con cada uno de sus proveedores –firmando un contrato– de pagar en 25 días. El Ayuntamiento de Gandía les firma un contrato, paga 25 días, y, además, se compromete, como dice la proposición de Compromís, y además se compromete que si no cumple ese contrato pagará intereses de demora.

El senyor president:

La senyora Moreno Fernández:

También es cierto que aquí hay un hábito, es un hábito que ya lo estamos viendo, que es el hábito normal. Uno va, se toman medidas, se hace el encargo, le hacen el traje y se lo lleva, y lo de pagar no me acuerdo. Es cierto que hemos visto que eso es el hábito de algunos y, evidentemente, también está siendo el hábito desde hace muchos años, el hábito de la administración. Sí, sí, yo entiendo que algunos se rían. A otros nos da vergüenza. A otros nos da vergüenza, porque otros, cuando vamos a las tiendas compramos y pagamos,

(se sent una veu que diu: «Claro. »)

El senyor president:

La senyora Moreno Fernández:

El senyor president:

La senyora Moreno Fernández:

El senyor president:

Moltes gràcies, senyora Moreno.

Anem a passar a votar esta proposició no de llei. Ens queda la fixació de posició

i va a recolzar-la.

Vots a favor d’esta proposició no de llei? 7. En contra? 8. Bé, doncs, Enric és qüestió d’intentar-ho.

Proposició no de llei sobre la competitivitat de l’economia valenciana, presentada pel Grup Parlamentari Esquerra Unida-Bloc-Verds-IR: Compromís (RE número 28. 335, BOC número 126)

El senyor president:

Passem al punt número 3, que diu: presa en consideració de la Proposició no de llei sobre la competitivitat de l’economia valenciana, presentada per Compromís.

Té la paraula el senyor Morera.

El senyor Morera Català:

Moltes gràcies, senyor president.

La iniciativa que duem ací, a les Corts Valencianes, a esta comissió, és una iniciativa senzilla i alhora profunda. Senzilla perquè estem demanant que Les Corts promoguen un gran acord estratègic per a la competitivitat de l’economia valenciana entre les forces parlamentàries, agents econòmics i socials i les universitats.

La nostra exposició de motius, en el moment que presentàrem esta iniciativa, el 9 de gener, s’ha quedat ja curta, desgraciadament curta, perquè ens trobem que el nivell de desocupació és molt més alt i ja s’ha instal·lat en l’economia real una crisi que es veia vindre.

Per desgràcia el País Valencià és líder en desocupació, tenim unes xifres d’atur molt elevades, i el que ens trobem, i per això nosaltres presentem esta iniciativa, que no hi ha la certesa cap on hem d’anar. En el marc de les nostres competències econòmiques, que no en són poques, i de dinamització dels sectors productius, que no en són pocs, no cal anar massa lluny per vore com dirigents polítics importants, consellers, president de La Generalitat, s’atorgaven un gran èxit del miracle econòmic valencià quan les coses anaven d’una forma una mica més correcta del que hi ha en estos moments, i com ara carreguen tota la responsabilitat cap a altra banda.

Nosaltres entenem que ni blanc ni negre. Hi ha una part de responsabilitat enorme per allò que s’ha fet bé i per al que no s’ha fet tan bé per part dels nostres responsables institucionals. I en estos moments el que ens trobem és que se descarrega tota la responsabilitat en altres àmbits.

Nosaltres, com a força política valenciana, volem ser responsables del que afecta la nostra terra. I per això entenem que cal analitzar, decidir, posar en comú sinergies per a buscar un gran acord estratègic de competitivitat. Buscar quin model econòmic en este món globalitzat és el que anem a impulsar més enllà de les accions urgents i significatives com les que diàriament se fan des de les administracions públiques.

Creiem que és necessari implicar la universitat en eixe gran esforç de reflexió per analitzar quines són les nostres fortaleses, quines són les nostres debilitats i quines són les mesures que s’han de dur endavant per a millorar l’eficàcia de la nostra economia i de la nostra societat.

Eixe gran acord estratègic és una denominació ampla, i no per això no menys important, perquè entenem que caldrà un gran esforç de reflexió per a indicar el camí d’eixida de la crisi.

Les accions puntuals de solució, de pedaç, d’iniciativa, estan bé, sempre que se feren. I estaríem encara millor si es fera en una coresponsabilitat, una cooperació entre les administracions, l’administració valenciana, l’administració central, govern central i govern autonòmic. Si es cooperara.

Però, més enllà d’això, el que és urgent, no ens hauria de fer oblidar el que és important, allò que és important, i allò important és saber quin és el model productiu que volem per a la nostra terra. I això és el que en estos moments no sabem.

Venim d’una societat, venim d’un model econòmic després de la. , equilibrat, equilibrat en els sectors productius, des de l’agricultura, la indústria, serveis, i que ens últims anys hem vist com s’ha primat un únic sector econòmic, com ha sigut el de la immobiliària i la reclassificació massiva de terres. S’ha confós construcció i turisme. El nostre sector turístic, com va reconéixer l’altre dia la consellera, ha perdut posicions. Ha perdut posicions la nostra agricultura. Els sectors tradicionals, industrials, estan en un greu declivi i no veiem resposta. S’ha enfonsat un model que, com a exemple era

, i hem vist el que ha passat en Balears, hem vist el que ha passat a Madrid i estem veient el que està passant a la nostra terra. En xifres de desocupació molt per damunt d’altres comunitats autònomes. Això és un fet, per desgràcia, innegable. Perquè s’ha abocat només per un model basat en la mà d’obra extensiva, poc qualificada i de construcció desordenada en el territori. Tot això està en crisi i la nostra crisi ara és gravíssima.

Tot això encara afermat per una manca de finançament autonòmic important, amb un model que encara no sabem per on anirà, però tampoc veiem una postura valenciana per a reclamar una millora del nostre finançament, i en unes economies, en unes infraestructures que no acaben de desenvolupar-se de forma intensa al nostre territori.

Tot això ens crea un panorama realment difícil, i seria bo que dedicàrem o que organitzàrem un gran acord estratègic de reflexió per abordar quin és el model productiu que volem per a la nostra terra, amb companyia dels agents econòmics i socials, de les forces parlamentàries i sobretot de la universitat valenciana.

Eixe és el sentit de la proposta. És una proposta que no mira allò que és urgent, com l’anterior proposta, que per desgràcia no s’ha volgut votar favorablement, i ens sorprén que se diguera que no hi havia. , que tots els proveïdors cobren a temps, quan fa un mes una sentència del Tribunal Superior de Justícia condemna la Generalitat valenciana a pagar 26 milions d’interessos de demora. 26 milions d’interessos de demora. Això és una barbaritat. Però bé, si no és vol vore la realitat, és el que tenim. I la realitat és la que és, no la que voldríem que fóra.

Per tant, hi ha qüestions urgents que s’haurien de fer i no se faran, perquè no se té en compte les aportacions que estem fent des de l’oposició. I hi ha altres coses importants, molt importants, que no miren el

, no miren la situació dramàtica que tenim en estos moments, sinó que van més enllà, van més enllà, a mirar allò que és important i posar en comú quin és el model productiu, el model social, el model d’infraestructures que caldrien per a la nostra terra, amb combinació del que nosaltres entenem que és la màxima intel·ligència o un element d’intel·ligència important a tindre en compte, i és posar en valor els recursos que tenim. I els recursos que tenim intel·lectuals, de formació, d’R+D estan en gran mesura en la universitat. No menyspreen la universitat, sinó fem-la partícip del que hauria de ser esta important reflexió, que hauria d’implicar la societat civil. Per això situem els agents econòmics i socials.

És una proposta, vostés em diran vaga, d’acord; imprecisa, d’acord. Però és una proposta que mira eixa idea, eixa idea general, eixa idea de reunir la nostra intel·ligència, els sectors, els grups parlamentaris i entre tots que poguérem elaborar una visió de conjunt que ens situe el nostre país, la nostra comunitat, en una perspectiva d’anys per davant.

Perquè ara el que hi ha també un gran element que crea desconfiança és que la gent no sap cap on tirar, no saben cap on tirar i no saben què els depara el futur. Som la primera generació de valencians i valencianes que tenen més por al futur que hem tingut mai les nostres generacions, que hi ha un dubte raonable sobre el que ens espera, per moltes circumstàncies, perquè hi ha unes incerteses globals i, davant eixes incerteses, ens pertoca a estes Corts Valencianes, articular algun nivell de certesa, de reflexió, que situe la nostra autonomia en un camí de reflexió compartida.

I eixe és el sentit de la proposta i eixa és la proposta que des del Bloc, des d’Iniciativa, des del Grup Compromís fem a estes Corts perquè siga tinguda en compte.

Moltes gràcies.

El senyor president:

Moltes gràcies, senyor Morera.

Té la paraula la senyora Roca.

La senyora Roca Castelló:

Gràcies, senyor president.

Anem a vore, senyor Morera, en relació a esta proposició no de llei que vosté porta avui a la comissió, hi ha algunes consideracions a fer. Lògicament La Generalitat en línies generals està d’acord. Clar que s’han de buscar solucions en economia. Però és que açò està en marxa ja. Per això ja li anuncie que no anem a recolzar-la.

Como consecuencia de ello, y de su privilegiada localización geográfica. Les recuerdo a ustedes. , ahora me viene a la memoria la situación justo en medio del arco mediterráneo, y luego, si viene a colación, comentaremos algo más de esta posición privilegiada de la Comunidad Valenciana y de Valencia, en concreto.

El senyor president:

Moltes gràcies, senyora Roca.

Té la paraula el senyor Morera.

El senyor Morera Català:

Moltes gràcies, senyor president.

Jo lamente la posició del Grup Popular perquè no ha entés el sentit de la nostra proposta. La nostra proposta té com a voluntat crear un gran acord estratègic sobre el model de la competitivitat de la nostra economia. No estem ací valorant en esta proposició no de llei les accions del govern valencià des de la passada setmana o des de l’any 1995 en què vostés van governar legítimament la nostra comunitat. No és eixe l’objectiu d’esta roda de premsa.

El que passa és que nosaltres hem vist que vostés un model compensat entre els diferents sectors productius que hi havia als anys noranta, l’han descompensat claríssimament amb el que vostés van dir «eje de la prosperidad». I ho van fiar tot a un model basat en la construcció desordenada en el territori i en l’especulació de grans quantitats de terra, fins al punt que hi han pendents de tramitació 195 milions de metres de quadrats. Això és un model insostenible, però insostenible també per a la nostra economia.

, ¿mos pot explicar per què els valencians hem perdut renda en el conjunt d’Espanya des que governen vostés?

Ha dit una cosa que no és correcta, i és dir que «tenim una renda superior a qualsevol moment de la nostra història». Però en comparació amb altres comunitats autònomes espanyoles, hem perdut posicions. Si tenim una mitjana més alta que la mitjana espanyola, i ara estem en un 91% de renda respecte a les altres comunitats autònomes,

des d’este any, hem perdut posicions, i és que els números estan ahí.

És a dir, el model econòmic que vostés han implantat, evidenciat en aquell model del

, ha sigut un model de pèrdua de posicions del poble valencià respecte a la mitjana espanyola. I podríem parlar de molts paràmetres, des de llits per habitant, que som la cua d’Espanya; nivell de desocupació, que som líders en Espanya; infraestructures penoses, males i de peatge, falta de presència de l’AVE ací. I vostés, escolte, els recorde que van governar durant huit anys al govern central, allà i ací. ¿Què van fer en eixos moments?

És a dir, entre anar funcionant

, com estan funcionant vostés, que té uns costos evidents, objectius per a la nostra economia, per a la nostra societat, el que li estem plantejant ací és que, escolte, ¿podem compartir una reflexió estratègica introduint també a la universitat sobre el model que volem construir de cara al futur? És simplement això.

¿Que hem aprovat un decret llei la setmana passada? Sí. També li puc dir que eixe decret llei de mesures i tal, els nostres alcaldes han fet alguna gestió per vore com se pot tramitar i és impossible, perquè no hi ha articulat

per a poder aconseguir el finançament del que es planteja ahí.

¿És una decisió de govern legítima que vostés han avalat? Endavant. Però li estic dient que el seu model és un model de fracàs i caldria buscar un model d’èxit. O, com a mínim, és un model que podem millorar, podem millorar. I el que li estem dient és que volem participar en eixa definició d’eixe nou model estratègic.

Vosté ha vingut a dir-me ací el que en qualsevol pàgina web de la Conselleria d’Economia pots llegir. Si és que

(inintel·ligible)

. estan en les pàgines web de les conselleries, que, amb tot el respecte, és un poquet d’autobombo. Bé, jo ja entenc que això s’ha de fer per part de la conselleria, però la realitat no és eixa.

La realitat és que quan vostés van agarrar el govern de La Generalitat, nosaltres estàvem equilibrats amb la mitjana espanyola i ara hem perdut posicions. Estem al 91% de la renda per càpita espanyola. I ¿això a què és degut? ¿Al govern central? Segurament, perquè la inversió dels governs centrals. la inversió territorialitzada ha sigut sempre inferior a la nostra població. Això és cert. Era més greu quan manava Aznar que ara. Ara continua sent greu, però això és la realitat que tenim.

I davant els cinc milions de valencians i valencianes, això és cert, ¿què han fet? ¿Han buscat un acord i un consens per a reclamar un sistema de finançament que ens penalitze o estan esperant al que diga el govern central? No han fet res. És que no han fet res. Estan esperant. Però, ¿sap per què? Perquè vostés estan esperant el que diga el seu partit de Madrid, que no buscar una política en clau valenciana que defense els interessos valencians. I quan el nostre grup i el nostre partit els diu: pensem i reflexionem sobre un model estratègic, vostés ens diuen que no. Ho lamentem, perquè això genera desconfiança respecte a cap on volem anar.

Perquè el que està clar és que amb les seus mans hem anat a pitjor,

amb números objectius, hem anat a pitjor. I és lamentable que les propostes de millora per a buscar solucions no siguen no siguen tingudes en compte pel seu grup parlamentari. Ho lamentem.

El senyor president:

Moltes gràcies, senyora Morera.

Té la paraula la senyora Roca.

La senyora Roca Castelló:

Moltes gràcies, senyor president.

La senyora Moreno Fernández:

Gràcies, senyor president.

El senyor president:

Moltes gràcies, senyora Moreno.

Anem a passar a votar esta proposició no de llei. ¿Vots a favor? 7. ¿En contra? 8.

Proposició no de llei sobre el finançament de les corporacions locals, presentada pel Grup Parlamentari Popular (RE número 29. 616, BOC número 128)

El senyor president:

Passem al següent punt de l’ordre del dia, punt 4: presa en consideració de la Proposició no de llei sobre el finançament de les corporacions locals, presentada pel Grup Parlamentari Popular.

Té la paraula el senyor Sánchez.

El senyor Sánchez Pérez:

Durante el proceso de descentralización, a lo largo de los últimos años en democracia, en España se ha producido un hecho, y es que los ayuntamientos, poco a poco, provocado por la falta de financiación –en estos últimos años se ha acrecentado esa falta de financiación del estado a los ayuntamientos–, han asumido, como decía, muchísimas competencias que no son suyas. Importantes competencias como son la dependencia de las personas que están en una situación de discapacidad, las viviendas de VPO, las ayudas de carácter social, también ayudas en el sector educativo y también en la sanidad, importantes competencias que no les son atribuidas directamente a las corporaciones locales y que, sin embargo, por ser la administración más cercana a los ciudadanos, han tenido que poner en marcha mecanismos para estar cerca de los problemas que tienen los ciudadanos en estos temas.

Por tanto, los ayuntamientos han venido asumiendo durante estos últimos años todas esas competencias que, en principio, no les son asignadas. Y todo ello, como he dicho, por falta de financiación. En el caso de la Comunidad Valenciana, durante los últimos años, durante los últimos años de gobierno socialista en España, se ha visto incrementada la falta de financiación a los ayuntamientos de nuestra comunidad. Además, la financiación que ha venido por parte del estado ha sido claramente partidista.

El punto 3 de la proposición no de ley que planteamos es «Les Corts abonan la enmienda del Grupo Parlamentario Popular en el Senado respecto al presupuesto 2009 y que se asigne la cantidad de 137 millones de euros para la creación de nuevos equipamientos sociales para los ayuntamientos de la Comunidad Valenciana, además de otras infraestructuras que son necesarias y que necesitan los ayuntamientos de nuestra comunidad».

El senyor president:

Té la paraula el senyor Eduardo Vicente.

El senyor Vicente Navarro:

El senyor president:

Moltes gràcies, senyor Vicente.

Senyor Sánchez.

El senyor Sánchez Pérez:

(so per interferència d’un mòbil)

El senyor president:

Senyories, per favor.

El senyor Sánchez Pérez:

El senyor president:

Senyor Sánchez.

El senyor Sánchez Pérez:

El senyor president:

Gràcies, senyor Sánchez.

Té la paraula el senyor Vicente.

(So per interferència d’un mòbil)

El senyor Vicente Navarro:

El senyor president:

Gràcies, senyor Vicente.

Per a fixar la posició, senyor Morera.

El senyor Morera Català:

Moltes gràcies, senyor president.

A mi m’ha alegrat quan el senyor César García ha plantejat que tenim una situació econòmica de crisi absoluta i que açò era la solució per al finançament municipal. Jo m’he alegrat d’escoltar estes paraules. Però, després, quan he mirat amb detall i he tornat a rellegir, per si se m’havia passat alguna cosa, la proposició no de llei, doncs, la veritat és que tinc els meus dubtes.

En primer lloc, jo crec que el Grup Popular el que ha de fer és superar l’autobombo, perquè l’autobombo no ens deixa vore la realitat amb claredat. Tot i que no anem a votar, però en l’exposició de motius. , jo crec que per als jocs florals, ara que anem a

(inintel·ligible)

. fallera i les exaltacions de les regines del foc, doncs, està molt bé, però per a una proposició no de llei…

«La Comunitat Valenciana és un magnífic exemple de col·laboració interadministrativa entre La Generalitat, les diputacions provincials i els ajuntaments». Home! Magnífic, magnífic, no ho sé. Hauríem de preguntar al president de la diputació d’Alacant, tot i que són del mateix partit, si és un magnífic exemple. O que «la Generalitat valenciana és la que està duent a terme la major part de les inversions en els municipis valencians». Jo què sé! Tot açò trobe que sobra.

Però, entrant a la proposta en concret. Mire, n’hi ha algunes coses que estan ben intencionades, però n’hi altres, moltes, que cauen pel seu propi pes.

No deixa de ser una barreja de moltes coses que, per desgràcia, nosaltres no podrem votar a favor perquè n’hi ha algunes coses que poden estar bé, però n’hi ha altres que són absolutament contradictòries.

Començaré pel final. I és que ahí n’hi ha un punt que, o rectifiquen, o, encara que s’aprove esta proposició no de llei, estes Cortes van a quedar molt tocades econòmicament, perquè diu taxativament així el punt 3: «Les Corts abonen l’esmena presentada pel Grup Parlamentari Popular».

vol dir «avalen» o «donen suport», però

me dóna la impressió que és més «pagar», no? Aleshores, açò què vol? Que hem de pagar? Supose que serà un defecte de redacció.

Si les Corts Valencianes han de pagar una esmena del Senat de 137 milions d’euros, no crec que puguem acabar amb les instal·lacions que s’estan construint, senyor Costa…

El senyor president:

Senyories.

Continue, senyor Morera.

El senyor Morera Català:

No sé si serà un defecte de redacció.

Després, n’hi ha altres coses que bé, doncs, què vol que li diga. En el punt 1, hi ha un apartat ací que diu: «S’insta el govern central que repartisca amb equitat els fons del Pla de desenvolupament local. » Si això ha de vore, per exemple, en el pla últim, de crisi, de 137 euros per ajuntaments, doncs, ahí n’hi ha un criteri objectiu de distribució.

Hi ha alguna cosa que sí que trobe que és correcta, però dins del context està un poc mal situada. I és que «el govern central subministre liquiditat als ajuntaments a través de la creació d’una línia ICO». És una proposta interessant, perquè sí que és cert que les entitats locals no poden avalar i acumulen un deute enorme, tots han acabat amb un deute enorme, i, pot ser una línia ICO per als ajuntaments per a finançar el retard de

(inintel·ligible)

. , podria ser interessant.

Després, el que sorprén de la proposta és que només demana proposta al govern central. La mateixa equitat que vostés demanen per a la distribució dels fons i les partides pressupostàries, doncs, no era equitat en allò que demana al govern valencià.

I l’única cosa que es demana en esta proposició no de llei és que «Les Corts insten el Consell de La Generalitat a mantenir la col·laboració amb els ajuntaments i continuar impulsant el municipalisme com a fórmula eficaç de desenvolupament econòmic dels municipis de la Comunitat Valenciana».

Home! ¡Si l’haguera instat que posara en marxa el fons de cooperació municipal, que és una de les promeses que no s’ha concretat encara en estos moments, doncs, no haguera estat malament, no haguera sobrat, perquè portem un retard enorme! I l’existència d’una falta de definició sobre el que són competències municipals i autonòmiques fa que, en molts casos, siguen els ajuntaments els que han d’assumir el cost i el desenvolupament d’aquelles partides que li pertocarien al govern de La Generalitat.

Aleshores, ahí, tot i que vosté reclama equitat a l’hora de transferir o de decidir sobre les partides pressupostàries, esta proposta no té l’equitat que requeriria.

En eixe sentit, com creiem que és una barreja de moltes coses, una barreja que és contradictòria, i que només demana al govern central una sèrie d’actuacions quan la mateixa Generalitat valenciana no està complit amb allò que té acordat, nosaltres no votarem a favor.

El senyor president:

Moltes gràcies, senyories.

Anem a passar a votar. Vots a favor? 8. En contra? 6. Abstenció? 1.

(S’alça la reunió a les 12 hores i 21 minuts)

