Comissió de Política Social i Ocupació realitzada el dia 13 de juny de 2006. Comença la reunió a les 10 hores. Presidix la il·lustre diputada senyora Josefa Frau Ribes. Reunió número 10/i III.

La senyora presidenta:

Bon dia. Anem a començar la comissió.

Senyora secretària. a vore si hi ha suficient quòrum.

(La senyora secretària passa llista per tal de comprovar l'existència de quòrum)

La senyora García Herreros:

La senyora presidenta:

Bé, és el quòrum suficient. Anem a passar al primer punt de l'ordre del dia.

Sí, sí que. és que sí que pareix que s'ha presentat però arribarà un poc tard. Per tant, s'ajorna el primer punt de l'ordre del dia, que era la Proposició no de llei sobre la incorporació en la legislació laboral d'ampliació de la baixa per maternitat, presentada pel Grup Parlamentari Esquerra Unida-Els Verds. Supose que al llarg del matí mos arribarà.

El senyor Cardona i Pla:

Sí, sí. Jo tenia consciència que s'havia presentat ahir l'ajornament. Però en cas que no estiga el paper, demane. sol·licite l'ajornament també en este moment.

Proposició no de llei sobre l'ampliació a totes les persones amb discapacitat del dret a l'assistència odontològica gratuïta i al servei d'anestèsia general en les mateixes condicions i amb requisits semblants que presta l'Ivadis, presentada pel Grup Parlamentari Socialista (RE número 35. 140, BOCV número 141)

La senyora presidenta:

Anem a passar doncs al segon punt de l'ordre del dia, que és la presa en consideració de la Proposició no de llei sobre l'ampliació a totes les persones amb discapacitat, del dret a l'assistència odontològica gratuïta i al servei d'anestèsia general en les mateixes condicions i amb requisits semblants que presta l'Ivadis, presentada pel Grup Parlamentari Socialista.

Té la paraula.

el senyor González? Sí. Té vosté la paraula.

El senyor González Sospedra:

La senyora presidenta:

Sí. Gràcies.

El senyor González Sospedra:

La senyora presidenta:

Gràcies, senyor González.

Té la paraula, senyor Cardona.

El senyor Cardona i Pla:

Des del Grup Parlamentari d'Esquerra Unida-Els Verds: Entesa, anem a donar suport a esta proposta de resolució, que ens pareix oportuna i ens pareix que toca un aspecte important a l'hora de parlar de la igualtat.

Nosaltres sabem que hui en dia la igualtat no significa que tot el món ha de tindre el mateix tipus de recursos, o ha de poder acudir al mateix tipus de serveis, sinó que s'ha de disposar recursos i serveis complementaris per atenció a aquelles persones que ho necessiten. És l'única manera de garantir realment la igualtat. Aquelles persones que necessiten serveis diferents, que necessiten recursos diferents, han de poder tindre accés a ells per a realment poder exercir tots els seus drets.

Nosaltres considerem que les persones que tenen discapacitat. se parla moltes vegades des de la Lismi, dels principis de normalització, dels principis d'integració. Però això no és possible si no se preveuen mesures d'accés extraordinàries. És a dir, una persona no pot utilitzar els mateixos serveis que una altra, si resulta que esta persona en discapacitat necessita un altre tipus de recursos que no estan previstos.

Per això nosaltres considerem que el principi d'igualtat és el que exigix que per a les persones amb discapacitat se disposen serveis complementaris. En este cas el tema de l'odontologia, i el tema de l'odontologia amb serveis diferents, per exemple el tema de l'anestèsia general, és bàsic i fonamental. El no tindre accés a l'anestèsia general fa que algunes persones amb discapacitat no tinguen accés a este servei.

Moltes voltes s'atén la necessitat per un favor, perquè alguns metges dels serveis públics estan suficientment conscienciats. A vegades s'acudix a la medicina privada, cosa que suposa una despesa extraordinària per a estes persones. Per tant, el que nosaltres veem que demana esta proposta ho considerem totalment raonable, que totes les persones amb discapacitat tinguen accés als serveis odontològics en tots els serveis que hui en dia s'oferixen i a més amb anestèsia general.

N'hi ha una qüestió que em sembla fonamental també en açò de la igualtat, que també l'ha destacada el diputat Joaquín González que m'ha antecedit en la paraula. El tema de la igualtat exigix que totes les persones que tinguen una situació de discapacitat, que objectivament faça necessari este recurs, tinguen accés a ell; diferenciant-lo perquè estiguen en un moment determinat usant els serveis de l'Ivadis o no estiguen usant el servei de l'Ivadis, és una diferenciació que posa a unes persones en una situació de doble discriminació. No tenen accés ni a un servei de l'Ivadis ni tenen accés al servei d'odontologia especialitzat, i concretament que puga atendre les seues necessitats. Per tant, el text de la resolució que diu que totes les persones amb discapacitat tinguen dret a l'assistència gratuïta i al servei d'anestèsia general, ens pareix bàsic.

Ací, al parlar de totes les persones amb discapacitat ja no només són persones amb discapacitat psíquica, que solen ser els usuaris de l'Ivadis, sinó totes les persones amb qualsevol tipus de discapacitat que puguen necessitar-ho. I a més, s'estendria també a tots els territoris del País Valencià, no només als que puguen tindre accés a l'Hospital General Universitari.

Per això considerem important i molt adient esta proposta de resolució que votarem a favor en la. per això, perquè s'estenga a totes les persones com si fóra realment un dret, el que ha de ser, un dret subjectiu, un dret al que totes les persones tenen accés, simplement pel fet de tindre eixa necessitat, i pel fet de tindre una discapacitat que justifique la prestació del servei.

Gràcies.

La senyora presidenta:

Moltes gràcies, senyor Cardona.

Té la paraula la senyora Climent.

La senyora Climent Jordá:

La senyora presidenta:

Gràcies, senyora Climent.

Sí, senyor González, té vosté la paraula.

El senyor González Sospedra:

El País

, medios de Internet: el requisito será que sean usuarios de los centros del Ivadis y que tienen que pasar por el Ivadis. Si yo ya lo sé, y además es de alabar, y es. , bueno, alabar o de reconocer, por lo menos, como obligación cumplida, que el Ivadis se preocupe de la salud de sus usuarios, y me consta que es así, a ellos gracias, faltaría más, que hay revisión médica y que hay esa atención, pero también me consta, y lo puedo decir, porque me consta personalmente, que hay muchos padres que van al Ivadis y se les dice «esto no nos corresponde a nosotros». O sea que, eso lo sé personalmente, por una persona que está ejerciendo su labor de gestión en Ivadis, y me consta personalmente.

La senyora presidenta:

Senyor González, vaja acabant.

El senyor González Sospedra:

La senyora presidenta:

Gràcies, senyor González.

Senyora Climent.

La senyora Climent Jordá:

Y le vuelvo a reiterar que ojalá pudiera ser totalmente gratuita la salud bucodental para todos los discapacitados. En ello estamos, pero ustedes también podrían echarnos una mano y hablar con sus compañeros e insistirles que hagan a esta comunidad un poquito de caso, que les escuchen y que atiendan también a los ciudadanos de esta comunidad.

La senyora presidenta:

Gràcies, senyora Climent.

Anem a passar a votació. Vots a favor? En contra? 7 vots a favor i 9 en contra. Es desestima.

Proposició no de llei sobre l'establiment d'indemnitzacions econòmiques per a totes aquelles persones homosexuals que van patir presó per la seua orientació sexual com a conseqüència de l'aplicació de la Llei 16/1970, de 4 d'agost, de perillositat i rehabilitació social, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 35. 146, BOCV número 141)

La senyora presidenta:

Anem a passar al segon punt de l'ordre del dia, que és la presa en consideració de la Proposició no de llei sobre l'establiment d'indemnitzacions econòmiques per a totes aquelles persones homosexuals que van patir presó per la seua orientació sexual com a conseqüència de l'aplicació de la Llei del 4 d'agost de 1970 de perillositat i rehabilitació social. Esta proposició no de llei està presentada pel Grup Parlamentari Esquerra Unida-Els Verds.

Senyor Cardona, té vosté la paraula.

El senyor Cardona i Pla:

Gràcies, senyora presidenta.

Bé, l'objecte d'esta proposta de resolució és donar algun tipus de compensació a persones que van estar en presó de manera injusta, hui consideraríem quasi escandalosa, i, a més, donar a conéixer o, almenys, no oblidar alguns episodis del passat que pensem que el seu coneixement és útil, és interessant, no tant per a no repetir el que ja ha passat, sinó per a saber que n'hi ha hagut persones que durant temps han tengut sobre elles unes mesures, unes penes, unes sancions administratives totalment injustes i incorrectes.

En la Llei de perillositat i rehabilitació social es determinava que les persones homosexuals eren subjectes d'eixes mesures repressores no perquè hagueren fet cap tipus de delictes, sinó perquè se considerava que eren propenses a cometre els delictes, perquè eren persones que anaven contra els usos morals que en eixe moment social eren els reconeguts, els majoritaris, els únics acceptats.

La diferència respecte als presos polítics és que els presos polítics tenien un judici, mal que bé algunes vegades molt incorrecte, algunes vegades amb unes defenses totalment manipulades, però en esta qüestió, en la qüestió de la perillositat i rehabilitació social de les persones homosexuals, eren penes de tipus administratiu. Per tant, no es donava un judici com a tal, amb totes les seues garanties. Estes persones, podem dir-ne presos socials, no van ser beneficiades de l'indult de novembre del 1975 ni tampoc se van beneficiar de l'amnistia de 31 de juliol del 1976. De fet, podem dir que inclús en el moment en què s'estava promulgant la llei d'amnistia hi havia persones homosexuals en presó per aplicació de la Llei de perillositat i rehabilitació social. Per tant, era una qüestió que semblava poc important. No van entrar, no es consideraren ni objecte d'amnistia, quan realment eren objecte d'una repressió deguda a unes concepcions absolutament equivocades sobre el que són les persones i els seus drets.

Per una altra banda, nosaltres considerem que el que va succeir amb les persones homosexuals, precisament per eixa ocultació o inclús per eixa consideració com a poc rellevants, és un tema molt, molt desconegut. Nosaltres considerem que l'estudi de les conseqüències de la legislació repressiva i inhumana poden ser la millor forma de prevenció social. Per això demanem concretament tres coses. Una, que el Consell de la Generalitat inste el Govern de l'Estat a establir les corresponents indemnitzacions econòmiques per a les persones que van patir presó per la seua orientació sexual.

El tema de les indemnitzacions econòmiques nosaltres considerem que hauria de ser una qüestió estatal, hauria de definir-se a nivell de tot l'Estat, no a nivell de cada una de les comunitats autònomes, i també sabem que s'està avançant en eixe aspecte. Hi ha diverses resolucions de les Corts Espanyoles, però també hi ha avanços de l'executiu en el sentit que van a rebre una indemnització les persones que van patir presó. En realitat ahí hi hauria milers de persones afectades, però la realitat és que al final només seran uns centenars les persones que estaran en disposició de rebre les indemnitzacions, bé perquè algunes ja estan mortes, bé perquè en alguns casos serà difícil detectar quines són les persones que poden ser beneficiades per esta llei.

Nosaltres considerem que s'està avançant per part del Govern de l'Estat en este sentit, però considerem que no està de més el que les Corts Valencianes mostren la seua voluntat perquè esta indemnització econòmica es produïsca. És igual com quan de vegades diuen que no val la pena instar el Consell perquè ja ho està començant a fer. Nosaltres considerem que encara que el Govern de l'Estat estiga avançant en esta indemnització, no està de més demanar-li-ho i expressar la voluntat de les Corts per tal que eixa indemnització es faça com una manera de demostrar voluntat d'instàncies; som representants dels ciutadans i està bé que expressem la nostra opinió sobre el tema.

Sobre el tema dels estudis. Nosaltres volem una partida pressupostària per a promoure els estudis històrics, socials, culturals i legals sobre la repressió a les persones per la seua orientació sexual. I destinar una partida pressupostària també per a la publicació dels esmentats estudis. Nosaltres considerem que això és una competència plenament de l'autonomia i plenament del Consell de la Generalitat, i ens agradaria que figurara el compromís econòmic en eixe sentit.

Nosaltres considerem que durant els darrers anys s'ha mostrat interés per la repressió franquista, ha augmentat l'interés dels historiadors i de la societat en general. Nosaltres observem que en el món acadèmic van sorgint noves fonts i línies d'investigació. D'això nosaltres ens alegrem, però encara aixina els estudis sobre les característiques de la repressió dels homosexuals durant el poder del general Franco van ser, han sigut escassos.

Nosaltres tenim coneixement del llibre

, de Juan Vicente Aliaga, de 1997; un estudi exhaustiu,

, de Juan Herrero Brasas, de 2001; tenim un estudi que també fa referència a la repressió franquista dels homosexuals, com va ser

El moviment gai a la clandestinitat del franquisme

, d'Armand de Fluvià, que va ser en el 2003. Però estudis dedicats íntegrament a la repressió dels homosexuals durant el Franquisme poquets. Nosaltres coneixemen el de «Franquisme i homosexualitat», que és un article de Pablo Fuentes, publicat en la revista

, de l'any 2001; i un llibre

, realitzat per Arturo Arnalte, un historiador, que va ser de 2003, i està basant sobretot en entrevistes realitzades a persones que van patir eixa repressió.

El que falta són estudis basats en documents policials i jurídics, estudis dedicats als mecanismes de la repressió i estudis que intenten traure dades objectives. Nosaltres coneixem també una tesi doctoral feta concretament a València, sobre el conjunt de la Llei de perillositat i rehabilitació social, que és important, encara no se centra simplement en les persones homosexuals, sinó en tot el ventall de persones que incloïa esta llei.

El que considerem és que és important traure les dades de a qui va afectar la Llei de perillositat i rehabilitació social i la seua antecedent, la Llei de v

, que va ser la primera que va introduir en la reforma de 1954 les persones homosexuals com a persones objecte de persecució o de repressió policial.

El que es pretén extraure d'aquestos informes són: les estadístiques per anys del nombre de sentències que fan referència a l'homosexualitat; les estadístiques d'edat i llocs d'origen dels condemnats; les estadístiques de les professions dels condemnats; les estadístiques dels delictes dels quals s'acusa els homosexuals; una comparació entre diferents casos amb l'objectiu de poder observar possibles contradiccions legals, tractes de favor segons la solvència econòmica i la classe de què provenien les persones inculpades. És molt curiós observar com les classes baixes eren molt més perseguides que les classes altes; i com les classes altes se lliuraven amb molta facilitat. Una relació dels llocs on eren detinguts els homosexuals, per valorar també l'ocultació. a la qual estaven destinats, i no totes les persones que tenien l'orientació sexual, la de ser homosexuals.

Bé, també caldria un estudi dels expedients dels antics Jutjats de v

. I estos estudis, per exemple, hui en dia no són tots accessibles perquè la llei indica que hi ha alguns que només podran ser consultats quan passen 50 anys. Nosaltres, de totes formes, considerem que el que cal aquí és que intervinguen historiadors, persones especialitzades, que intervinguen les persones que poden fer els estudis realment que siguen experts en investigació en estos aspectes. I considerem per això també que les universitats valencianes han de tindre un paper en esta investigació.

Bé, esta llei, esta Llei de perillositat i rehabilitació social va ser totalment derogada en dates tan recents com el 1995; l'entrada en vigor del Codi Penal de 1995 va ser la que va derogar realment tota la llei, encara que realment ja estava en desús i no s'aplicava.

Tanmateix es coneix que encara alguns aspectes en 1979 encara estaven en vigor i encara eren d'aplicació. I per això considerem que esta realitat oculta, que no es coneix suficientment, és important traure-la a la llum pel que puga significar de reconeixement, de saber realment què va passar en els últims anys del franquisme i en els primers anys del postfranquisme, no podríem dir anys democràtics perquè la Constitució es va promulgar el 1978. I a partir d'ahí va ser quan realment alguns valors i alguns principis democràtics van entrar realment en vigor. Però considerem que és important conéixer la realitat que es va patir en els últims anys del franquisme i els primers, després dels postfranquisme. I per això considerem que el que demanem en la nostra proposta de resolució pot donar una resposta adequada a estes persones, a les persones homosexuals, la realitat de les quals va ser realment oculta i que encara hui en dia no es coneix de manera suficient.

Esperem, per tant, el suport dels demés grups a esta proposta de resolució per donar algun tipus de compensació a aquestes persones.

Gràcies.

La senyora presidenta:

Gràcies, senyor Cardona.

Senyora Espí, té vosté la paraula.

La senyora Espí de Navas:

En cualquier caso, nos parece que sería bueno que la Comunidad Valenciana, al igual que en otras, tuviéramos un repaso a nuestra propia historia y, por justicia, un elemento de trabajo por la reconciliación no solo de esas personas, que ese derecho se les va a reconocer a nivel central, recuperar esa dignidad. Yo creo que incluso el propio trascender legislativo nos está diciendo que corregimos esa deuda que teníamos, el hecho de que hoy en día el matrimonio entre personas homosexuales sea una realidad, el hecho de que hayan eliminadas cláusulas tan horrorosas como que no puedan ejercer la educación y otros elementos que eran profundamente disgregadores.

Pero, en cualquier caso, yo creo que lo de la reconciliación con la memoria no solo de esas personas sino de todas aquellas que lo han sufrido en primer grado es pasar de esconderse el miedo y la vergüenza a la dignidad y a sentir que la sociedad tiene con ellos una deuda, porque tuvieron que vivir situaciones de confrontación cuando, en realidad, tenían en su vida y en su familia una situación de plena normalidad, cuando además eran catalogados en un primer momento como vagos y maleantes y, posteriormente, personas de peligrosidad social.

La senyora presidenta:

Moltes gràcies, senyora Espí.

Senyor Del Baño, té vosté la paraula.

El senyor del Baño Fernández:

No quisiera empezar mi intervención sin antes. , recordaba las palabras del señor Cardona, no quisiera empezar sin antes condenar los más de 70 países o alrededor de 70 países donde todavía hoy a personas que son como yo se les condena a la falta de libertad, a prisión o incluso, en muchos países, a condena de muerte, lapidados o de formas atroces. Vaya mi condena, que se une a las condenas que se hacen en múltiples parlamentos, en múltiples asociaciones, pero que quedan ahí, como condenas. Y que creo que como parlamentos y como políticos nos deberíamos de tomar a veces más en serio estos temas.

Ello te lleva a pensar que la Declaración Universal de Derechos Humanos, a veces puede ser una paradoja o incluso es una paradoja. En la actualidad vivimos de plena actualidad el tráfico de personas, la esclavitud es un tema de actualidad, la falta de alimentos para millones de personas en esta tierra, la explotación laboral y sexual y, como les decía antes a sus señorías, la condena a personas normales y corrientes, como yo, simplemente por el hecho de ser homosexuales. Lo cual lleva a que piense que la Declaración Universal de Derechos Humanos es una declaración, pero que podría ser más práctica quizá.

La senyora presidenta:

(Se suspén la sessió a les 11 hores i 35 minuts)

(Es reprén la sessió a les 12 hores i 10 minuts)

La senyora secretària:

(Inoïble)

. transaccionada la proposició de llei presentada pel Grup Parlamentari Esquerra Unida-Els Verds-Esquerra Valenciana: Entesa.

Esmena transaccional: «Les Corts Valencianes insten el Consell de la Generalitat perquè: 1. Inste el Govern de l'Estat a establir les corresponents indemnitzacions econòmiques i compensacions morals per a totes aquelles persones homosexuals que van patir presó per la seua orientació sexual, com a conseqüència de l'aplicació de la Llei de

de 1954, de 15 de juliol, la Llei 16/1970, de 4 d'agost, de perillositat i rehabilitació social, dins dels treballs que està duent a terme la comissió interministerial corresponent.

2. Promoure estudis històrics, socials, culturals i legals sobre la repressió a les persones per la seua orientació sexual, arran de l'aplicació a la nostra terra de la Llei de

de 1954, de 15 de juliol, i la Llei 16/1970, de 4 d'agost, de perillosistat i rehabilitació social. Aquests estudis han de comptar amb la participació d'especialistes en història i altres experts investigadors de les universitats valencianes.

3. Promoure la publicació dels esmentats estudis, sempre respectant la confidencialitat de les dades personals i la legislació aplicable amb la finalitat de donar a conéixer la realitat històrica i social de la repressió que van patir algunes persones per causa de la seua orientació sexual.

Corts Valencianes. 13 de juny de 2006. Signat: Felipe del Baño, Nuria Espí i Ramon Cardona. »

La senyora presidenta:

Anem a passar a votació. Vots a favor? S'aprova per unanimitat.

Proposició no de llei sobre la destinació d'una partida pressupostària per al compliment del Pavace, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 35. 147, BOCV número 141)

La senyora presidenta:

El tercer punt de l'ordre del dia és la presa en consideració de la Proposició no de llei sobre la destinació d'una partida pressupostària per al compliment del Pavace, presentada pel Grup Parlamentari Esquerra Unida-Els Verds.

Senyor Botella, té vosté la paraula.

El senyor Botella i Vicent:

Gràcies, senyora presidenta.

Vaig a començar dient que, com totes les seues senyories han pogut observar, esta proposició no de llei està presentada el 19 de setembre de l'any passat, quan estava en eixos moments negociant-se el Pavace o renegociant-se el Pavace, més ben dit, i encara no s'havien aprovat els pressupostos de la Generalitat, ni tan sols s'havien presentat a les Corts.

Vull recordar també que el fet que en aquells moments estiguera renegociant-se el Pavace era una prova més de l'incompliment del Govern de la Generalitat dels acords d'eixe, precisament, gran acord per l'ocupació al País Valencià que s'havia signat per als anys des del 2002 a 2005. I que, precisament, perquè hi havia tota una sèrie de qüestions importants que quedaven fora del compliment, de nou es van seure les centrals sindicals, les organitzacions empresarials i també el Govern de la Generalitat per vore de reprendre el tema i finalment aplegar a algun tipus d'acord que donara satisfacció en este cas a la part social.

Cal dir que nosaltres en esta proposta el que tractaven era de fer, diríem, una mesura més de pressió, perquè en totes les meses de negociació es posaren les quantitats necessàries per a complir realment el que anava a signar-se i, sobretot, que tinguera un reflex respecte a l'incompliment que venia arrossegant-se.

Per tant, i malgrat que en estos moments cal dir que continuen incomplint-se els acords signats en aquests moments en la majoria de les qüestions i que pareix que per al Govern de la Generalitat tot queda en una fotografia en un moment determinat de dir que «bé hem quedat amb els sindicats i ara hem aplegat a un acord», al final passa el temps, les coses continuen estant igual. I l'any que ve, com hi ha eleccions, els sindicats ja diran el que hagen de dir i supose que després hauran de seure amb un altre govern distint i parlar d'altre tipus de mesures. Però, en fi, com pense que, en definitiva, l'objecte de la proposició va a tindre en aquells moments el resultat que va tindre, i en estos moments tal volta està desfasada, el grup parlamentari retira la proposta.

Moltes gràcies.

La senyora presidenta:

La retira, no, senyor Botella? Bé.

La senyora Linares Rodríguez:

La senyora presidenta:

Gràcies, senyora Linares.

Vosté l'ha retirada i la senyora Linares ha agarrat la paraula. En teoria li l'havia d'haver donada al Grup Socialista, que és el menor, però m'ha sabut mal interrompre-la. Així, si li pareix a vosté, que parle el Grup Socialista i després ja vosté replica.

El senyor Torres Salvador:

La senyora presidenta:

Gràcies.

Senyor Botella, té vosté la paraula.

El senyor Botella Vicent:

Gràcies, senyora presidenta.

Rèplica a la senyora diputada. Dir que vosté ha plantejat que s'alegra que finalment retirem aquesta proposta. Jo crec que no hauria d'alegrar-se. Perquè, mire vosté, jo m'alegraria si realment açò estiguera portant-se a efecte i hi haguera un compliment dels acords, seria per a alegrar-se.

Però vosté ha recordat, precisament, que en la Llei de pressupostos ja vam discutir d'aquest tema. Perquè nosaltres, tenint en compte que hi havia hagut un acord entre les centrals sindicals i organitzacions empresarials i el Govern i no hi havia, en principi, quantitats pressupostades de les diferents meses que tractaven els temes, enteníem que, mitjançant els pressupostos, hi havia d'haver les quantitats oportunes. I ahí vam presentar una sèrie d'esmenes que vostés van rebutjar, perquè dien que això ja ho tenien previst i tal. I ara diu que aleshores ja ho van discutir i que ara s'alegra que ho retirem. Ho vam discutir aleshores i vostés no ho van aprovar. I ara, com resulta que açò ja estem quasi en els pressupostos del 2007, pense que no té cap sentit i vosté s'alegra. I jo crec que no deuria d'alegrar-se.

Vosté hauria de reflexionar en principi quin és el funcionament d'aquests Corts, on vostés tenen majoria en la Mesa de les Corts, i trameten les coses de manera molt lenta. Que una cosa no és que jo presente el dia 20 de setembre, no, es publica el 19 de setembre; la qual cosa vol dir que ho he presentat bastants dies abans. Està publicat el 19 de setembre. Aleshores, jo crec que, en eixe aspecte, vosté això és una cosa que l'hauria de moure a la reflexió.

Però, en segon lloc, també vore que, en la mesura que no estan complint-se eixos acords, no vindre ací a donar-me a mi satisfaccions en eixe aspecte de que bé, les coses. No, no. Pressionar vosté el seu govern perquè finalment hi haja un compliment dels temes, perquè si no, al final no és un problema entre vosté i jo o el seu grup o el meu; és un problema que el que són les organitzacions socials apleguen a la conclusió que igual dóna firmar unes coses que altres amb vostés perquè el resultat al final és ningun.

Jo crec que això no és bo per al conjunt de la societat, perquè al final es transmet una idea que es va a eixe tipus de reunions a fer-se la foto i a donar la impressió que ací estan fent-se coses. És com l'acudit eixe que hi ha un atemptat en el tren i el responsable diu: «Cal agarrar les vies de darrere i posar-les davant perquè açò funcione». Però al segon atemptat que es produïx el que està ja, diríem, més còmode i més assentat, que és eixe altre responsable, diu: «Tanque vosté les finestres i faça la impressió que es meneja el tren i donarem la idea que açò funciona». I això és el que fan vostés. Jo crec que això no és bo. I, per tant, jo li demanaria que, a banda que vosté vulga alegrar-se d'altres coses, d'estes es continga i no s'alegre tant i després faça les gestions perquè finalment açò es complisca.

I res més. Jo vaig a continuar en la nostra posició que a estos pròxim pressupostos presentarem altra volta esmenes no per al Pavace, perquè no sé ja si firmaran res, si algún s'atrevirà a seure amb vostés, però sí perquè les mesures que es plantejaven en ell i que quedaran incomplides, almenys de nou hi haja un debat en aquestes Corts, que l'opinió pública s'entere i, sobretot, aquells afectats, que són els treballadors i treballadores que estan en l'atur, vegen en quina mesura els afecta i quina és la preocupació d'este Govern.

Res més i moltes gràcies.

La senyora presidenta:

Moltes gràcies.

Té vosté la paraula, senyora Linares.

La senyora Linares Rodríguez:

Lo que pasa es que me es muy curioso que aquí los dos grupos políticos se estén cuestionando la credibilidad de los agentes sociales, de la patronal y los sindicatos, que el pasado mes de setiembre. -por cierto, señor Botella, el 22 de setiembre, y usted y yo no discutimos una propuesta en los presupuestos, sino en el debate política general, que fue el día 28-, firmaron un acuerdo con el presidente de la Generalitat. Y, vamos, yo creo que tres agentes sociales -o dos agentes, tres-, porque fue Comisiones, UGT y la Cierval, se sientan a firmar con el presidente de la Generalitat, será por algo. No creo que nadie les esté forzando a esas personas a sentarse. Y eso fue el pasado 22 de setiembre del 2005.

La senyora presidenta:

Gràcies, senyora Linares.

Proposició no de llei sobre l'establiment d'una partida destinada a la contractació de personal habilitat en l'Invassat que realitze funcions d'inspecció de treball, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 35. 148, BOCV número 141)

La senyora presidenta:

Anem a passar al següent punt de l'ordre del dia, que és la presa en consideració de la Proposició no de llei sobre l'establiment d'una partida destinada a la contractació de personal habilitat en l'Invassat que realitze funcions d'inspecció de treball, presentada pel Grup Parlamentari Esquerra Unida.

Senyor Botella, té vosté la paraula.

El senyor Botella i Vicent:

Gràcies, senyora presidenta.

Jo crec que esta proposició ve al pèl del que estàvem discutint, perquè a més inclús tant el senyor diputat que intervindrà com la senyora diputada que ha intervingut abans, entendran perfectament de què estem parlant. Jo crec que ella ho sap, però, en fi, de totes maneres, en esta ocasió pense que podrà il·lustrar-se més sobre això.

Com s'ha dit abans, la Llei de l'Invassat, que, com vostés saben, va ser aprovada per unanimitat en aquestes Corts, tenia com a objectiu ser un instrument que combatera la sinistralitat laboral, entres altres qüestions, ací a la nostra comunitat. I per això calia posar tota una sèrie de mecanismes en funcionament, el mateix reglament de la llei i tindre el personal adequat, que era realitzar les inspeccions, diríem, habituals per a poder fer complir la llei.

Cal dir que este tema també estava inclòs en els acords del Pavace, precisament perquè ja en eixos acords de 2005, ja feia quasi un any que la llei s'havia aprovat, feia ja uns quants mesos que s'havia aprovat la llei. I, per tant, calia destinar eixes quantitat perquè la llei es posara en funcionament.

No fa encara ni dos mesos, el senyor conseller ha comparegut en el Ple de les Corts, a petició del meu grup, per a parlar de la sinistralitat laboral i ha reconegut que dos anys quasi després de la posada en marxa de la llei o de l'entrada en vigor de la llei, encara que no hi ha hagut ningun mecanisme que es pose en funcionament per a combatre la sinistralitat laboral.

I de fet, cal dir que en la nostra comunitat, en el que va d'any, s'ha registrat una mitjana de huit morts per accident laboral mensual. Jo crec que este és un tema que hauria de cridar a la reflexió i hauria de cridar, en este cas, al consens a l'hora de discutir estes qüestions i tractar d'aprovar alguna mesura, que malgrat que vostés recolzen el Govern, la millor manera de recolzar-lo és obligar-lo que complisca el que està aprovat. I no vinga ací amb bones paraules i amb

d'última hora, que al final poden donar satisfacció entre vostés, però no donen satisfacció als problemes que tenim en la nostra societat.

Jo crec que, en eixe aspecte, el fet que l'1 de maig, festa dels treballadors, els sindicats centraren les reivindicacions en la sinistralitat laboral demostra que eixe és un problema de primer ordre per als sindicats, per als treballadors i per al conjunt de la societat. I que el Govern hauria de ser sensible a eixes qüestions i hauria d'aparèixer amb mesures concretes per a tractar de fer front al problema. Però lluny d'això, el senyor conseller l'altre dia, malgrat que va reconéixer el que és inevitable reconéixer, i és que ha augmentat la sinistralitat laboral des del punt de vista d'accidents mortals ací al País Valencià, va vindre a tractar de maquillar les xifres d'altres accidents laborals, que havien baixat una quantitat considerable i tal, que ningú nega en eixe aspecte, però el que són els accidents greus continuen en augment, malauradament.

I que, a més a més, si es reconeix que una llei que fa dos anys que ha entrat en vigor no es posa en pràctica, perquè ni es té el personal adequat, ni s'han arbitrat els mecanismes necessaris, la veritat és que jo crec que estaria bé que esta proposta que nosaltres plantegem. , que la vam presentar també en el debat de l'estat de la comunitat, que l'hem presentada en esmenes als pressupostos, que ara insistim en aquesta qüestió perquè pensem que seria una manera de complir també el Pavace en eixe apartat, que abans la senyora diputada ha dit que està complint-se tant. I a mi les xifres. i el paper és molt sofrit.

És a dir, si diu que hi ha tants diners destinats a això. . Però jo no vull saber els diners que hi ha. Jo vull saber què s'ha fet amb eixos diners, perquè si no s'ha fet res, els diners eixos l'any que ve tornen a aparéixer ahí i tots contents. Però ací no es tracta d'estar content ni d'alegrar-se d'això. Es tracta de vore els resultats. I els resultats és zero.

Llavors, a mi sembla que en eixe aspecte, el fet que nosaltres plantegem. , sent conscients que la inspecció de treball correspon a l'administració central, no estaria mal que en algunes qüestions. . jo crec que si vostés s'avançaren, no haurien de copiar de ningú. Però jo al senyor conseller ja li ho vaig manifestar en el debat, que la Generalitat de Catalunya ha tret un decret en què habiliten personal per a la inspecció i creen les places necessàries en eixa comunitat per a fer front a eixe problema. I ací no són capaços de traure ningun decret de res, ni de destinar els diners per a contractar eixe personal que reconeixen que fa falta.

I que jo crec que, a més, malgrat que el Govern central en un moment determinat puga destinar més inspectors, continuaran necessitant el recolzament d'eixe personal habilitat, perquè són moltes les empreses que s'han d'inspeccionar i molta la problemàtica que s'ha d'abordar.

I, per tant, jo pense que estaria bé que eixa qüestió es tinguera en compte i que es pegara un pas endavant. Perquè ací, aprovant açò, l'únic que estem fent és assentar les bases perquè en el pròxim pressupost. No ja en este, perquè en este ja. mire, per a què hem de parlar. Estem ja en el mes de juny, vénen les vacances, i quan tornem, ja està el pressupost següent. Almenys, en el pressupost següent, el fet que vostés acceptaren una qüestió d'aquestes, mouria el seu govern perquè hi haguera una partida pressupostària que fera possible posar en marxa eixa llei tan important, que, com dic, va ser aprovada per unanimitat, per consens de tot el món, tenint en compte, a més, el consens que havia tingut en les organitzacions socials i empresarials.

I, per tant, que al final hi haguera una satisfacció no solament des del punt de vista, diríem, moral, de traure endavant una proposta conjunta, sinó, sobretot, una satisfacció que els problemes van a ser abordats, diríem, amb eficàcia, perquè al final som capaços de posar en marxa els mecanismes de què ens dotem.

Si això no és aixina, bé, esta llei haurà quedat ahí. en el consens simplement i amb eixa fotografia, però al final serà paper mullat, perquè vostés no estan disposats que realment s'aborde el problema com cal.

Moltes gràcies.

La senyora presidenta:

Gràcies, senyor Botella.

Té la paraula el senyor Torres.

El senyor Torres Salvador:

Nosotros pensamos que este tema es un tema esencial, que exigimos, «exigimos», y pongo bien la palabra, «exigimos» al Gobierno, primero, la asunción de las funciones que les corresponden al Invassat de inmediato y, en segundo lugar, que de inmediato también se pongan en marcha los instrumentos necesarios para que sean contratados esos cincuenta y cinco agentes que estamos seguros de que contribuirán a la mejora de las condiciones de trabajo de miles y miles de valencianos.

La senyora presidenta:

Gràcies, senyor Torres.

Senyor Ortega, té vosté la paraula.

El senyor Ortega Marhuenda:

Señores diputados, después de lo dicho por el conseller hace unos meses aquí, en las Cortes, yo poco voy a poder añadir sobre el funcionamiento del Pavace y el Invassat. Me voy a ceñir a lo que pide este punto del orden del día, que es: «Las Corts Valencianes instan a la Conselleria de Economia, Hisenda i Ocupació para que contemple en los presupuestos de 2006 una partida destinada a la contratación de personal habilitado en el Invassat que realice funciones de inspección de trabajo, para hacer más efectiva la Ley de riegos laborales y tratar de evitar al máximo la siniestralidad laboral».

La senyora presidenta:

Gràcies, senyor Ortega.

El senyor Botella i Vicent:

Sí, gràcies, senyora presidenta.

M'ha deixat vosté perplex, perquè, no sé si això vol dir que va a aprovar-ho, si va a rebutjar-ho o què és el que va a dir-mos, perquè vosté parla ací del reial decret, de la llei, del decret tal, de la llei no sé què, i ha parlat ací de dos o tres lleis, de reials decrets, per a dir-mos que això és el que confirma que n'hi han una sèrie de gent que va a dedicar-se a eixa faena, i que ens n'alegrem molt, no? , de saber totes eixes lleis i eixos decrets, però ací el que es demana és que es contracte la gent i no basar-se ací en els reials decrets i les lleis, que està molt bé, perquè, en definitiva, això no soluciona el problema. El que soluciona el problema és que sigam capaços d'habilitar el personal necessari perquè la llei es pose en funcionament i es puga complir adequadament, en este cas, la llei de riscs laborals.

Perquè, en cas contrari, senyor Ortega, doncs, ni tan sols bones paraules, perquè vosté no ha dit ni tan sols bones paraules, ha fet ací un joc de paraules d'una sèrie de decrets que, en definitiva, doncs, bé, ens ho havérem pogut llegir mosatros, si vosté mos remet a ells, i s'havera evitat vosté fins

el temps d'intervenció.

Jo, que vosté diga «el que ha dit el conseller ací ja ho ha dit, jo poc més tinc a dir al respecte, no? », doncs, mire, vosté és el responsable en estos moments del grup parlamentari que sustenta el Govern i sustentar el govern significa obligar el govern que complixca els acords que signa, que complixca les lleis que elabora i que estes corts no queden en evidència precisament per l'incompliment del Govern, i d'això té vosté la responsabilitat en estos moments, no és qüestió de vindre ací i llegir el paperet i dir-mos la llei i el decret. Vosté té una responsabilitat i la responsabilitat és obligar el Govern que complixca la llei. I si no està complint-ho, vosté ho deu denunciar ací i deu ser capaç de posar els punts sobre les is, perquè, si no, doncs, vaja paper el que fa en este cas vosté, no?

A mi em sembla que el tema és de suficient entitat com perquè realment les coses ens les prengam més seriosament, no és un tema per a vindre ací i passar per damunt d'ell i dir, «bé, doncs, ja hem complit en la comissió, ja li hem contestat a este quatre bovades i quan ho torne a presentar, doncs, ja tornarem a parlar del mateix, no? » Jo crec que no, perquè no és un problema que presente Esquerra Unida, és un problema que té la societat valenciana, en primer lloc, els que patixen este tipus de política, que són els treballadors i les treballadores, també les empreses, però després també el conjunt de la societat, i que el Govern té l'obligació de donar resposta puntual a eixes qüestions i no pot passar del tema. I si el Govern passa del tema, per a això està el grup parlamentari, per a recordar-li-ho, que té de complir. I vosté, en lloc de jugar eixe paper, ve ací a justificar no sé què, perquè ja li dic que tampoc sé a la conclusió que vosté mos fa arribar ací, perquè com no mos ha dit realment si va a aprovar-ho o si no va a aprovar-ho, si li hem de fer una medalla al conseller o què és el que tenim de fer. No, no ho sabem, no? Llavors, jo crec que estaria bé, i això sí que m'alegraria a mi, que vosté fóra capaç de dir, «bé, doncs, anem a suspendre la comissió i anem a arribar a un consens d'una redacció nova».

Perquè és de veres que açò està elaborat en una data concreta i parla dels pressupostos del 2006, però si n'hi ha voluntat política, vosté sap que no fa ni una hora s'ha paralitzat la comissió esta per a aplegar a acords en una resolució anterior, i això es pot fer perfectament ara, si n'hi ha voluntat que les coses funcionen. Si el que n'hi ha és voluntat de passar del tema i dir, bé, doncs, ja, el que vinga darrere que tanque la porta, doncs, no passa res, és a dir, vostés continuen amb eixa actitud i els treballadors en esta casa i els sindicats que jutgen, no? I també els empresaris, perquè és de veres que hi han molts empresaris que incomplixen les lleis de risc laboral, però n'hi han altres que tenen una competència deslleial per part d'eixos, perquè sí que estan complint la llei i estan gastant-se els diners que toca i, per tant, a eixos empresaris també els afecta, i jo crec que és important que vostés això ho tinguen en compte.

Però jo espere que la resposta de vosté ara siga més concreta i més concisa i, sobretot, sí que li agrairia que fóra capaç de tindre -diríem- la potestat de poder aplegar a un acord en eixe aspecte i, per tant, suspendre la comissió i redactar una cosa nova.

Moltes gràcies.

La senyora presidenta:

Gràcies, senyor Botella.

Senyor Ortega.

El senyor Ortega Marhuenda:

La senyora presidenta:

Gràcies, senyor Ortega.

Anem a passar a votació la proposició no de llei. Vots a favor de la proposició? En contra? 7 a favor, 9 en contra. Es desestima.

No havent més assumptes que tractar, s'alça la sessió.

(S'alça la reunió a les 13 hores i 5 minuts)

