Comissió de Coordinació, Organització i Règim de les Institucions de La Generalitat realitzada el dia 23 de juny de 2011. Comença la reunió a les 10 hores i 34 minuts. Presideix el president de Les Corts, senyor Juan Gabriel Cotino Ferrer. Reunió número 1.

Sessió constitutiva de la Comissió de Coordinació, Organització i Règim de les Institucions de La Generalitat

El senyor president de Les Corts:

(Inoïble)

. de les Institucions de La Generalitat en esta present legislatura.

La Mesa de Les Corts, en escrits remesos de número 322, 325, 347, 355 i 372, ha tingut coneixement de l'adscripció a aquesta comissió dels il·lustres diputats:

Per part del Grup Parlamentari Popular: senyor Rafael Maluenda Verdú, senyora María Fernanda Vidal Causanilles, senyora María José García Herrero, senyora Ángela Barceló Martorell, senyor Eduardo Ovejero Adelantado, senyor Luis Ibáñez Gadea, senyor Rubén Ibáñez Bordonau i senyor Alfredo Castelló Sáez.

Per part del Grup Parlamentari Socialista: senyor Rafael Rubio Martínez, senyor Vicente Esteve Nebot, senyora María Dolores Huesca Rodríguez, senyora Verónica López Ramón i senyora Eva Martínez Ruiz.

Pel Grup Parlamentari Compromís: senyora Mireia Mollà Herrera.

I pel Grup Parlamentari d'Esquerra Unida: senyor Ignacio Blanco Giner.

Es procedix a l'elecció de la mesa.

Es procedix a l'elecció de la mesa de la comissió, de conformitat amb l'establit en l'article 41 del reglament, que és el següent:

«Les comissions, amb les excepcions que s'establixen en este reglament, elegixen, entre els membres d'estes, una mesa composta per un president o presidenta, un vicepresident o vicepresidenta i un secretari o secretària.

»Per a l'elecció del president o presidenta, cada diputat o diputada escriurà un sol nom en la papereta i resultarà elegit qui obtinga el vot de la majoria absoluta dels membres de la comissió. Si ningú no obtinguera en la primera votació la susdita majoria, es repetirà l'elecció entre els dos que hagen assolit els majors resultats i quedarà elegit qui obtinguera més vots.

»El vicepresident o vicepresidenta i secretari o secretària s'elegiran simultàniament. Cada diputat escriurà un sol nom en la papereta i resultaran elegits, respectivament, vicepresident o vicepresidenta i secretari o secretària els qui per ordre correlatiu obtingueren la majoria del número de vots.

»En cas d'empat, s'aplicaria el mateix sistema de l'article anterior que hem llegit. »

Es procedirà, seguidament, a l'elecció del president o presidenta de la comissió, d'acord amb l'article abans citat.

La secretària llegirà els noms per a començar la votació corresponent.

(La secretària primera crida per ordre alfabètic les diputades i els diputats perquè depositen la papereta en l'urna. Una diputada pregunta si la votació és per a triar el president)

El senyor president de Les Corts:

Sí, la primera votació és per al president, sí.

(La secretària primera continua amb la crida de les diputades i diputats)

El senyor president de Les Corts:

Han votat totes les seues senyories? Doncs, passem a comptar l'escrutini.

(El president fa l'escrutini)

Bé, doncs el resultat ha sigut: 8 paperetes a nom de Rafael Maluenda i 7 paperetes en blanc.

Per tant, queda proclamat, com a president d'esta comissió, Rafael Maluenda.

Moltes gràcies.

(Aplaudiments)

La secretària llegirà per segona volta la.

(La secretària primera crida per ordre alfabètic les diputades i els diputats perquè depositen la papereta en l'urna)

La senyora secretària primera:

Ja està, president.

El senyor president de Les Corts:

Han exercit tots el vot? Doncs anem a passar a la lectura de les paperetes.

(El president fa l'escrutini)

La senyora secretària primera:

El senyor president de Les Corts:

(Aplaudiments)

(Les diputades i el diputat que han sigut elegits ocupen els seus llocs)

(Ocupa la presidència el senyor Rafael Maluenda Verdú)

El senyor president:

Senyories, bon dia.

En primer lloc, agrair a la Mesa de Les Corts la diligència en la constitució d'esta comissió.

I, com no? , agrair a totes les seues senyories la confiança que depositen en esta presidència, en esta mesa.

I deixar constància que esta és una comissió que, tradicionalment, se reunix molt. Espere que també en esta legislatura siga aixina, que tinguem molta activitat i que tinguem un objectiu comú, siga la sigla política que tinguem quina siga. L'objectiu comú ha de ser treballar pel poble valencià, conforme s'ha fet.

Jo estic convençut que cada formació política, des dels seus plantejaments, el que pretén és millorar la qualitat de vida dels nostres conciutadans. I ahí sempre m'encontraran, al president d'esta comissió; i estic convençut que també tant a la senyora secretària com a la senyora vicepresidenta. En este camí mos encontrarem i continuarem lluitant perquè la Comunitat Valenciana cada dia siga millor, siga més respectada i siga més admirada. I que els ciutadans se senten a gust en la qualitat de vida que des de les institucions públiques tenim l'obligació d'oferir.

Vull recordar -i acabe- que la Junta de Síndics ha aprovat un calendari ràpid per a l'elecció. , posar en marxa el procediment per a la designació de senadors, en representació de la Comunitat Valenciana. En eixe sentit ja anuncie a les seues senyories que, atenent a eixe calendari -que està aprovat per la Junta de Síndics-, mos reunirem el proper dia 28 i, possiblement, també 29. Vostés calculen que poden durar dos dies les compareixences, perquè són deu compareixences: són cinc candidats a senadors, amb els seus respectius suplents. Per tant, són deu persones que hi han de comparéixer. Calculen que entre 28 i 29 seran substanciades. Com no coneixem, en este moment, el nom dels candidats i dels suplents no podem avançar un ordre. Sí que quan ho sapiem, jo convocaré la mesa perquè determinem quin és l'ordre, també atenent la disponibilitat de cada una de les persones que siguen proposades pel Grup Parlamentari Socialista i pel Grup Parlamentari Popular, respectivament, que són els que han rebut l'assignació d'escons per part de la Mesa i de la Junta de Síndics.

Per tant, 28 i 29, senyories, seran les compareixences. L'ordre ja el decidirem quan coneguem els noms i ho farem públic enviant-ho a cada un dels grups parlamentaris per si volen fer torns en les intervencions distints diputats, que sàpien com van a substanciar-se, quin horari i quins dies del 28 i 29. D'acord?

Doncs, agraint la confiança, reitere, s'alça la sessió.

(S'alça la reunió a les 10 hores i 50 minuts)

