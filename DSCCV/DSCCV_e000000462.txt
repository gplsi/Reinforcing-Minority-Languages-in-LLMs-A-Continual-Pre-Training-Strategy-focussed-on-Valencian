Comissió d'Educació i Cultura realitzada el dia 29 d'octubre de 2003. Comença la reunió a les 11 hores i 10 minuts. Presideix la Il·lustre Diputada Senyora Macarena Montesinos de Miguel. Reunió número 2.

Presa en consideració de la Proposició no de llei sobre la sol·licitud al Consell Valencià de Cultura d'un projecte de divulgació cultural de la nostra comunitat en programes a emetre en TVV, presentada pel GP Esquerra Unida-Els Verds-Esquerra Valenciana: Entesa (RE número 813, BOCV número 9)

La senyora presidenta:

(El senyor secretari passa llista per tal de comprovar l'existència de quòrum)

Por otra parte, les recuerdo a sus señorías que en la mañana de hoy se verán las proposiciones no de ley que el tiempo nos permita, es decir, la de los puntos correspondientes al 4, 5, 6, 7 i 8, y la sesión continuará esta tarde a las 4. 30 horas, con los puntos 2 y 3, las preguntas y comparecencias del conseller de Educación y Cultura.

Por tanto, primer punto: Toma en consideración de la Proposición no de ley sobre solicitud al Consell Valencià de Cultura de un proyecto de divulgación cultural de nuestra comunidad en programas a emitir en Televisión Valenciana, presentada por el Grupo d'Esquerra Unida-Els Verds: l'Entesa.

La senyora Pérez i Martí:

Gràcies, senyora presidenta.

Senyories, comparant la Televisió Valenciana ­Canal 9 i Punt Dos­, amb la resta de televisions que pertanyen a la Forta, o siga, amb la resta de televisions autonòmiques, nosaltres detectem una mancança en la nostra televisió en allò que es referix a espais culturals, que, basats en la nostra història com a poble, no existixen.

No s'ha de parlar en estos moments de quin va ser el motiu pel qual es va crear la Llei de Radiotelevisió Valenciana. Ho hem parlat moltes vegades i en esta ocasió obvie totalment tornar a repetir-me, però, a hores d'ara, per a molts valencians i valencianes els és difícil, és més, no saben concretament on estan situats molts dels municipis, si són de la part nord o de la part sud, si són de l'interior o són de la costa. No saben, concretament, quines són les seues festes, ni quines personalitats han viscut en eixos pobles, quin és el seu art, quina és la seua cultura, quina és la gastronomia. No obstant, tenim altres televisions autonòmiques que es poden vore al País Valencià i que els és més fàcil per a molts valencians i valencianes saber la ubicació de municipis no pertanyents al País Valencià, perquè es dóna més cobertura, que els municipis propis de la nostra comunitat.

En aquests moments, i atenent la Llei 12/1985, del 30 d'octubre, per la qual es crea el Consell Valencià de Cultura, organisme que avalua i recomana en matèria artisticocultural el nostre patrimoni; tenint coneixement de la important tasca que des de 1985 fins a ara ha vingut realitzant, i considerant que els seus arxius contenen les més exhaustives investigacions en matèria cultural, tant en monuments com en personalitats dedicades a la cultura sobre la nostra comunitat, i com que Televisió Valenciana precisa d'una injecció cultural que el més aviat possible hauria de deixar palés i que pogueren editar correctament programes d'interés comunitari, és, en definitiva, pel que havíem pensat oportú presentar aquesta proposta de resolució.

La proposta de resolució, concretament ve a dir: "Que les Corts Valencianes insten el Consell perquè sol·licite del Consell Valencià de Cultura un projecte de divulgació cultural de la nostra comunitat en programes a emetre en Televisió Valenciana". I com que, lògicament, a qui li ho demanem és al Consell de Cultura que realitze l'estudi, el segon punt ve a dir que "el Consell Valencià de Cultura aportarà informació i assessorament sobre els guions i els personatges a estudiar".

Moltes gràcies, senyora presidenta.

La senyora presidenta:

La senyora Escudero Pitarch:

Moltes gràcies, senyora presidenta.

Senyories.

La Llei 12/1985, de 30 d'octubre, crea, com tots saben i com ha dit la companya, senyora Pérez, el Consell Valencià de Cultura. En el títol I i article 3, quan parla de les funcions del Consell Valencià de Cultura, diu així: "El Consell és la institució consultiva i assessora de les institucions públiques de la comunitat en matèries específiques referents a la cultura valenciana. " I en l'article 5é, quan parla de les funcions diu que "el Consell Valencià de Cultura pot evacuar els informes o dictàmens i realitzar els estudis que li sol·liciten les institucions públiques de la Comunitat Valenciana. "

La mateixa llei del Consell Valencià de Cultura ens serveix al Grup Socialista per a fixar la nostra posició respecte a aquesta proposició no de llei d'Esquerra Unida, a la qual anem a donar suport.

Senyories, des del Pspv, des del Partit Socialista, considerem que s'està acabant una etapa cultural i n'està començant una altra, que estem en una fase de transició entre la cultura del benestar i la que construirem per fer front al món que ve, la cultura del coneixement. Considerem, per tant, que la relació entre cultura i mitjans de comunicació està ampliant els horitzons de la creativitat artística i intel·lectual i creiem, per tant, que la divulgació científica i cultural a través de la televisió és estar a l'altura del temps.

Perquè, senyories, no hi ha ningun mitjà que entre més en la configuració de la consciència i de l'opinió que la mateixa televisió. Si la cultura és per excel·lència l'instrument clar per a afermar lligams entre diferents i llunyanes realitats, si la cultura és tot allò que configura la nostra manera d'entendre el món, un món en què sols existix allò que està en els mitjans, un món en què ens diuen què hem de pensar, què ens ha de preocupar, en què hem de posar esforços i, fins i tot, en què hem d'invertir els nostres diners, amb qui hem de ser solidaris, un món que aconseguix que tinguen una consciència compartida amb d'altres, és ací quan encara creem que esdevé més urgent la creació d'espais i d'activitat cultural oberta que permeta la participació, la comunicació i l'intercanvi.

Pensem que el Consell Valencià de Cultura pot fer un gran projecte divulgatiu que tinga en compte la realitat cultural d'aquest país contribuint a vertebrar-lo i a engrescar-lo, a engrescar la gent en el compromís amb la seua terra i amb el seu poble.

No es demana que el Consell Valencià de Cultura realitze programes ni que marque criteris tècnics. Solament que, i en consonància amb el que any rere any ve dient el mateix Consell Valencià de Cultura en les seues memòries anuals, formule unes directrius sobre aquells aspectes de la cultura valenciana que caldria que es tingueren en compte en uns mitjans públics de comunicació com és el cas de Televisió Valenciana.

En eixe sentit, el Consell Valencià de Cultura podria indicar aquelles manifestacions o espais culturals valencians que mereixen un relleu especial en els mitjans: la llengua, l'etnografia, el patrimoni, la història, les persones. Estes propostes no serien obligatòries per als tècnics televisius o radiofònics, evidentment perquè les proposicions del Consell Valencià de Cultura mai no són obligatòries per als estaments a qui es dirigeixen, però sí que podrien suggerir aquelles preocupacions culturals que estan presents en la societat valenciana.

Per això, el Partit Socialista donarà suport a la proposició no de llei d'Esquerra Unida.

Moltes gràcies.

La senyora presidenta:

El senyor Tomás Puchol:

El compromís del Govern Valencià per a la promoció del patrimoni cultural valencià és, no obstant, ferm com s'ha demostrat en els últims anys amb actuacions tan importants com ara la recuperació del conjunt del Reial Monestir de Santa Maria de la Valldigna, la creació del museu del segle XIX, l'exconvent del Carme de València, la restauració de més de 3. 668 obres, des de 1996, a càrrec del Centre Tècnic de Restauració, que van unides a la realització d'exposicions i publicacions monogràfiques a més d'actuacions emblemàtiques com els anys de Max Aub, Borja o Martín y Soler, a títol d'exemple.

También, hacer constar los programas que se han emitido o que se emiten actualmente relativos a la difusión del patrimonio cultural valenciano. En emisión tenemos: La finestra indiscreta, Les artèries de la terra, De Prop, Arrels, Cent anys d'història, Fulles grogues, Mediterráneo II, La càmera del temps, Trens valencians per a la memòria, Moments i ciutats, Viatjar sense bitllet, Tota una vida, Una música, un poble; y emitidos: La casa de la mirada, Castillos en el tiempo, Los dominios del mar, Museos de la Comunidad Valenciana, Fiestas, Mirar un cuadro, Exploradores del siglo XXI, La nueva Europa, Voces y músicas, Viento de mar.

La senyora presidenta:

La senyora Pérez i Martí:

Gràcies, senyora presidenta. I algun menys també.

Aviam, jo no he vingut ací a parlar de Televisió Valenciana o de Radiotelevisió Valenciana, sinó a parlar més bé sobre una part de la cultura que, després de totes les pràctiques realitzades en Televisió Valenciana, Canal 9 i Punt Dos, considere que a hores d'ara s'ha de pegar un pas més endavant, i tractar alguns temes culturals des d'una altra visió. Si haguera vingut a parlar de Radiotelevisió Valenciana estaria en una altra comissió.

No obstant, jo vull exposar-los, i miren, a hores d'ara el que la gent vaja a veure una exposició és bastant difícil. I és bastant difícil perquè les exposicions les tenen en qualsevol canal de televisió, bé per via satèl·lit, bé en la cadena ONO, on s'agarren totes les televisions fins i tot autonòmiques de l'Estat espanyol.

Llegir un llibre, la veritat és que sabent el que llegim, estem en un baix nivell i per tant la gent preferix mirar la televisió. Encara que siga vore en televisió la història d'un llibre, o arran a la història d'eixe llibre, saber com és l'escriptor, d'on és, perquè ha escrit eixe llibre, etcètera, etcètera; en què es va basar. Això parle jo, d'una nova cultura, una nova font de cultura televisiva.

Jo no vaig a entrar en allò del Faro de Alejandría, que me sembla que no hi ha persona humana que puga aguantar a l'hora que es fa. A banda de parlar d'altres programes televisius. Conforme dic, aquesta és una proposta de voluntat. El màxim òrgan representatiu de la nostra comunitat és el Consell, el Consell del Parlament valencià. I tot entra a formar part d'una voluntat de dur endavant unes iniciatives diferenciades del que en aquestos moments s'està fent.

Doncs bé, tot i pensant que eixe caixó al que molts denominen "tonto" quan se fan programes roïns, efectivament, són caixons "tontos", com és la televisió. Però que quan se fan coses de trellat és la millor font cultural, de la qual es pot disposar sense menejar-te de casa, és pel que havíem presentat esta proposta.

Jo pense que aquest últim factor, el de la televisió, és en aquell que mos havíem de basar intentant que tots els valencians gaudisquen d'una televisió, que el senyor Tomás, del Partit Popular, ha exposat clarament. Una televisió que serveix per a divulgar la cultura valenciana, per a vertebrar el País Valencià, punt en el que no havia volgut entrar en la meua exposició.

I en vista a això doncs, res més. Em sembla que és perdre una oportunitat importantíssima de no recomanar-li el Consell de la Generalitat Valenciana al Consell Valencià de Cultura, l'estudi per a posar en marxa un projecte com aquest per a la nostra televisió. Pense, com dic, que és perdre una oportunitat d'or, perquè el que tinguen en matèria d'investigació qualsevol tipus d'institució, no forma part exclusivament d'eixa institució, sinó de tot el patrimoni que tinguen els valencians. I és privar d'eixa part de patrimoni, la no utilització del Consell Valencià de Cultura, per a la realització d'un programa que se determinaria entre les dues parts de quina forma seria, però d'un programa específic per a la divulgació de la cultura i de les personalitats del món de la cultura del nostre poble.

Gràcies, senyora presidenta.

La senyora presidenta:

El senyor Tomás Puchol:

Bo, insistir en una qüestió que és bàsica i és crucial a l'hora de fixar la nostra postura. Dir que no és una qüestió de capritx, és que, si un organisme com el Consell Valencià té unes competències, són eixes competències i no són unes altres. No és qüestió de capritx que. en fi, que u tinga unes competències i que no tinga unes altres diferents. Això seria quasi com una usurpació de poder, o desnaturalitzar, com si diguérem, al introduir una qüestió nova, que en tot cas, cas d'haver sigut estimat procedent que tinguera eixes competències, en el moment de la seua creació haguera sigut el punt de ficar-les. Perquè, insistim en què la Llei 12/1985, de 30 d'octubre, no fixe entre les competències del Consell Valencià de Cultura, la possibilitat d'elaborar informes audiovisuals, sinó únicament informes, dictàmens i estudis. I això per una qüestió.

Per una altra qüestió, mosatros en temes culturals incidim en el que, en fi, hem comentat abans. I no és una altra cosa que per més que es faça, açò és com la mar, s'ho tragaria tot. I dir que per més programes i més programes que se feren, clar, sempre seria criticable i sempre se podria demanar més. Mosatros veem que l'oferta cultural feta per la conselleria, i més concretament el tema audiovisual, està complint més que de sobra el que va servir de base en la seua creació.

I bo, i en qüestió d'oferta cultural està clar que podríem ficar molts i molts exemples, La luz de las imágenes; en fi, venim a reiterar i venim a reiterar el següent, d'any en any hi ha més inversions a tot arreu per la cultura. I que s'estan donant passos de gegants per a donar a conéixer això que mosatros hem de defensar principalment, que és les nostres arrels, i que per suposat en eixa línia s'està treballant des del Govern Valencià.

Evidentment tot és criticable, però que ficant i ficant-mos realistes, i mesurant en una vara de mesurar, com si diguérem totalment independent, sense matisos polítics; podríem vore que el que s'està fent en la Comunitat Valenciana, evidentment com tot en la vida és millorable. Però que té unes altes cotes d'èxit, i que creem que d'eixa moda i en eixa línia n'hi ha que seguir treballant, perquè aixina efectivament se va bé. I podríem citar moltíssims exemples. Reiterar-mos en la nostra postura, i dir que la línia mampresa és la correcta, i incidir una vegada més en el tema de les competències. No és competència. I això ja sí que no és culpa nostra.

La senyora presidenta:

Presa en consideració de la Proposició no de llei sobre la sol·licitud al Consell Valencià de Cultura d'un estudi exhaustiu per a la rehabilitació del Palau de la Duquessa d'Almodóvar d'Ontinyent, presentada pel GP Esquerra Unida-Els Verds-Esquerra Valenciana: Entesa (RE número 814, BOCV número 9).

La senyora presidenta:

La senyora Pérez i Martí:

Gràcies, senyora presidenta.

Senyories, la ciutat d'Ontinyent es troba, com molts de vostés sabran, a 382 metres d'altitud, a la part occidental d'una vall rodejada de muntanyes. Aquest territori, físicament ben delimitat per la serra d'Agullent-Benicadell al sud, i la serra Grossa al nord, conforma la comarca de la Vall d'Albaida, de la qual Ontinyent és la seua capital.

La vila està formada per la plaça i porta de Sant Roc, que data de l'any 1525; la casa de mossén Vidal, que és una altra de les parts d'Ontinyent, única a hores d'ara, és l'únic palau del segle XVIII en la zona, sobre el qual destaca l'arc de mig punt amb el portal de fusta. L'església de Santa Maria, que data d'entre el segle XIV i XV, i sobre la que se suposa que la seua construcció va ser iniciada en el segle XIII. El campanar lògicament de Santa Maria, que tardà en construir-se com uns cinquanta anys, i que data de l'any 1745.

També a Ontinyent podem trobar una resta important de muralles i torres que formen part de noves construccions, i que pertanyen entre els segles XIII i XIV. O també ens trobem en la porta de la Trinitat, que data de l'any 1319. L'almàssera, tenen una almàssera que està situada en el baix d'un edifici el qual pertany al segle XVIII. I que a hores d'ara està dedicat, és un edifici dedicat, com a mínim el seu baix, a l'oci. I lògicament el Palau de la Vila o de la Duquessa d'Almodóvar.

Aquest és un palau del segle XV. El palau fou construït sobre antiga vivenda del cadí musulmà, i fou reformat en època cristiana com a residència per a les ocasionals visites reials. Reformat en etapes successives, la seua planta és pròpia d'un palau fortificat amb torres actualment desfigurades. Diferents associacions del municipi, així com partits polítics ­entre ells Esquerra Unida abans, ara l'Entesa­, han sol·licitat, any darrere any, ajudes per a portar endavant una rehabilitació d'aquest palau, ja que forma part del patrimoni municipal, però que un municipi, per ell mateix, és impossible que porte endavant una obra d'aquestes característiques.

Doncs bé, Esquerra Unida des de fa anys ha estat sol·licitant ajudes en els pressupostos més importants que tenim els valencians. en la llei, volia dir, més important dels valencians, que són els pressupostos, i que lògicament mai hem tingut una acceptació per part del Govern Valencià.

A hores d'ara, i després d'una reunió ampla en un sector important d'Ontinyent, i compromesos en què es realitzaren gestions per a què açò fos possible, considerem que ans de planificar ajudes novament dintre dels pressupostos de la Comunitat Valenciana, per a què la realització de recuperació del palau de la Duquessa d'Almodóvar fóra factible, s'hauria de realitzar un estudi sobre la viabilitat o no de l'esmentada recuperació.

Per tant, el més adequat al nostre parer és sol·licitar a la Conselleria d'Educació i Cultura que demane un estudi de viabilitat al Consell Valencià de Cultura, i lògicament, com en la proposta d'abans, en base en la Llei 12/1985, del 30 d'octubre, el punt cinqué o l'article cinqué, en la lletra o l'apartat a).

I la proposta de resolució diria així: "Les Corts Valencianes insten la Conselleria de Cultura i Educació perquè sol·licite al Consell Valencià de Cultura un estudi exhaustiu per a la rehabilitació del palau de la Duquessa d'Almodóvar d'Ontinyent". Solament mitjançant eixe estudi, des d'Esquerra Unida, des de l'Entesa en este cas, considerem que podríem prendre mesures, el Govern o la Comissió d'Educació i Cultura mateixa, per a dur endavant una rehabilitació o no del monument mateix, en el suposat cas que fóra acceptat.

Moltes gràcies, senyora presidenta.

La senyora presidenta:

El senyor Escrig Peris:

Senyories.

El Grup Parlamentari Socialista, preocupat per la recuperació del patrimoni valencià, sempre va a apostar per recuperar tot allò que creguem que és objecte de recuperació patrimonial. I en este cas pensem que el palau de la Vila, com s'anomena, o palau de la Duquessa d'Almodóvar d'Ontinyent, palau gòtic, inclús palau anomenat palau Reial ja que servia d'allotjament dels reis d'Espanya quan venien cap a València a embarcar cap a Nàpols i Sicília, pensem que per esta història que té, carregat d'història el palau, junt per motius de justícia i de llei, pensem que es necessita un estudi de viabilitat per a veure la rehabilitació del dit palau.

Una rehabilitació que pressuposaria una cosa important per tal que és objecte d'un bé d'interés cultural. El palau Reial està catalogat com a bé d'interés cultural i, per tant, està subjecte a les mesures de promoció, de divulgació i foment, segons allò establit en la Llei 4/98, del patrimoni cultural valencià. I això ve suportat perquè el mateix Ajuntament d'Ontinyent ha manifestat la seua voluntat de dur a cap aquesta rehabilitació, si poguera ser.

Per tant, pensem donar suport a la proposició no de llei del Grup Parlamentari de l'Entesa, perquè pensem que qualsevol patrimoni ha de ser objecte de visita i objecte de contacte de la ciutadania. I que no passe, i vull fer este incís, com està passant amb l'església de la Sang de Llíria, després d'estar deu anys tancada al públic a cal y canto, on no hi ha un acord entre la Conselleria de Cultura i l'arquebisbat per a obrir aquest centre rehabilitat i que costà molts diners públics a la conselleria mateixa.

Per tant, reiterem el nostre suport a la proposició no de llei, i jo pense que més que modificar una llei que quedem que és una llei bona per a la ciutadania valenciana com és la Llei de patrimoni, caldria que, tots els grups parlamentaris de la cambra, donaren suport a esta proposició, perquè pensem que estaríem recuperant una cosa molt valuosa com és el palau de la Duquessa d'Almodóvar d'Ontinyent.

Moltes gràcies.

La senyora presidenta:

La senyora Sancho Vicente:

La senyora presidenta:

La senyora Pérez i Martí:

Gràcies, senyora presidenta.

Ja m'estranyava a mi que vostés hagueren tingut el detall d'aplicar les seues pròpies lleis per a dur endavant aquesta proposta. A mi m'haguera semblat extraordinari, no m'haguera quadrat. Quan jo eixia hui del despatx dia: "bé, vaig a que me voten en contra les propostes que vaig a defendre en la comissió, que és l'únic que saben fer". Però bé.

Mire, senyora Sancho, la diputació i la Generalitat tindran el conveni que tindran per a poder recuperar el patrimoni dels valencians, i tindran els òrgans que tindran per a poder estudiar, avaluar o fer allò que estimen oportú. I dependrà de si un ajuntament ho demana o de si un ajuntament no ho demana, però tenim interés que es faça també. Eixa situació a mi, de veritat, me resbala totalment. Perquè no venim a parlar d'això, venim a parlar que si en 1998 hi hagué un conveni signat entre la Generalitat i diputació per a la recuperació del patrimoni artístic i cultural de molts municipis, m'agradaria saber a hores d'ara què pinta el Consell Valencià de Cultura, què pinta, què estudia, què fa.

Senyora Sancho. El treball que realitza el Consell Valencià de Cultura és molt més important que qualsevol altre tipus de treball en esta matèria. L'article 5 punt a diu: "Evacuar los informes o dictámenes y realizar los estudios que le sean solicitados por las instituciones públicas de la Comunidad Valenciana. " Esta no és una institució pública? Jo diria que la institució pública més important dels valencians. D'esta és d'on ha d'eixir l'acord necessari per saber, sense interessos de ningun tipus, si el palau en aquest cas de la Duquessa d'Almodóvar pot ser rehabilitat o no, perquè ells tenen els instruments i les persones necessàries per a realitzar esta tasca. I no l'acord de col·laboració entre la Generalitat i la diputació, que és una altra cosa, és disposar d'una quantitat de diners mitjançant una escala d'actuacions per als municipis del País Valencià.

Perquè a la millor, probablement, pot ser que si el Consell Valencià de Cultura estudia la situació en què es troba actualment el palau diga: "este palau és irrecuperable" o "s'ha de recuperar simplement una de les torres que està en destrucció, perquè és una viva mostra de la seua construcció en el segle XV, però no s'ha d'entrar en més coses". Probablement siga això.

Per tant, jo mantinc la proposta que he presentat. Em sembla un poc detall, però vullc que sàpiguen que estava preparada per a la votació en contra, com de costum, per part de les seues senyories.

Moltes gràcies, senyora presidenta.

La senyora presidenta:

La senyora Sancho Vicente:

La senyora presidenta:

Presa en consideració de la Proposició no de llei sobre presentació davant les Corts Valencianes de la Memòria anual del Consell Valencià de Cultura, presentada pel GP Esquerra Unida-Els Verds-Esquerra Valenciana: Entesa (RE número 1. 644, BOCV número 9).

La senyora presidenta:

El senyor Oltra i Soler:

Gràcies, senyora presidenta.

Jo crec que tots tenim clar, i en tot cas ara acaba de comentar-se també part del paper tan important que té el Consell Valencià de Cultura. Aquest és un òrgan que l'Estatut d'Autonomia mateix recull com a un òrgan dels principals de la Generalitat Valenciana. Està constituït per 21 persones, nomenades per les Corts Valencianes. I segons la llei de creació mateixa, la definició del Consell és que "és la institució consultiva i assessora de les institucions públiques de la Comunitat Valenciana en les matèries específiques referents a la cultura valenciana. Vetlarà per la defensa i la promoció dels valors lingüístics i culturals valencians d'acord amb allò que disposa aquesta llei. " Això és, textualment, l'article tercer d'aquesta llei.

És clar, per tant, l'interés d'aquestes Corts, que són, a més, l'òrgan que nomena els seus integrants, a conéixer quin està sent el funcionament, la preocupació, digam, les possibilitats de millorar la funció que per llei té recomanat aquest Consell Valencià de Cultura.

Entre altres, l'article 5. 1 diu que és "elaborar i elevar al Consell de la Generalitat una memòria anual en la qual, a més d'exposar ­estic llegint textualment­ les seues activitats durant l'exercici, es recullen les observacions i consells pertinents per a la defensa i promoció de la llengua i la cultura valenciana en qualsevol de les seues manifestacions". I així mateix, en aquest mateix article, en la lletra e diu: "Les altres que el president de la Generalitat, les Corts Valencianes o el Govern Valencià li encarregaren".

La veritat és que aquest aspecte és un aspecte molt poc desenvolupat. El mateix Consell Valencià de Cultura ha manifestat recentment, mitjançant la mateixa premsa, que durant l'exercici 2002, que és l'últim en què està redactant-se la memòria definitiva, el Consell no va encarregar cap informe a aquest Consell Valencià de Cultura. Inclús, com una dada preocupant, solament en nou ocasions, en setze anys d'existència que té, s'han encarregat per part del Consell algun tipus d'informe. Inclús mostra recentment també la seua sorpresa pel projecte de modificació de la Llei de Patrimoni per no haver estat ni tan sols debatuda, consensuada, informada aquesta institució.

La veritat és que en el Consell Valencià de Cultura, lògicament en eixa representació de 21 persona hi ha gent de tots els colors, però que pareix que sí que hi ha un sentiment comú a totes elles, a pesar de tindre un component ideològic divers, com ha de ser, i és el fet que tots ells coincidixen a demanar una revalorització del paper del Consell Valencià com a tal. Una queixa que també es manifesta d'una manera unànime en el sentit que està desaprofitat un organisme com eixe; en el sentit que llevat d'alguns particulars, d'alguns ajuntaments, pràcticament les grans institucions, el Consell, fonamentalment, però inclús les mateixes Corts Valencianes, resulta que. , home, no diuen textualment que passen d'ell però d'alguna manera és eixa la conclusió, que pràcticament no el tenen en compte absolutament per a res.

Jo crec que això és un tema que deuria preocupar-nos més a tots nosaltres que, en definitiva, som els que nomenem les persones que estan ahí. En eixe sentit, sí que nosaltres observem que, al contrari, que en altres institucions de la mateixa Generalitat, per exemple, la Sindicatura de Comptes podria ser-ne una o, inclús, el mateix Síndic de Greuges, són persones que també estan nomenades per aquestes Corts però que tenen un paper molt més relacionat amb la institució de la qual, d'alguna manera, depenen. La memòria anual que presenten aquests organismes, a banda de ser presentada al president del Consell, com cal, com ha de ser, també es presenta en aquestes Corts i, a més, es presenta i es pot debatre amb la persona responsable. Ací, tots els anys hem tingut el Síndic de Greuges; tots els anys tenim la persona que du la Sindicatura de Comptes, que vénen ací, poden explicar eixa memòria, un resum d'eixa memòria, poden informar els diputats i diputades de quina està sent la seua tasca en la institució, els problemes que se troben, les necessitats de millora que serien interessants, etcètera, etcètera. I, fonamentalment, els diputats i diputades podem rebre directament de la persona responsable, tota la informació, tota la seua preocupació i també podem plantejar-li quines són les nostres preocupacions davant eixe informe o davant les competències que l'Estatut i la mateixa llei de creació de l'organisme representa.

En eixe sentit, la proposta d'Esquerra Unida: l'Entesa, va en la línia de fer alguna cosa que pareix evident, tan evident que inclús el mateix Consell Valencià de Cultura, en una de les seues últimes reunions, ha reivindicat. I és que a ells els pareixeria bé poder acudir a aquestes Corts, inclús a aquesta comissió en concret, per a poder informar, el president o la persona que ells digueren, per a poder informar d'eixa memòria anual, poder-la debatre amb els grups parlamentaris, poder rebre també la informació, la preocupació. Bé, és un intercanvi d'informació, jo crec que molt positiu. D'alguna manera ens acostaríem, les dos institucions, la que nomena i la que ha estat nomenada per a exercir eixa funció. I això els pareix una cosa molt raonable, una cosa que té precedents en aquestes Corts, ja dic, el tema de la Sindicatura de Comptes i el tema del Síndic de Greuges són dos exemples palmaris.

El fet que en el seu dia la llei ­no sé per quina raó­ no va preveure aquesta possibilitat, això no és un impediment perquè, precisament, en tot cas. , podien haver vingut perquè la mateixa Presidència de les Corts podia haver-los cridat però és que la proposta va en el sentit inclús de regularitzar això, que siga qui siga qui estiga al front d'eixa presidència del Consell Valencià de Cultura puga vindre ací, tinga eixa tasca d'arribar ací, d'exposar-nos eixe tema i de poder debatre. És una qüestió. , jo crec que, d'alguna manera realça tant la institució com nosaltres mateixos, s'implica molt més en la tasca diària. D'alguna manera, jo crec que els components del Consell Valencià de Cultura es queixen ­i jo crec que es queixen amb raó­ que tenen un paper cada volta més subsidiari, més subsidiari d'altres institucions. No arriben a dir de menysprear la importància de la institució però, d'alguna manera, el que vénen un poc a manifestar és que ells consideren que la institució, i ells com a membres d'eixa institució, voldrien fer més del que fan.

Pareix, d'alguna manera, un despropòsit que això no es faça, de no poder tindre esta possibilitat que se té en altres memòries, en altres organismes. Crec que és una proposta molt raonable. O siga, això no vol dir res. Estes persones no tenen cap problema a vindre, ho han manifestat. Jo crec que per a tots nosaltres seria convenient i, per tant, tots guanyaríem amb una proposta d'aquest tipus. I en eixe sentit és tal com hem presentat la nostra proposta.

Gràcies.

La senyora presidenta:

La senyora Escudero Pitarch:

Moltes gràcies, senyora presidenta.

Senyories.

La proposició no de llei de l'Entesa, a la qual anem a donar suport, planteja la presentació davant les Corts de la memòria anual del Consell Valencià de Cultura.

No vaig a tornar a referir-me a l'article 5é, a l'apartat d, que ja ho ha fet el senyor Oltra, quan parlava de les funcions, que a la millor després es confon una altra vegada en competències, però sí que pensem, i per això anem a donar suport, que no té sentit que el Consell Valencià de Cultura, els membres dels quals, tal com dicta l'Estatut, són elegits per majoria qualificada per les Corts, no tinguen una relació constant i profunda amb les mateixes Corts.

És evident que la compareixença davant les Corts establiria un nou marc de relació entre el mateix Consell Valencià de Cultura i les Corts Valencianes, en el sentit que la compareixença donaria informació ambiciosa de la tasca realitzada als grups parlamentaris i la possibilitat que el Consell Valencià de Cultura, com a institució, poguera ser interpel·lat.

Fins aleshores, al Consell Valencià de Cultura sols se li demana opinió però no línies determinades d'actuació. Se li demanen informes que no són vinculants. No hi ha fiscalització del president ni de ningú dels seus membres, ni de les comissions, ni de la tasca que fan, ni de si fan alguna tasca. És un òrgan consultiu, amb molt de llustre, i esplendor, al que sols se li fa cas si informa del que vol sentir el mateix govern però al que es condemna a l'oblit i del que es passa si els dictàmens o els informes són desfavorables a la política cultural que es fa des de la conselleria o des de qualsevol institució. Si hi ha recriminacions es condemna a l'ostracisme els seus membres. Si es demanen dates, estat de comptes, projectes de tot tipus, no hi ha cap tipus d'obligatorietat de respondre.

Per tant, pensem que la presentació de la memòria davant de les Corts Valencianes suposaria fonamentalment obrir espais i línies de treball, la possibilitat real que mos implicàrem els grups parlamentaris, que puguem esbrinar les deficiències a través del mateix Consell i, en definitiva, suposaria un pas endavant en la dignificació i en l'eficàcia del Consell Valencià de Cultura. Amplificar les seues accions, creem que és una tasca important. Implicar-se en la tasca del seu desenvolupament, fer-lo més eficaç, examinar-lo d'alguna forma, donar-lo a conéixer i valorar la seua feina perquè, en definitiva, el Consell Valencià de Cultura és un òrgan molt important però és absolutament desconegut per la majoria de les institucions, dels ajuntaments i, fonamentalment, de la ciutadania.

Per tal que fóra més útil, per tal de donar-lo a conéixer, eixa compareixença, eixa explicació de la memòria, pensem que seria fonamental i, per això, ­torne a repetir­ anem a donar suport a la proposició no de llei de l'Entesa.

Moltes gràcies.

La senyora presidenta:

La senyora Suanzes Fernández:

La senyora presidenta:

El senyor Oltra i Soler:

Gràcies.

Bé, la veritat és que m'ha sorprés, m'ha sorprés, i això que és difícil sorprendre per part del Partit Popular, perquè estem habituats al no permanent. Però en este cas pensava que no anaven a votar que no, pensava que anaven a votar que sí. Perquè jo crec que la qüestió és una qüestió molt raonable, molt senzilla, molt accessible, inclús demanada formalment pel mateix Consell Valencià de Cultura.

Ens pareix estrany que vosté manifeste una posició parlamentària més restrictiva, més estreta que la pròpia voluntat de l'òrgan que demanem ací nosaltres que vinga. O siga, aquest òrgan ha demanat públicament ­en la premsa està escrit­, que ells veuen bé vindre ací. El president del Consell Valencià de Cultura, inclús personalment ens ha transmés eixa mateixa informació, inclús ha agraït públicament aquest fet.

El Consell Valencià de Cultura, a l'hora de l'elaboració de la memòria del 2002 i de la seua presentació, tal i com diu la llei, al president de la Generalitat Valenciana, el senyor Camps; ha dit públicament en premsa que a l'hora de fer eixa presentació al senyor Camps, president de la Generalitat, va a demanar-li que puga acudir a aquestes Corts a poder exposar als grups parlamentaris la memòria.

Jo no sé, senyora Suanzes, què farà el senyor Francisco Camps. Però si el senyor Francisco Camps accepta la proposta, ja no d'Esquerra Unida-l'Entesa, la proposta del Consell Valencià de Cultura, de vindre a aquestes Corts a exposar això, el paperot seu és de categoria; home, és de categoria. I no el comprenc. Perquè és que ací, home, ací podem buscar-mos l'excusa que vulguem. Allò del primus inter pares o primus entre família.

Però, clar, estem parlant d'organismes de la Generalitat Valenciana, cadascú en el seu paper, i que tenen un punt en comú: gent nomenada per les Corts Valencianes, gent que elabora una sèrie de memòries de documentació que ens interessa a tots. I que aquestes Corts, o siga, votem, i jo crec que tenim el deure i el dret de rebre directament eixa informació.

Jo ja sé que si segurament anem al Consell Valencià de Cultura, o accedim via internet, podrem fins i tot arribar a disposar del document. Però vosté creu que això és normal? ¿Vosté creu que un organisme nomenat per aquestes Corts, perquè veja, tinga accés a la memòria anual, ha d'anar a internet o ha d'anar a demanar-li a algú que ens facilite una còpia? Però, per què ho fan tan complicat? O siga, perquè no deixen, quan ells volen vindre, perquè és que si hagueren dit el contrari. Però jo tinc ací documentació, perquè vaja, si de cas cal ensenyar-la s'ensenya, en la qual, i home publicada en premsa part d'ella; estan disposats, estan desitjant, estan desitjant que aquestes Corts els deixen vindre ací a contar-mos el que ells veuen allí que estan fent, la seua memòria anual.

Per tant, estem parlant d'una cosa jo crec que, vaja, molt elemental, molt simple. Això no vol dir, perquè clar, ni que anem ací a fiscalitzar-los, ni que anem a posar-los cara la paret ni este tipus de coses. Que de totes maneres tampoc és que seria una cosa de l'altre món. La funció nostra està en vore què és el que està fent qualsevol organisme, plantejar alternatives i si s'observa alguna cosa que no és correcta. Jo crec que el dret de vosté i el dret nostre està en dir que això no els pareix correcte o que sí que els pareix correcte. Punt.

No crec que vulga vosté, que tampoc, també ens callem en eixe tipus de qüestions. Ho dic perquè eixa referència que s'ha fet a la fiscalització, si és que és una qüestió bàsica en un organisme legislatiu com és el nostre. O també va a prohibir-se la tasca fiscalitzadora? Però que ací no anem per ahí. O siga, el que volem, almenys nosaltres que som el grup proposant d'aquest dictamen, és que estes persones puguen vindre directament ací. Cosa que a la millor aconseguirem, no per vostés, a la millor ho aconseguirem per altra via, perquè la Presidència de la Generalitat ho permetrà. Perquè jo m'imagine que ho permetrà, encara que vosté en un sentiment aixina tan restrictiu, està dient que no.

Però jo crec que això, a part de violentar la pròpia voluntat en este cas del Consell Valencià de Cultura, home, que serien els més directament afectats en aquesta qüestió, i no estan afectats en absolut, estan desitjant vindre. Jo crec que, d'alguna manera, el bloquejar aquesta proposta, vol dir bloquejar una possibilitat grandíssima d'una comunicació més directa en això que es diu la societat i el parlament. Perquè en este cas estem parlant d'un organisme que representa, que vetla per la cultura valenciana.

Per tant, no ho entenc. Solament ho entenc des d'eixa posició tradicional del no pel no. I aleshores, bo, el que es presente es dirà que no, encara que després resulta que a la millor se dirà que sí per altre tipus de raons. Però, ací, a tot el que propose l'oposició, pareix que hi ha ordres estrictes de dir que no.

Jo crec que es perd una oportunitat d'or de fer una cosa que tindria recolzament de tots, inclús en este cas del propi organisme que demanem la seua vinguda ací.

La senyora presidenta:

La senyora Suanzes Fernández:

La senyora presidenta:

(Se suspén la sessió a les 12 hores i 14 minuts)

(Es reprén la sessió a les 12 hores i 39 minuts)

(Ocupa la presidència la vicepresidenta, senyora Elvira Suanzes Fernández)

Presa en consideració de la Proposició no de llei sobre recuperació del claustre elevat del Palau de l'Abat del monestir de la Valldigna, presentada pel GP Esquerra Unida-Els Verds-Esquerra Valenciana: Entesa (RE número 2. 088, BOCV número 10).

La senyora presidenta:

Proposición no de ley sobre recuperación del claustro elevado del Palau de l'Abat del monasterio de la Valldigna, presentada por el Grupo Esquerra Unida-els Verds-Esquerra Valenciana: Entesa, que deberá defender la proposición no de ley con la enmienda que el mismo grupo ha presentado.

La senyora Pérez i Martí:

Senyora presidenta.

Me sembla que no és així. L'esmena que està presentada és a la proposta de resolució 2. 089, i esta és la 2. 088. (Remors)

La senyora presidenta:

La senyora Pérez i Martí:

Gràcies, senyora presidenta.

Senyories, després d'una reunió realitzada a Tavernes de la Valldigna, concretament per a vore la situació del monestir, i amb la necessitat que estava el claustre de la Valldigna pendent de recuperar-se i que era difícil eixa recuperació. I una roda de premsa que va haver a posteriori, vaig sol·licitar o vaig presentar aquesta proposta de resolució en nom del partit al qual represente, a l'Entesa.

Temps després, unes setmanes després, el nostre president, el senyor Camps, visitava a Torrelodones bé el claustre en qüestió, i deia que anava a fer el possible per a aconseguir que aquest claustre tornara al País Valencià i que s'instal·lara en el seu lloc, en el monestir de la Valldigna.

Des de la Junta de Portaveus se va sol·licitar a Esquerra Unida la retirada d'aquesta proposta de resolució, perquè ja s'havien donat els passos suficients per a què aquest monument tornara al País Valencià. Esquerra Unida va considerar en eixos moments que si no hi havia diners, si no hi havia un capital disponible, i si no se sabia quan s'havia de portar el claustre, no podíem deixar de debatre aquesta proposta perquè havia estat realitzada per gent de Tavernes de la Valldigna i gent del món cultural.

Aleshores, he de dir-los que ahir per la vesprada se m'informava que als pressupostos de la Generalitat Valenciana per al 2004, va a aparéixer una partida pressupostària per a l'adquisició del claustre de l'abat del monestir de la Valldigna. Aleshores, conforme vaig decidir en el seu moment de no retirar-la perquè no hi havia diners per a poder aconseguir el claustre, en estos moments, i després de la informació d'ahir, pense que és ètic i és convenient la seua retirada; esperant que eixa promesa que el claustre va a vindre al País Valencià al llarg del 2004, siga una realitat. I per tant, si els diners estan indicats en eixa partida pressupostària, que supose que no tardaré gens en saber-ho, estan indicats per a la seua adquisició, doncs ens donem entre tots l'enhorabona. I aleshores jo, senyora presidenta, en vistes a la bona voluntat que s'ha tingut per part del Consell, retire la proposta.

Presa en consideració de la Proposició no de llei sobre concessió de l'Alta Distinció de la Generalitat Valenciana a l'entitat Societat Coral El Micalet, presentada pel GP Esquerra Unida-Els Verds-Esquerra Valenciana: Entesa (RE número 2. 089, BOCV número 10).

La senyora presidenta:

La senyora Pérez i Martí:

Gràcies, senyora presidenta.

Sí, efectivament, ací sí que vaig a defensar l'esmena i a explicar el per què. Bo, parlar un poc sobre la Societat Coral El Micalet. Aquesta societat té cent anys d'història, i ha estat un baluard molt important en temps de la repressió recent, en temps d'època franquista. Perquè la cultura, tant musical com de teatre, ha estat reflectida en les seues actuacions, ha estat protegida per ells mateixa. I les seues obres o els seus actes, les seues portes obertes de cara a la societat valenciana. El seu bon quefer quant al valencianisme, a recuperar la nostra identitat com a poble, han estat uns dels més importants baluards que considerem importants de cara a la societat Coral El Micalet.

La Societat Coral El Micalet, quan recentment va faltar, va passar a millor vida el seu president, vàrem considerar des d'Esquerra Unida, que se li havia de donar un reconeixement, ara, en una època democràtica, en què els primers anys de la democràcia han passat. Que estem ja en una segona etapa de la democràcia, una segona etapa més conciliadora, més de dialogar, més d'acceptar, si més no, les diferents opcions d'una societat que necessita rebre contestació de forma general; d'ahí que havíem sol·licitat l'alta distinció de la Generalitat Valenciana a la Societat Coral El Micalet. Però ben bé és cert que el 9 d'octubre ha passat, que això seria una ximpleria, encara que podríem discutir si poguera ser per a l'any que ve.

No obstant, i com que existix el Consell Valencià de Cultura, organisme encarregat també d'estudiar i d'avaluar aquelles altes distincions que la Generalitat, si necessita consultar-los els consulta, i ells concedixen; hem considerat que havíem d'esmenar aquesta primera proposta. I l'esmena, en definitiva, el que diu és que "Les Corts Valencianes eleven al Consell Valencià de Cultura, la proposta per a que aquest organisme estudie la possibilitat que la Generalitat Valenciana concedisca l'alta distinció de la Generalitat Valenciana ­valga la redundància­, a l'entitat Societat Coral El Micalet, en base a la Llei 12/1985, del 30 d'octubre".

En basar-me concretament en la Llei de creació del Consell Valencià de Cultura, i perquè no mos cridàrem a engany, vull reflectir que el seu article cinc, apartat c) diu el següent: "Proponer al presidente de la Generalitat la distinción de aquellas personas, entidades o instituciones, que se hayan hecho acreedoras de ello por su trabajo o probada dedicación al estudio, defensa o promoción de la cultura valenciana".

Com a entitat clau per als valencians, va ser molt important en aquella època, i com segueix sent en estos moments, com a entitat dedicada a la cultura, encara més clau per la seua trajectòria quant a la música i quant al teatre, conforme he dit en un principi. Per tant, espere de les seues senyories la seua resolució, i esperant com sempre que aquesta proposta siga acceptada per tots i totes.

Gràcies, senyora presidenta.

La senyora presidenta:

El senyor Escrig Peris:

Senyories.

La proposició no de llei presentada pel Grup de l'Entesa era i és de gran calat i de gran interés. Però hi ha que dir que està desfasada per les dades que ha explicat la senyora Pérez. I en este sentit jo pense que la Societat Coral El Micalet se mereix l'alta distinció no per la seua tasca, que ara explicarem, sinó també perquè ha sigut un baluard, com ha dit la senyora Pérez, en estos últims i pensem primers cent anys.

De totes formes vaig a defensar la proposició no de llei, encara que estiga desfasada, ja que fou presentada el 4 de setembre i l'entrega dels premis era el 9 d'octubre, vaig a defensar inclús l'esmena del nostre grup, perquè pensem que la programació cultural, educativa i social que ha fet aquesta societat musical és de primer ordre. Tenint en compte que hi ha un institut musical Salvador Giner, tenim la Jove Orquestra formada per seixanta músics, la rondalla el Micalet, tenim la coral Giner, la coral infantil El Raconet, el grup de dansa Alimara, la companyia de teatre dintre també del circuit teatral valencià, els premis literaris que tots els anys oferixen i entre ells el Micalet d'Or que se dóna a personalitats que defensen la nostra identitat a nivell de la Comunitat Valenciana. I per tant, en definitiva, és un projecte viu, consolidat i mereixedor d'este guardó, que sens dubte pensem que ha d'eixir avant quant a eixa alta distinció.

I òbviament aprovem l'esmena, perquè així, passant esta proposta al Consell Valencià de Cultura, podrà valorar millor esta iniciativa, en base a les seues competències de presentar davant el president de la Generalitat propostes per als premis del 9 d'octubre. I per tant el nostre grup parlamentari va a votar a favor de la proposta del Grup de l'Entesa.

I ja que estem en música, senyora Suanzes, vosté mos ha parlat i molt bé que el Partit Popular i la seua coordinació és perfecta, però n'hi ha una nota que desafina molt. Mire, senyora Suanzes, mentres que el decàleg per l'ús de la llengua valenciana en l'administració ha sigut impulsat pel senyor Camps, i per tant pel conseller de Cultura, i ha sigut molt valorada per l'Acadèmia Valenciana de la Llengua, en canvi el Grup Popular de la diputació ha votat en contra del decàleg que el seu mateix partit. (inintel·ligible)

El senyor Clemente Olivert:

El senyor Escrig Peris:

Per tant, tot no és música celestial en el seu partit.

La senyora presidenta:

El senyor Escrig Peris:

La senyora Nácher Pérez:

La senyora presidenta:

El senyor Escrig Peris:

La senyora Nácher Pérez:

No estem tractant el tema del decàleg, sinó que estem tractant el tema de. (Remors) És una qüestió d'ordre per al bon funcionament de la comisió. (Remors)

El senyor Escrig Peris:

Jo bàsicament.

La senyora presidenta:

El senyor Escrig Peris:

Sí, sí. Jo simplement volia que constara en el Diari de Sessions estes matisacions que tot no és música celestial en el seu partit, sinó que també n'hi ha. millor que coordinar-se, com tothom. Gràcies, i anem a fer el suport a la proposició no de llei quant a eixa alta distinció de la Generalitat Valenciana a la Societat Coral El Micalet.

Moltes gràcies.

La senyora presidenta:

El senyor Clemente Olivert:

La senyora presidenta:

La senyora Pérez i Martí:

Gràcies, senyora presidenta.

Quasi que me'n van a sobrar quatre. El que no té sentit, senyor diputat, és que vosté diga que troba diferenciacions i que per això s'ho està pensant però que finalment no ho van a aprovar. Quan parla vosté de la proposta de resolució diu: però és que hi ha una esmena que és que diferix molt una cosa de l'altra. Doncs clar que diferix, és una esmena a la totalitat, senyor meu, o no ha de diferir quan és una esmena a la totalitat? I després diu: és que res té a vore l'esmena a l'exposició de motius. És que una esmena a la totalitat no porta una exposició de motius, perquè l'exposició de motius és el principi ràpid i concís que havíem presentat des d'un principi.

O siga, la veritat, jo torne a repetir, açò és qüestió de voluntats. Vostés creuran que som l'òrgan indicat o no som l'òrgan indicat. Però en esta tessitura, a esta marxa, quasi que el que millor podríem fer és cobrar i no treballar. Perquè treballar per a no traure conclusions exactes ni fer avançar la societat, perquè vostés són com una pica, només fan que parar, parar i parar, i no avançar, em sembla depriment per a un Parlament a estes altures.

Diga: no tenim la voluntat. Per què? Perquè volem ser mosatros. I a més a més jo li diré, doncs bo, que açò vos conste, perquè aixina poden vostés utilitzar la política que realitzem l'oposició ací; ja si no tenen política, vostés mos voten en contra i després la realitzem, probablement.

Però, sincerament, lamente moltíssim que fins aquest punt s'haja sigut tan mesquí, per a aplegar a la conclusió de la diferenciació o no que hi ha entre una esmena a la totalitat i una proposta de resolució, em sembla, de veritat, i em dóna vergonya d'haver de realitzar debats que no tenen ninguna consistència per a votar que no. Per a fer que alguna cosa siga de tots. Simplement per l'enveja i per l'ambició que com són vostés els únics que governen, com són vostés els únics que apareixen en Canal 9, seran vostés els únics que mos porten a elevar noves glòries al País Valencià. I això em sembla depriment.

Gràcies, senyora presidenta.

La senyora presidenta:

El senyor Clemente Olivert:

La senyora presidenta:

(Se suspén la reunió a les 12 hores i 57 minuts)

(Es reprén la reunió a les 16 hores i 45 minuts)

Preguntes números 1/03, 2/03 i 3/03 al conseller de Cultura, Educació i Esport, senyor Esteban González Pons, sobre la construcció de col·legis nous, que formula la diputada Ana Noguera Montagud del GP Socialista (RE números 1. 483, 1. 484 i 1. 485).

La senyora presidenta:

La senyora Noguera Montagud:

La senyora presidenta:

El senyor conseller de Cultura, Educació i Esport:

Moltes gràcies, presidenta.

Senyora Noguera.

Els centres que ja han finalitzat les obres i que han entrat en funcionament al mes de setembre són els següents. A la província d'Alacant, el Col·legi Públic San Francisco de Asís, d'Alacant; el Col·legi Públic Azorín, de Catral; Col·legi Públic número 5, de Dénia; el Col·legi Públic Padre Manjón, d'Elda; Col·legi Públic Reis Catòlics, de Guardamar de Segura; Escola infantil Verge del Remei, de Petrer; Col·legi Públic Segària, del Verger; Institut d'Ensenyança Secundària Leonardo da Vinci, d'Alacant; Institut d'Ensenyança Secundària Santa Faç, d'Alacant; Institut d'Ensenyança Secundària nou, d'Alfàs del Pi; Institut d'Ensenyança Secundària nou, de Cox; Institut d'Ensenyança Secundària nou número 8, d'Elx; Institut d'Ensenyança Secundària nou, d'Ondara; Institut de Formació Professional El Palmeral, d'Orihuela; l'Institut d'Ensenyança Secundària Torrellano, d'Elx-Torrellano; Institut de Formació Professional Navarro Santa Fe i l'Institut d'Ensenyança Secundària Nou Hermanos Amorós, de Villena; Institut d'Ensenyança Secundària número 1, de Xàbia.

A la província de València: el Col·legi Públic Juan Lacomba, de Chella; Col·legi Públic Virgen del Carmen, de l'Eliana; Col·legi Públic Isabel la Catòlica, de l'Olleria; Col·legi Públic Virgen de Vallibana, de Picassent; Col·legi Públic Rodríguez Fornos, de València; Col·legi Públic José Soto Micó II, de València; Col·legi Públic Campanar, de València-Campanar; Institut d'Ensenyança Secundària nou, d'Alginet; Institut d'Ensenyança Secundària nou, de Catadau; Institut d'Ensenyança Secundària de Chiva; Institut d'Ensenyança Secundària nou, de Gandia-Grau de Gandia; Institut d'Ensenyança Secundària nou, de Massamagrell; Institut d'Ensenyança Secundària nou número 1, de Mislata; Conservatori de Música d'Oliva; Institut d'Ensenyança Secundària nou, de Picanya; Institut d'Ensenyança Secundària nou, de Sollana; Institut d'Ensenyança Secundària Rodríguez Fornos, de València; Institut d'Ensenyança Secundària Isabel de Villena, de València; Institut d'Ensenyança Secundària nou, carrer Serpis de València-Algirós; Institut d'Ensenyança Secundària nou, de Vallada; Institut d'Ensenyança Secundària nou, de Vilamarxant.

A la província de Castelló: el Col·legi Públic Jaume I, de Castelló de la Plana; Col·legi Públic Francisco Mondragó, d'Eslida; Col·legi Públic Cervantes, de la Vall d'Uixó; Col·legi Públic Mestre Caballero, d'Onda; Col·legi Públic Baltasar Ruiz, d'Onda; Col·legi Públic Pintor Camarón, de Segorbe; Col·legi Públic Pío XII, de Vila-real; Centre Integrat d'infantil, Primària i Batxillerat, de Benasal; Institut d'Ensenyança Secundària número 3 del Politècnic, de Castelló¸ Institut d'Ensenyança Secundària nou, d'Onda i Institut d'Ensenyança Secundària nou, de Villafranca del Cid.

Estos són els 51 nous centres que s'han posat en marxa per a l'inici d'este curs escolar; 51 nous centres que suposen 964 noves unitats; 51 nous centres, que suposen 27. 505 alumnes que tindran al seu abast unes instal·lacions capdavanteres i de qualitat.

Respecte als nous centres que aniran incorporant-se durant el present curs, seran els següents. A la província d'Alacant: Col·legi Públic El Romeral, d'Alcoi; Institut d'Ensenyança Secundària Cotes Baixes, d'Alcoi; Centre Integrat de Primària i Secundària de Benilloba; Institut d'Ensenyança Secundària nou, de Benejúzar; Institut d'Ensenyança Secundària nou, de Bigastro; Institut d'Ensenyança Secundària número 8, de Dolores; Institut d'Ensenyança Secundària número 9, d'Elx; Institut d'Ensenyança Secundària nou, de Redován; Institut d'Ensenyança Secundària Santa Pola, de Santa Pola; Institut d'Ensenyança Secundària Monastil, d'Elda.

A la província de València; Col·legi Públic Sant Jaume, d'Almoines; Col·legi Públic La Sénia, d'Alcúdia de Crespins; Col·legi Públic nou, de Bétera; Col·legi Públic nou, de Paterna-La Canyada; Col·legi Públic nou Sant Marc, de Beniarjó; Col·legi Públic Virgen del Socorro, de Rotglà i Corberà; Col·legi Públic Manuel Servent, d'Alborache; Institut d'Ensenyança Secundària nou, d'Alaquàs; Institut d'Ensenyança Secundària Aranda, d'Alberic; Institut d'Ensenyança Secundària La Sénia, d'Alcúdia de Crespins; Institut d'Ensenyança Secundària nou, de Benaguasil; Institut d'Ensenyança Secundària d'Enguera; Institut d'Ensenyança Secundària de Guadassuar; Institut d'Ensenyança Secundària nou, de Navarrés; Centre Integrat de Primària i Eso, de la Pobla del Duc; Institut d'Ensenyança Secundària nou, de la Pobla de Vallbona; Secció d'Extensió Secundària, de Rafelbunyol; Institut d'Ensenyança Secundària José Segrelles, d'Albaida; Institut d'Ensenyança Secundària nou, d'Alcàsser; Institut d'Ensenyança Secundària nou, d'Almussafes; Institut d'Ensenyança Secundària Eduardo Marqués, de Carlet; Institut d'Ensenyança Secundària nou, de Massanassa; Institut d'Ensenyança Secundària nou número 2, de Mislata; Institut d'Ensenyança Secundària nou, d'Ontinyent; Institut d'Ensenyança Secundària nou, de Paterna; Institut d'Ensenyança Secundària nou, de Torrent; Institut d'Ensenyança Secundària nou, de Camins-Grau de València.

A la província de Castelló: Col·legi Públic nou Alcossebre-Alcalà de Xivert; Col·legi Públic nou Torre Molino, de Caudiel; Col·legi Públic nou, de Geldo; Col·legi Públic San Sebastián, de Vinaròs; Col·legi Públic nou, de Castelló de la Plana; Col·legi Públic Gaetà Huguet, de Castelló; Centre Integrat de Primària i Secundària de Gaeta, de Cabanes; Escola d'Hostaleria Costa del Azahar, de Castelló; Institut de Secundària nou Pau Lledó, de Castelló; Institut d'Ensenyança Secundària Gilabert de Centelles, de Nules; Institut d'Ensenyança Secundària nou, de Vila-real; Institut d'Ensenyança Secundària número 2, d'Onda; Institut d'Ensenyança Secundària Miralcamp, de Vila-real.

Senyories, la suma d'estes dades i les que he oferit al començament, fan un total de 1. 658 noves unitats que es posaran en funcionament en el present curs escolar, destinades a 51. 230 alumnes.

Els centres previstos per a la seua conclusió al llarg d'este curs són 32 nous centres d'infantil i Primària, i 61 nous centres de Secundària.

Vostés em pregunten una altra vegada més pel mapa escolar. Ho he dit altres vegades però ho tornaré a repetir. El mapa escolar va ser un document de planificació d'una realitat molt concreta i ja superada. El repte actual és un nou programa d'infraestructures educatives. Quan acabarà el nou pla? Jo espere i desitge que no acabe mai i que el revisem sempre per a millorar-lo any rere any.

Pregunten per la presència d'instal·lacions educatives provisionals. Les raons de la presència d'instal·lacions educatives provisionals són tres: en primer lloc, per a reubicar l'alumnat que deu ser desallotjat de l'edifici del col·legi o institut mentres s'executen les obres d'ampliació o de nova construcció, prèvia demolició de l'antic edifici en l'esmentat centre. És una situació transitòria i provisional durant un període de temps molt concret mentres s'executen les obres. Este és el cas més freqüent i el de major incidències en el còmput total d'instal·lacions educatives provisionals existents.

En segon lloc, per a ubicar transitòriament un centre de nova creació, un col·legi o institut que no existia i que es crea per a atendre problemes urgents d'escolarització, la nova construcció del qual ja està contemplada en la programació d'obres. La creació i ubicació d'estos centres en instal·lacions educatives provisionals ha fet possible avançar l'oferta del servici educatiu en la localitat o en el barri i evitar així el desplaçament, transport de l'alumnat a una altra localitat o barris veïns.

I, en tercer lloc, el cas d'aquells col·legis o instituts on s'agrega alguna instal·lació educativa provisional per a completar els espais existents i atendre les següents necessitats puntuals: per exemple, necessitat d'ubicar un augment de grups o unitats com a conseqüència de l'escolarització i el desdoblament de grups per increment d'alumnat que no promociona; inexistència d'espais específics com aules de música, tecnologia, educació artística. que resulten ser imprescindibles o per la inexistència d'espais on situar l'aula de tres anys per a completar i generalitzar l'oferta d'educació infantil. Tot i que no es tracta del cas més freqüent, sí que es dóna en determinades localitats o districtes de grans ciutats.

Totes les instal·lacions que ara mateix tenen el caràcter de provisional corresponen a centres que estan contemplats en la vigent programació d'obres i, per tant, podem concloure que el desmuntatge i la retirada d'estes instal·lacions es preveu a curt termini una vegada estiguen finalitzades i entregades les obres.

Moltes gràcies.

La senyora presidenta:

La senyora Noguera Montagud:

La senyora presidenta:

El senyor conseller de Cultura, Educació i Esport:

Preguntes números 4/03, 5/03, 6/03 7/03 i 8/03 al conseller de Cultura, Educació i Esport, senyor Esteban González Pons, sobre les àules prefabricades dels centres escolars de Torrevella, els escolars de Torrevella, i els centres escolars més antics de Torrevella, que formula la diputada Ana Noguera Montagud del GP Socialista (RE números 2. 284, 2. 285, 2. 286, 2. 287 i 2. 288).

La senyora presidenta:

La senyora Noguera Montagud:

Y le comentaba: hay niños en comarcas, no todos los niños de una comarca, sino niños de una comarca o de comarcas que su etapa educativa será siempre en un prefabricado. Usted se coge, por ejemplo, la comarca de la Costera y verá como, a parte de los centros educativos a los que van niños, a algunos niños les toca siempre, a lo largo de toda su etapa educativa, un centro prefabricado, que es la afirmación tan exagerada que le he dicho.

Yo solo le pido en esto una cosa, y sí que se lo digo con seriedad. Mire, la gente ya está bastante cansada ­y yo creo que eso no les va a funcionar eternamente­ de las bravuconadas fotogénicas. A mí me parece que lo que se están esperando son compromisos de verdad y serios. Entonces, si uno asume este compromiso, y ya le digo que yo le felicitaré personalmente si se hace, lo que espero es que se cumpla, pero que no sea solamente para salir del paso de lo que ahora mismo se está viviendo en Torrevieja.

La senyora presidenta:

El senyor conseller de Cultura, Educació i Esport:

La senyora presidenta:

El senyor conseller de Cultura, Educació i Esport:

La senyora presidenta:

El senyor conseller de Cultura, Educació i Esport:

La senyora presidenta:

La senyora Noguera Montagud:

La senyora presidenta:

El senyor conseller de Cultura, Educació i Esport:

La senyora presidenta:

El senyor conseller de Cultura, Educació i Esport:

Por lo tanto, necesitamos hacer nuevos planes. Y en esos nuevos planes lo que esperamos es contar con una colaboración sincera por su parte. Y que nos olvidemos, en la medida que podamos, de instrumentos de planificación antiguos, porque esos instrumentos ya cumplieron su tarea, ya cumplieron su función, ya están técnicamente ejecutados, ya les debemos algunas de las ventajas, de las extraordinarias ventajas de las que contamos, de las que disfrutamos en la actualidad. Y no tiene ningún sentido enzarzarnos en un debate en el que, al amparo del nombre mapa escolar estemos diciendo cosas que ni se corresponden con el contenido del mapa escolar, ni con lo que fue, ni con lo que en realidad es el mapa escolar.

Compareixença del conseller de Cultura, Educació i Esport, senyor Esteban González Pons, per a informar sobre les mesures que ha pres la conselleria per a assegurar plaça a tots els xiquets i xiquetes de 3 a 6 anys que la sol·liciten en els col·legis públics de la Comunitat Valenciana, sol·licitada per la diputada Ana Noguera Montagud i cinc diputats i diputades més del GP Socialista (RE número 1. 489), i per a informar sobre el nombre de xiquets i xiquetes de la Comunitat Valenciana que, malgrat estar escolaritzats en ensenyança infantil i primària, no han pogut començar les classes el dia 8 de setembre per no disposar de centre educatiu, sol·licitada pel GP Socialista (RE número 2. 198).

La senyora presidenta:

El senyor conseller de Cultura, Educació i Esport:

Moltes gràcies, senyora presidenta.

Senyores diputades, senyors diputats.

El passat 24 de setembre acudia per primera vegada a esta institució per a exposar les grans línies d'actuació d'esta conselleria. Aquell dia vaig fer una crida a tots els membres de la Cambra, perquè en la mesura de les nostres possibilitats tractaren d'apropar-nos a la realitat de l'educació, la cultura i l'esport, amb l'esperança, amb la convicció i amb la confiança de que aquella crida serà entesa pels representants de diferents forces polítiques del parlament valencià, com pareix hui, per iniciativa pròpia i a petició també dels grups del Partit Socialista del País Valencià per a explicar el que ha sigut l'inici del curso escolar en infantil i en primària.

Un curs, senyories, que ha començat el dia 8 de setembre amb la naturalitat i la normalitat com a notes dominants. Un curs que es prolongarà durant 179 dies, en el cas de 382. 090 alumnes que cursen infantil i primària. Un curs que, pel que fa a l'àmbit d'infantil i primària, s'inicia amb 30. 076 xiquets més que en l'exercici passat, 1. 555 en la província d'Alacant, 200 alumnes més a la província de València i 1. 221 alumnes a la província de Castelló. Un increment debut, principalment, per la incorporació de l'alumnat nou vingut i immigrant.

D'esta manera, la xifra total d'alumnes immigrants en el nostre sistema educatiu ha passat en els últims anys les barreres que teníem acostumades per esta qüestió. Estes xifres que acabe d'oferir-les fan referència a l'inici del curs. De tota manera tots sabem que, des que finalitza el termini ordinari de matricula i fins que comença el curs, es produeixen noves incorporacions al sistema, incorporacions que han de ser enteses per l'Administració. En l'actual curs, l'alumnat matriculat fora del termini ordinari ha aplegat a 4. 544 nous escolars.

En qualsevol cas i en termes generals, tenint en compte l'alumnat total de tots els trams educatius del sistema, l'alumnat ha disminuït. Vull recordar que des de l'any 1995 fins a 2003 hi ha al sistema educatiu 41. 000 alumnes menys. I, front a eixa realitat, el nombre de professors s'ha vist incrementat en 10. 397. La qual cosa ha fet possible que l'evolució de la ràtio professor/alumne haja decrescut de forma constant des de 1995, tant en infantil i en primària com en secundària.

A les aules d'infantil, on en 1995 hi havia un professor per a 21 xiquets, en este curs hi ha 15 xiquets per professor. A les aules de primària on 1995 hi havia 17 alumnes per professor, hui hi ha menys de 12. I així també podríem dir de la ràtio de secundària. Esta evolució de la ràtio ha millorat les condicions en les que els nostres professors imparteixen les classes, millorant així l'atenció i la personalització amb que els alumnes reben una educació que ha crescut en qualitat. Però la qualitat no només creix per mitjà d'una política rigorosa de dotació de personal; qualitat en l'ensenyament també és establir els mecanismes que facen possible l'adjudicació dels llocs vacants abans que comence el curs. En este sentit, i des del mes de juliol, l'adjudicació del professorat provisional i interí als nostres centres ha aplegat al cent per cent.

Això, senyories, és previsió i això és anticipació. Això el que no és improvisació. Improvisació seria donar per bona l'estructura docent d'acord amb les dades de matriculació del mes de juliol; improvisació seria no seguir l'evolució de les matrícules fins al moment en què es produïx l'última incorporació al nostre sistema; improvisació seria, en definitiva, contemplar l'àmbit educatiu com una realitat monolítica. I el nostre sistema és actualment una realitat viva i dinàmica.

Una realitat que en els últims huit anys ha experimentat un salt qualitatiu i quantitatiu sense precedents en la nostra història. I, un curs més, no només hem incrementat el nombre de beques i ajudes per als estudis, sinó que hem garantit que hagen segut ateses totes les sol·licituds que complien els requisits, garantint així la màxima qualitat d'oportunitats per als nostres escolars.

Ha crescut i ha millorat la realitat educativa valenciana i ha incorporat nous i apassionants reptes, reptes com el de la incorporació de l'alumnat nouvingut, majoritàriament immigrant, que demana una resposta adequada d'integració escolar i social. Així, i per a atendre estos nous reptes, hem impulsat més de 130 accions formatives d'atenció a la diversitat, en les quals han participat 4. 400 professors del nostre sistema l'any passat.

Això és una mostra de l'interés, sensibilitat i consciència solidària amb què administració i docents volem afrontar el repte de la immigració. Per part d'este conseller el debat es mourà en termes de rigor i seriositat, el rigor i la seriositat que mereix una qüestió tan cabdal com és l'educació dels nostres fills i de les nostres filles.

Espere i desitge sincerament que les meues paraules i la resposta de les seues senyories responguen des del mateix rigor i la mateixa serietat quan tracten l'assumpte de la immigració.

He dit que el curs s'ha iniciat, s'inícia. ­perquè ja és una qüestió que el temps ha superat i ja estem pensant en tot el que hem de fer per al pròxim curs­ s'inícia amb naturalitat i normalitat, circumstàncies que ha segut possible assolir des de l'enorme esforç de previsió i actuació que ha dut a terme esta conselleria.

M'agradaria que les seues senyories retingueren dades generals quan passen a valorar les poques incidències que es donaren. Caldrà tornar a elles per a posar de relleu l'escàs grau de representativitat que eixes disfuncions nímies tingueren respecte al conjunt del sistema.

Esta conselleria ha posat en marxa els mecanismes que, amb caràcter ordinari general, ve aplicant en l'escolarització de l'alumnat que sol·licita plaça per a qualsevol curs en qualsevol col·legi públic de la Comunitat Valenciana.

D'una manera sintètica, les mesures que hem ficat en marxa s'han concretat a través de, primer, publicació de resolucions de les direccions territorials de Cultura, Educació i Esport, per les quals queda establit el calendari i el procediment d'admissió d'alumnes en centres docents no universitaris sostinguts amb fons públics, en aplicació d'ordes de 3 d'abril del 1998, 5 de març del 1999 i 2 de maig del 2001 d'esta Conselleria.

Segon, admissió de l'alumnat en funció de l'oferta i la demanda i també de la planificació educativa, de conformitat amb el que establixen les disposicions oficials vigents sobre admissió de l'alumnat.

Tercer, en cas que la demanda fóra superior a l'oferta, sempre amb concordança amb el que he especificat en el punt anterior, es procedix a l'habilitació de les unitats necessàries per tal que tot l'alumnat estiga escolaritzat.

Quart, anàlisi de l'evolució de l'escolarització a nivell de localitat i/o districte i introducció de les modificacions pertinents en la planificació educativa.

Cinc, si la introducció de modificacions a l'alça no és possibles per la insuficiència d'instal·lacions, es passa a l'elaboració d'informes com a pas previ a la introducció d'estes necessitats en la programació d'obres.

Estes són, en síntesi, les actuacions. Entrant al detall, començaré per referir-me a tot allò que s'ha fet en l'escolarització de l'alumnat de tres anys.

Pel que fa a la generalització, durant els últims cursos, les actuacions de l'administració educativa han permés generalitzar l'oferta d'escolarització de tot alumnat de tres anys en col·legis públics, i per al curs 2003/2004 el nombre d'unitats de quatre anys és de 1. 364, i el d'unitats de tres anys, de 1. 379.

No obstant, caldria fer una precisió: és freqüent que els sindicats i altres instàncies reivindiquen l'oferta de tres anys en tots el centres. Si tenim present que en la xarxa, i només en comptats casos, existixen escoles d'educació infantil sense que existixca primària, i col·legis d'educació primària sense que existixca l'educació infantil, i existix adscripció entre ells, l'administració educativa aplica el criteri segons el qual deu existir oferta de tres anys en aquells centres on existix oferta de quatre i de cinc anys i en la mateixa mesura.

Amb caràcter complementari i residual, algunes escoles infantils de zero a tres anys escolaritzen en 11 unitats el següent alumnat de tres anys: a Alacant, 6 unitats ­Elda, 4 i Petrer, 2­; i a València, 5 unitats ­Paterna, 2, Torrent, 2 i València, 1. Per increment d'escolarització per al curs 2003/2004, i per tal d'atendre tota la demanda, s'han habilitat 72 noves unitats. A dia de hui no consta que als centres públics de la Comunitat Valenciana hi haja demanda d'escolarització no atesa. El que sí que s'ha pogut donar en algun centre molt concret és un excés de demanda que ha produït una saturació impossible d'atendre. En estos casos, l'excés de demanda ha segut reorientat a altres centres amb places vacants.

Pel que fa a les instal·lacions educatives provisionals, quan ha existit demanda i les instal·lacions dels centres han segut insuficients per tal d'escolaritzar tota la demanda d'alumnat de tres anys, des de la conselleria s'han habilitat este tipus d'instal·lacions, que per al curs actual sumen un total de 14.

Pel que respecta a l'augment de la ràtio a 25 alumnes per unitat, el Reial Decret 1. 004/1991, de 14 de juny, pel qual s'establixen els requisits mínims dels centres que impartixen ensenyances de règim en general no universitàries, se contempla que la ràtio de les unitats per xiquets de tres a sis anys serà de 25 alumnes per unitat. Les ordres de 17 de febrer del 1992 i de 17 de juny del 1992 d'esta conselleria fixen la ràtio per a unitats de tres anys en 20 alumnes per unitat i per als de quatre i cinc anys 25 alumnes per unitat.

Del conjunt de l'Estat només la nostra comunitat i Canàries han establit una ràtio distinta per a les unitats de tres anys i per a les de quatre i cinc anys. Tot fa indicar que esta ràtio es va fixar, en el seu dia, pensant que no tot alumnat de tres anys demanaria escolarització, per la qual cosa, com tots sabem hui, no ha segut aixina. El fet que les ràtios siguen distintes pot, en alguns casos, distorsionar de manera greu la planificació educativa, ja que una vegada constituïdes les unitats amb ràtio 20, quan l'alumnat promociona a unitats de quatre o cinc anys i unitats de primària, ho fa no amb el mateix nombre d'unitats generades amb ràtio de 20 i no 25.

De fet, la ràtio aplicada per a tres anys, 1/20, es transforma en la referència general, quan esta ha de ser la del sistema, 1/25. Com he dit, tot això provoca alteracions greus en la planificació educativa realitzada, donat que, indirectament, es generen més unitats de les necessàries, i això és especialment complicat quan les instal·lacions dels centres, encara que són suficients per a escolaritzar a ràtio 25, no ho són per a ràtio 20. Dit d'una altra manera, la ràtio 20 alumnes per unitat por generar necessitat de més unitats, de més línies i, en conseqüència, de més infraestructura.

Amb caràcter general, s'ha respectat la ràtio 20 d'alumnes per unitat. No obstant això, en estos casos determinats i als efectes assenyalats, és a dir, que no s'altere greument la planificació educativa i es generen augments d'unitats i línies innecessàries, s'ha incrementat la ràtio fins a 25 alumnes per unitat, de manera que es dóna compliment a les instruccions conjuntes de 20 de novembre de 2002 de les direccions generals de Centres Docents i de Personal sobre criteris generals per a la modificació de la composició per unitats, llocs de treball i altres característiques dels centres docents d'educació infantil, primària i educació especial de titularitat de la Generalitat Valenciana per al curs 2003/2004.

Pel que respecta a l'escolarització a València ciutat, al mes de maig, durant el procés d'admissió d'alumnat, van ser freqüents les notícies em premsa sobre la falta d'oferta suficient d'unitats de tres anys en els centres del sector públic de la ciutat de València. Es donaren instruccions per tal que es realitzara un seguiment de la qüestió i es dugueren a terme les actuacions que calgueren per tal de satisfer tota la demanda.

En data de 10 de juny, i posteriorment, se celebraren reunions entre la inspecció educativa i el Servici de Planificació d'esta conselleria. Es va controlar l'oferta i es va comprovar que existia un excés de demanda només per a determinats centres i en uns casos públics i en altre privats, i mancança d'ella en altres. S'hi trobaren solucions i es donaren instruccions a la inspecció, per tal que, en el seu cas, formulara peticions d'habilitacions d'unitats conforme a les solucions previstes.

Una volta reajustada l'oferta-demanda i realitzada la corresponent distribució des del més escrupulós respectes a la lliure elecció dels ciutadans, el problema es va resoldre per mitjà de les següents accions: Patraix, col·legi públic Ciutat de Bolonya, habilitació d'una unitat amb la ubicació d'una instal·lació educativa provisional ­el consell escolar del centre s'hi havia negat l'any anterior­; Camins al Grau: nou centre en l'avinguda de França, el decret de creació del qual està pendent de publicació; col·legi públic nou, Tomás de Montañana, 2 unitats de tres anys, 1 de quatre i 1 de cinc, en instal·lacions educatives provisionals.

No han segut formulades més peticions d'habilitacions, i ens consta que tot l'alumnat està escolaritzat. Diré més, al col·legi públic Nuestra Señora del Carmen, al districte del Marítim, la falta d'alumnat ha segut la causa que s'autoritzara el no-funcionament de les unitats ja creades.

Pel que fa referència al que ha segut el procés d'escolarització de l'alumnat de sis anys, he de dir-los que hi ha hagut un increment de la demanda. Per tal d'atendre-la s'han aplicat normes generals, habilitació de les unitats conforme a les propostes d'inspecció i en el cas que les dependències hagen segut insuficients, ubicació d'instal·lacions educatives provisionals. La seua incidència per al curs 2003/2004 ha segut de 14 unitats habilitades, de les quals 4 s'ha ubicat en infraestructures escolars provisionals.

A banda d'açò que he comentat, no ens consta que hi haja hagut altres problemes derivats de l'escolarització de l'alumnat en este tram. Se planteja també, i és motiu d'esta compareixença, quants han segut les xiquetes i els xiquets que han començat el curs amb algun retard per causa d'unes poques o molt puntuals disfuncions. Disfuncions que explicaré agrupades en dos apartats.

El primer, una referència al nombre d'alumnes que van vore retardat l'inici del curs, i, el segon, la relació de centres i les causes de les disfuncions.

Pel que fa a alumnes, i en el tram educatiu d'infantil i primària, a la província d'Alacant parlarem d'un total de 2. 729 alumnes, és a dir, un 2,8% del conjunt global d'escolars matriculats. A la província de València, 757 alumnes, és a dir, un 0,6% del total d'alumnes que cursen estudis en els centres de la província. Estos tants per cent que els acabe d'oferir són poc rellevants respecte al conjunt global, doncs, tots podem vore-ho. Vol dir que són poc significatius? En cap cas. Significatius per a la Conselleria d'Educació, Cultura i Esport són tots i cadascun dels nostres alumnes, però el grau de representativitat d'estos percentatges és ínfim, perquè eixos alumnes que estan contemplats en estes dades, la seua situació no exemplifica una situació del conjunt ni representa la globalitat. Significatius, sí; rellevants, no. A Castelló, en este sentit, este tant per cent va ser zero, per això no ho he citat.

Fins ací el nombre d'alumnes que iniciaren el curs 2003/2004 amb cert retard. Ara els referiré els motius d'este retard. Són dos: per qüestions infraestructurals o per dotació de professorat. Els centres d'infantil i primària on es van finalitzar les obres o les instal·lacions educatives provisionals abans del 8 de setembre foren, a la província d'Alacant, el col·legi públic El Romeral d'Alcoi, el col·legi públic El Blanquinal d'Altea, el col·legi públic L'Olla d'Altea-La Olla, el col·legi públic Alfonso Iniesta de Banyeres de Mariola, el col·legi públic Primo de Rivera de Callosa de Segura, el col·legi públic número 5 de Dénia, el col·legi públic Rafael Altamira i el col·legi públic Pla de Barraques del Campello, el col·legi públic Reyes Católicos de Guardamar del Segura, el col·legi públic Hispanidad i el col·legi públic José Garnero de Santa Pola, el col·legi públic número 10 de Torrevieja i el col·legi públic número 5 de Xàbia.

A la província de València, el col·legi públic Avinguda de Balears de València, el col·legi públic Rodríguez Fornos de València, el col·legi públic Professor Ramiro Jover de València, el col·legi públic Luis Santángel de València, el col·legi públic Sant Marc de Beniarjó i el col·legi públic Roís de Corella de Gandia. No faig menció a cap centre de Castelló, perquè en cap centre de Castelló s'han produït disfuncions en l'inici de curs en este tram educatiu.

De qualsevol manera, i en la major part dels casos que he referit a les províncies d'Alacant i València, sí que voldria deixar clar que totes les disfuncions detectades se resolgueren en a penes uns dies. Fins a este punt, senyories, les relacions de centres que començaren el curs en algun retard. Les disfuncions directament relacionades amb l'àmbit de la dotació de professorat, ni tan sols afectaren el normal desenrotllament de l'activitat escolar, ja que compten amb uns acords de plantilles capdavanters a tota Espanya, pels quals en el nostre sistema cap xiquet ha deixat de ser atés pel personal docent dels centres.

Els posaré un exemple molt il·lustratiu que confirma esta afirmació. En un centre d'infantil i primària, encara que faltaren un, dos, tres o fins i tot quatre professors, la plantilla total del centre garantix que puga impartir-se docència amb absoluta normalitat. Segons l'acord de plantilles en este tram, signat en l'any 96, un centre amb tres unitats d'educació infantil i sis de primària; és a dir, nou unitats en total, disposa de catorze professors. I un centre de sis unitats d'educació infantil i dotze de primària; és a dir, divuit unitats, té una plantilla de vint-i-sis professors. Les disfuncions en este àmbit, insistisc, no afecten l'atenció normal als alumnes, tot i que com a disfuncions foren consignades, detectades i lògicament ràpidament resoltes.

El procés de matriculació i la nova escolarització de l'alumnat d'educació infantil i primària, finalitza en el mes de juny. No obstant això, l'increment de nova població escolar a principis de setembre, i fins i tot una vegada ja ha començat el curs, implica en alguns casos la necessitat d'autoritzar o habilitar nous grups, en un moment on no han sigut coberts tots els llocs vacants que existien en les unitats o grups en funcionament. Es tracta d'actuacions que tenen una especial significació en zones com les costaneres on el flux migratori és constant.

Davant esta realitat la Conselleria de Cultura, Educació i Esport, ha actuat sempre amb rapidesa, agilitat, bé habilitant o autoritzant noves unitats o bé proveint de docents estes noves unitats. Esta agilitat en la resposta ha permés que des del dia 1 de setembre fins el 23, s'habilitaren huitanta unitats o grups, i s'ha reduït a la mínima expressió esta disfunció en el retard a encetar el curs, i les xifres són poques i molt il·lustratives en este sentit. Només s'han vist afectats huit grups a Alacant i un a València.

Els centres on es produí esta situació foren els següents: el col·legi públic Martín Artigot, el col·legi públic Mediterráneo, i el col·legi públic Virgen del Pilar, de Pilar de la Horadada, el col·legi públic José María Manresa Navarro de San Fulgencio, i el col·legi públic Vilamar, de Sagunt port. Tret del cas del centre de San Fulgencio, el retard en l'inici del curs d'estos col·legis va ser només d'un dia.

Voldria fer-los una última reflexió al voltant de la qüestió, que en major mesura ha sigut causa dels incidents més visibles en este inici del curs. Una reflexió que ja vaig fer en la meua primera compareixença davant les Corts, i que hui torne a portar davant d'esta comissió, amb l'esperança que el debat que obrim a continuació no es convertisca en este tema en un diàleg de sords, i sí en un debat enriquidor i responsable. M'estic referint al capítol d'infrastructures, i en paral·lel a la presència d'instal·lacions educatives provisionals en el nostre sistema educatiu.

Senyories, en este curs 2003-2004 hi ha 22 nous centres d'infantil i primària respecte el curs passat. Els alumnes que ocupen hui eixos centres hagueren d'ocupar instal·lacions provisionals mentre s'executaven els projectes. No trobarem, no hem trobat encara, la fórmula màgica que evitara eixa situació. Si vostés l'han trobada, si eixa combinació la tenen, i si la coneixen, si realment coneixen el mecanisme que pot compatibilitzar estes dos circumstàncies, els pregue que ho diguen. Perquè si és així, seré jo personalment qui acudisca a sol·licitar la solució als bancs de l'oposició.

Els 22 nous centres que he referit abans, representen 138 noves unitats d'infantil i 263 de primària, traduint-ho al nombre d'alumnes, 3. 450 alumnes en infantil i 6. 575 en primària. Estos són els alumnes que han deixat les infrastructures educatives provisionals on estaven fins que no s'acabaren les obres dels seus nous centres.

Senyories, les xifres generals que he portat a esta comissió són les que tenim tots. Les interpretacions poden ser tan flexibles com vostés desitgen, però seria poc constructiu que en la subjectivitat d'eixes interpretacions, algú perdera la mesura pel camí i oblidara que l'educació és un projecte continu i comú. Un repte que mai es pot donar per conclòs del tot, on sempre caldrà treballar per a millorar alguna cosa més.

Parlem-ne, senyories, dialoguem-ne tant com faça falta, en esta compareixença i en totes aquelles que considerem necessàries. Però no ens oblidem d'allò que acabe de dir. Cal que anem pensant ja en el que hem d'aportar-li al millor inici de curs que hem tingut. El millor inici de curs serà el del pròxim any 2004-2005, perquè sempre, l'últim curs ha de ser el millor inici de curs. Un inici que millorarà i que ha de millorar el seu precedent i tots els precedents anteriors, perquè sempre hem d'aspirar a millorar la nostra situació.

Senyories, apel·le una volta més a l'alta responsabilitat que tenen els membres d'esta comissió, per a fer una política que siga una política de rigor, de rigor, de coherència i de responsabilitat que és el que devem aportar-li al sistema educatiu de la Comunitat Valenciana. Ara tenen vostés la paraula. Jo només he de dir que l'inici de curs que hem tingut en educació infantil i primària, des del punt de vista d'este conseller, ha sigut exemplar.

Moltes gràcies.

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

La senyora presidenta:

La senyora Noguera Montagud:

(S'interromp la gravació)

El senyor Cardona i Pla:

Bé, volia deixar passar la meua intervenció per parlar més en públic, diríem, en el moment de la compareixença del senyor conseller en Ple per parlar de tot el principi de curs, però no voldria deixar de passar alguna cosa i no voldria tampoc que se diguera que "quien calla otorga" perquè no és de veres.

Jo, moltes voltes, quan vosté comenta que els problemes han segut "nimios" ­ha dit­, xicotetes, xicotetes incidències. jo, senyor conseller, quan aprecie l'angoixa i la preocupació dels pares per cert tipus de problemes que els afecten personalment, jo no diria que són problemes xicotets. Per a ells, en eixos moments és el principal problema que n'hi ha en l'educació. I, a més, jo crec que inclús en nombre no ha sigut tan reduït o tan escàs com vosté vol comentar.

Jo, de totes formes, senyor conseller, voldria comentar alguna cosa. Jo trobe que sí que n'hi ha una discriminació respecte a l'escola pública. Per exemple, vosté és sabedor, perquè això ha arribat a conselleria, que a la ciutat de València els xiquets d'infantil que van a l'educació privada, tenen beca de menjador en un nombre substancial, mentre els que van a la pública, no la tenen. Vosté no considera que això és una discriminació de posar a la gent que va a l'escola pública en una situació d'inferioritat?

N'hi han alumnes en algun lloc que inclús s'han quedat sense plaça de menjador per no haver fet càlculs respecte al nombre d'alumnes que realment anirien allí. N'hi ha molts de pares que han demanat la seua escolarització en l'escola pública d'infantil de 3 anys i s'han trobat que no tenien lloc ahí. A la millor, senyor conseller, a vosté no li han arribat les queixes perquè jo crec que la gent tampoc espera gran cosa de l'administració i, a vegades, no espera que li resolga eixe tipus de problemes i se'n van directament a buscar una privada. Segons vostés, la gent fa eixa adhesió voluntàriament. Nosaltres pensem que la fa, en moltes ocasions, forçada.

Vosté parla del tema de la immigració, que han fet. , no sé, crec que ha dit quatre-centes i escaig activitats formatives, però moltes voltes nosaltres trobem a faltar en eixes activitats formatives una implicació real en la vida concreta dels centres perquè ja li vaig comentar en algun moment ­i li ho tornaré a comentar quan parlem d'això explícitament­ que la formació del professorat s'ha transformat en una espècie de mecànica rutinària que no té res a vore en la implicació real de la resolució de problemes.

I, clar, quan vosté me comenta una mitjana de professorat respecte a infantil i primària, primer, jo li diria que eixa qüestió de la mitjana és. , no ens servix de res quan sabem que n'hi han centres que tenen 27 i 28 alumnes ­en Sant Vicent del Raspeig passa; passa també en Torrevieja­, i després, tota una sèrie de pobles on la pujada a 25 o més de 25 és habitual: en Torrent, en Quart de Poblet, en Xirivella, en Sagunt, en Requena, en Alaquàs, en Benicarló. Això és habitual. És a dir, no és només en uns xicotets llocs sinó que se dóna realment en tota una sèrie de pobles, a més, de nord a sud del País Valencià.

Eixa mitjana que moltes voltes ve donada perquè es compta també una escola rural amb molts més alumnes. Se donen circumstàncies que en alguns pobles hi ha menys alumnat, evidentment, dels diversos cursos. Però també es dóna en unes circumstàncies on l'alumnat té una diversitat molt més àmplia i la cosa agreuja la situació d'atenció i de tractament. És a dir, el que hi haja hagut una disminució de professorat per alumnat com a mitjana camufla moltes voltes que un professor ha d'atendre en una classe de 27 alumnes, tota una sèrie de diferències en llengües que se parlen, en cultures de provinença, que fan molt més difícil atendre eixe tipus de qüestions.

Per tant, jo crec que moltes voltes, unes xifres pures i dures sense vore a què afecten i quins motius hi ha darrere i si realment, per exemple, les activitats formatives són serioses, si realment arriben a resoldre els problemes, mos quedem amb eixa idea que "que ve, hem augmentat alguns números! ", però jo pense que n'hi ha alguns problemes que no s'han resolt.

Jo, senyor conseller, tractaré més a fons alguns altres temes i estos en la compareixença que tenen per a parlar del principi de curs perquè crec que sí que n'hi ha aspectes discutibles en les afirmacions que vosté ha fet.

Gràcies.

La senyora presidenta:

La senyora Nácher Pérez:

Gràcies, senyora presidenta.

Senyor conseller, benvingut a esta comissió, que sé que el vorem moltes voltes a partir d'ara.

El passat 8 de setembre es va iniciar el curs 2003-2004 amb total normalitat perquè des de fa uns cursos es treballa per part de tots els implicats en el sistema educatiu de valent, tant funcionaris de la conselleria pròpiament dita com les territorials, inspectors, professors, agents socials, pares i mares, d'una manera constant. I això és evident. I això és el que mos ha dut, dolga a qui li dolga, que n'hi haja total normalitat.

Ací s'ha parlat de l'inici de curs i del tram del sistema educatiu de 3 a 5 anys. Jo vull fer referència a este tram de sistema educatiu perquè la conselleria té en compte la demografia infantil de cada població i s'intenta tindre previst totes les unitats per a acollir esta demanda. I la veritat és que s'acullen d'acord amb la demanda que n'hi ha i no a l'oferta, perquè estem parlant d'un tram que és voluntari, que no és obligatori el sistema educatiu, no és obligatori. Per tant, depén dels pares i mares que vullguen dur els seus fills perquè comencen als 3 anys, als 4 o als 5.

I sí que voldria fer menció especial perquè ja que vam ser pioners però no se'n recorden mai, vam ser pioners que en este tram educatiu esta Comunitat Valenciana va ser pionera en què fóra gratuïta encara que no fóra obligatòria. Jo sí que demanaria, perquè pareix ser que a voltes ens maregem en estes sèries de dates, mirar les altres comunitats autònomes perquè, ara que ja s'ha aprovat la Llei orgànica de qualitat educativa, un dels primers decrets que vol aprovar el ministeri era este, que tot el tram educatiu de 3 a 5 anys, fóra gratuït. I bé, no s'ha pogut dur a terme este curs perquè n'hi han autonomies que no estan preparades. No vaig a dir el nom de les autonomies però com vostés es poden imaginar sabran quines són i per qui estan governades. Eixe és el problema eixe és el problema.

És a dir, que el Partit Popular, sobretot el Partit Popular de la Comunitat Valenciana sí que fa mesures socials, igualtat d'oportunitats per a tots. I això és el que mos dol, això és el que mos dol. Però jo crec que s'ha de dir ja d'una volta, no? Ahí n'hi han comunitats que estan a la cua.

També he de fer menció especial que en este treball que es fa per a l'inici de curs, que no és un treball que comença l'1 de setembre sinó que comença el mateix dia que s'acaba el curs anterior, el 23 de juny, per exemple, l'adjudicació de llocs vacants de mestres i professors en el mes de juliol, abans que comence el curs. Abans es feia l'1 de setembre i ¿què passava? Que els mestres i els professors arribaven als centres el dia que començava el curs sense saber ni quin curs li tocava, ni què havia de donar. A banda d'això, molts no arribaven. Bé, ara les adjudicacions es fan en el mes de juliol. ¿Per què? Perquè aixina tenen uns mesos per a saber quin centre és, anar a presentar-se i ja no és que milloren els alumnes sinó també millora el professorat. És a dir, el professorat ja sap on li ha de tocar.

Clar, açò també els dol perquè és una mesura que té una implantació que els agents socials l'han vista molt bé, que tots estan contents, i eixa no l'anomenen. Eixa l'obviem.

També dir-li, senyor conseller, que ha donat vosté una xifra de matriculació. Per suposat, hui ha vingut a donar una xifra de matriculació i si bé d'ací dos mesos mos en donarà una altra, perquè realment la matrícula sempre està oberta, en funció de la demanda del curs. A més, van produint-se noves incorporacions, com vosté ja ha explicat, al sistema educatiu per la immigració. Però és que ahí s'atén a un principi constitucional. És que pareix que l'hem oblidat. És que pareix que hem oblidat que és un principi constitucional que tot el món té dret a l'educació. I per això la conselleria sols fa que complir un principi constitucional, que és que el sistema educatiu estiga obert, siga dinàmic i viu. Això està clar.

I pel que fa a les infrastructures, senyor conseller, dir-li, en relació al que vosté ha dit i en relació al que esta vesprada ha estat parlant-se ací, que el primer mapa escolar. clar, les necessitats en 1995, quan vam entrar, no hi havia res, amb la qual cosa vam haver de fer un document. I les necessitats primer eren de 197 centres, 197. D'ahí, la previsió es va fer fins a més de 400. Eixa és la realitat. Però si haguérem anat al pas que anaven els anteriors. Perquè, clar, cal recordar que la Logse s'aprova en 1990. Si haguérem anat a eixe pas, hi havien. (inoïble)

La senyora presidenta:

La senyora Nácher Pérez:

. que duien secundària i batxillerat. A eixe pas, segurament hui estaríem en les cavernes.

I continue dient-li, conseller, que caldria fer també un estudi mirant les altres comunitats com estan, caldria fer un estudi quant a les infrastructures i l'esforç.

I ja sols dir-li, senyor conseller, que no sols la conselleria ha vist que s'ha iniciat el curs amb normalitat, sinó els sindicats, les APA. tots ho han dit públicament en els mitjans de comunicació. Per tant, o tots estan enganyats o és que en realitat hi ha hagut una normalitat, i alguns, com estan acostumats, que eren notícia quan ells tenien.

La senyora presidenta:

La senyora Nácher Pérez:

Gràcies, senyora presidenta.

La senyora presidenta:

El senyor conseller de Cultura, Educació i Esport:

La senyora presidenta:

La senyora Noguera Montagud:

La senyora presidenta:

El senyor Cardona i Pla:

Gràcies, senyora presidenta.

Esquerra Unida, l'Entesa, considera que l'educació de qualitat es la pública. Considerem que és la que té característiques millors i més fiables, la que és més plural, la que té possibilitat de ser laica, si la deixen, i, per tant, nosaltres considerem positiva l'educació pública. I pensem, per tant, que deuria estar potenciada i pensem que, evidentment, hauria de garantir-se que tota persona que volguera acudir a la pública tinguera una plaça garantida. Pensem que no ho està.

Per una altra part, nosaltres pensem que l'educació infantil deuria ser obligatòria. És a dir, al contrari que vosté estan satisfets que no siga obligatòria, nosaltres pensem que deuria ser obligatòria. Vostés parlen que són els primers que l'han feta gratuïta, i nosaltres no estem d'acord en el que vostés han fet en la gratuïtat d'esta etapa, que en realitat el que vol dir és que vostés han concertat una etapa que no és obligatòria. És a dir, si no és obligatòria, nosaltres trobem que el concert pot discriminar negativament a les públiques.

Mire, com no és obligatòria, la conselleria no té per què pagar beques de menjador i beques de transport. Ho fan els ajuntaments. I l'Ajuntament de València havia considerat que enguany eixes beques de centres públics les havia de pagar la conselleria. La conselleria no ho fea perquè no és obligatòria. Resulta que teníem ací els alumnes, li diré, dels centres privats concertats ­recordem que la concertació no obligatòria és una cosa que caldria posar entre moltes cometes­, les escoles infantils i guarderies privades, aixina com els tres col·legis d'infantil i primària de titularitat municipal. I ahí, de 5. 000 sol·licituds que hi ha hagut d'estes, se n'han concedit 3. 529, mentre que de les públiques, que, al final, després de la pressió dels pares i després de dir que això no podia ser, de 741 presentades se n'han donat 258.

Per tant, jo, senyor conseller, m'he de manejar per informacions que mos donen gent treballa en educació, gent que està en el Consell Escolar Municipal. És eixa la informació que tenim. Inclús, informació, per exemple, dels sindicats. Vosté diu que els sindicats estaven la mar de satisfets del principi de curs. Jo pense que vosté ha llegit les informacions amb una certa indulgència. És a dir, hi han valoracions que diuen que hi han aspectes que han estat bé i hi han valoracions que diuen que hi han aspectes que han estat malament. He llegit les valoracions i de cap manera diuen que ha sigut un principi de curs sense cap tipus de problema.

Però vosté fixe's com en les coses que jo li afirme puc tindre una equivocació i alguna errada, però tampoc les afirmem perquè sí, sinó perquè tenim motius i substància per afirmar-les. Eixa consideració de no obligatòria al mateix temps que hi ha una concertació d'eixa tan rara, nosaltres pensem que deixa a la gent d'escoles públiques en una situació molt precària. I no entenem com només 258 beques de menjadors als centres públiques i 3. 529 a tot eixe conjunt que li hem dit, perquè els centres públiques són els que suporten els xiquets amb més dificultats. Vosté mateix sap que els centres públics són els que escolaritzen majoritàriament els alumnes immigrants, són els que escolaritzen majoritàriament els alumnes d'integració perquè tenen algun tipus de discapacitat, són els que escolaritzen majoritàriament alumnat que té dificultats socioculturals, inclús en barris en situació més precària.

Per tant, a vore, estes coses passen, i nosaltres seguim afirmant que no passen perquè sí, que no són una casualitat. Nosaltres pensem que n'hi ha una certa planificació i una intenció que les coses siguen aixina, perquè nosaltres pensem que hi ha un intent que eixa educació que nosaltres considerem de més qualitat tinga eixes dificultats sempre.

Anem a vore. Fiquem-nos en la següent circumstància, senyor conseller. Un pare d'una família ha d'entrar el seu xiquet a l'escola, i en una sap que té possibilitat de beca de seguida mentre que en l'altra li estan dient que no saben si l'ha de donar la conselleria o l'ha de donar l'ajuntament. Vosté què creu que s'està fent amb això? Creu que s'està marcant alguna diferència o no? Eixa és la qüestió, que nosaltres pensem que sí que s'està marcant i que s'està discriminant l'escola pública.

La senyora presidenta:

El senyor conseller de Cultura, Educació i Esport:

En cuanto al caso particular que está planteando en la ciudad de Valencia, pues creo que he acabado de entenderlo cuando usted me ha dicho que las plazas que habían solicitado no se les concedieron en esos colegios públicos en ese barrio que habían solicitado, y ­ha utilizado la expresión­ se les ofreció realojar o redistribuir. Es decir, en términos, perdóneme la expresión, algo menos de derechas, lo que ocurrió fue lo siguiente: pidieron plaza en un colegio público; les dijeron que en ese colegio público, por renta, no podían entrar, y les ofrecieron otros colegios públicos, que es lo que le sucede al 90% de los ciudadanos que viven en nuestras ciudades y en nuestros municipios. En términos algo menos de derechas que los que usted ha utilizado, yo le diría que lo que sucedió es que en el colegio público de primera opción no les dieron plaza; les dieron plaza en otros colegios públicos, como les sucede al 90% de los ciudadanos en nuestra comunidad, y no quisieron aceptar el colegio que les estaba ofreciendo la educación pública. A eso, a ofrecerles otros colegios públicos distintos del que ellos habían solicitado, o alguna persona que usted conoce había solicitado, es a lo que usted llama realojar o redistribuir, que es un término muy distinto del que yo estoy acostumbrado a oír con los padres con los que habitualmente me reúno, con los que habitualmente trato y que, desde luego, le puedo asegurar, con los que habitualmente llego a acuerdos que resuelven los problemas.

La senyora presidenta:

El senyor conseller de Cultura, Educació i Esport:

La senyora presidenta:

(S'alça la reunió a les 18 hores i 55 minuts)

