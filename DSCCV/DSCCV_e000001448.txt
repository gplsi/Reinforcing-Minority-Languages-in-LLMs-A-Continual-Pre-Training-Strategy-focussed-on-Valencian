Comissió d'Educació i Cultura realitzada el dia 25 de febrer de 2011. Comença la reunió a les 9 hores i 43 minuts. Presideix la il·lustre diputada senyora M. ª Soledad Linares Rodríguez. Reunió número 30.

Projecte de llei, de La Generalitat, de l'esport i de l'activitat física de la Comunitat Valenciana (RE número 70. 574, BOC número 276)

La senyora presidenta:

(Inoïble)

. la Comissió d'Educació i Cultura.

I, en primer lloc, senyora secretària, per favor, té de passar llista per a vore si hi ha quòrum.

(La secretària passa llista per tal de comprovar si hi ha quòrum)

La senyora secretària:

La senyora presidenta:

Anem amb l'ordre del dia. Primer punt: lectura i aprovació, si escau, de l'acta de la reunió anterior. Si les seues senyories no tenen res a objectar, es dóna per aprovada.

La senyora presidenta:

El segon punt de l'ordre del dia és: debat del Projecte de llei, de La Generalitat, de l'esport i de l'activitat física de la Comunitat Valenciana.

M'agradaria donar la benvinguda al director general, el senyor Mateo, que mos acompanya en esta comissió, i als seus tècnics, que presenciaran el debat d'esta llei. Benvingut a esta sessió, senyor Mateu.

Senyor Castellá. M'ho apunte. Senyor Mateo Castellá, la confiança a vegades.

Comencem donant la paraula a la senyora Marina Albiol, en representació del grup de no adscrits. Senyora Marina, té vosté deu minuts.

La senyora Albiol Guzmán:

Simplement passar-les directament a votació les esmenes del nostre grup.

Gràcies.

La senyora presidenta:

Gràcies, senyoria.

Per a la seua defensa, per part del Grup Compromís, té la paraula el senyor Pañella.

El senyor Pañella Alcàcer:

Moltes gràcies, senyora presidenta.

Bé. Hem de dir que són 144 les esmenes que ha presentat el nostre grup a la llei de l'esport. I que no vull deixar de remarcar una qüestió important, i és el treball que s'ha fet d'intentar, per part del Grup Popular també, i el grup del PSOE i el de no adscrits, arribar a acords en totes les esmenes possibles. Això mos ha portat a dedicar-li unes hores extres, però crec que molt ben aprofitades, per a millorar la llei.

Per tant, en eixa. I és una qüestió que ha sigut un canvi molt positiu trobat a final de la legislatura del que és la postura del Partit Popular respecte a les aportacions que hem presentat els altres grups. Ho dic amb la màxima satisfacció, que, almenys, encara que siga a estes altures de la legislatura, lògicament, eixe treball seriós s'haja pogut fer.

Nosaltres tenim, com he dit, una quantitat d'esmenes presentades que inclouen molts dels articles, però també inclouen dos aspectes importants. Un primer és l'exposició de motius. Dins de l'exposició de motius hem intentat fer algunes aportacions, en la majoria dels casos, d'aspectes que considerem que haurien d'estar expressament en la mateixa exposició de motius, perquè no representen una contradicció, sinó que alguns d'ells se desenvolupen en la. , diguem, en l'articulat de la llei, però que consideràvem que sí que calia donar-los una presència explícita també en eixa exposició de motius.

Estem parlant de qüestions com dopatges, estem parlant de qüestions com violència en l'esport, estem parlant de qüestions com que comparega el que nosaltres considerem que està en l'inici del que és la legislació dels drets esportius, com és la declaració de l'Organització de les Nacions Unides de 1978, la qual considerem nosaltres que és la base inicial per a la concessió de les diferents cartes europees de l'esport, que després la Unió Europea confecciona. I, per tant, pensem que la referència a ella en l'exposició de motius és obligada.

Dins d'això, hi han altres aspectes també que considerem que cal millorar -en alguns, crec que, pel treball que hem fet, hem arribat a acords-, com, per exemple, en el que és l'aclariment d'un article que, segurament, si arribem a acords per a deixar-ho més clar és perquè era una mala definició del que es pretenia, però que em preocupava, que era. , que se desprén que els professors dels centres docents tindrien l'obligació inclús fora de l'horari escolar d'estar presents en les activitats esportives dels centres, que organitzara el centre o, bé, la comunitat educativa. Pense que això hem arribat a acords d'aclarir, era important. Per tant, era una mala. , el que entenc una mala redacció. Per tant, satisfet també d'aclarir eixos termes.

Hi han altres aspectes en els quals encara estem treballant. Jo el que demane és que d'ací al plenari tinguem la màxima predisposició. Dos fonamentalment són els que ens separen en este moment. Un és. , en part, perquè. Una de les preocupacions i que nosaltres hem posat dins de l'articulat i en una disposició addicional és el tema del reconeixement de les professions de l'esport. Considerem que és importantíssim. En la meua exposició inicial ja vaig dir que considerava més important en este moment haver fet la llei que regulara les professions de l'esport, o relacionades amb l'esport, que la mateixa llei de l'esport, que ja en teníem una. No obstant, el govern i el Partit Popular que li dóna recolzament han decidit tirar endavant este projecte de llei.

Nosaltres considerem. , i en l'addicional també hem arribat a una transaccional perquè constara el propòsit de La Generalitat, el propòsit del Consell, el propòsit en realitat de tots, una vegada elaborada esta llei i aprovada esta llei, que en el temps mínim es puga donar solució. , se puga començar la llei precisament de regulació de les professions de l'esport. I això és un punt.

Però nosaltres també proposem que en diferents articles, que ses senyories tenen en les esmenes que els hem presentat, aparega també, aparega també la, diguem, la necessitat de l'adequació de les activitats que s'estiguen fent pels professionals de l'esport a les seues titulacions.

Ahí hi ha un problema que hem tractat -i vull deixar clar també amb la nostra postura-, que és el problema que puga ser que hàgem citat alguna de les titulacions. També jo en este moment deixe davant de tota la comissió clar que eixe no ha de ser el problema, que mosatros estem disposats a transaccionar si hi ha un problema perquè conste la titulació, el tema de la redacció. Però que sí que pensem que és convenient, que és indispensable que la llei contemple també l'adequació, la finalitat de l'adequació dels professionals de l'esport. , perdó, dels professionals titulats de l'esport i que arreplegue això en adequació a les funcions que desplegaran després dins de les activitats esportives. D'alguna manera hauria de quedar expressat també.

Seguim en eixa. Ja part del nostre discurs s'ha fet davant de. , senyories, que hem tingut ja els contactes previs, però això no implica que no puguem deixar-lo. No, al revés. Jo tinc interés també que quede present.

Hi ha un aspecte que ningú hem tingut em compte -però que davant les transaccionals que puguem fer, jo vull oferir també-, que no hem tingut en compte perquè no ho hem plasmat en una esmena, i és que al parlar de les professions de l'esport és indispensable que parlem també del voluntariat de l'esport. Quan diem el voluntariat, ahir una de les frases que va eixir. , és a dir, si els voluntaris de l'esport desapareixen en este moment, desapareixeria un percentatge molt alt de l'esport al nostre país. Ningú hem tingut en compte precisament posar. , fer constar el valor que han tingut també, que avui és una cosa que cal millorar, però el valor que té el voluntariat de l'esport.

Per tant, jo ací vull proposar també, si som capaços de transaccionar en l'exposició de motius algunes de les esmenes que tinguem de transaccionar, aprofitar eixa, diguem-ne, sortida que mos permet el reglament per a també introduir allí una menció a la importància que ha tingut també tot el voluntariat de l'esport.

A més d'això, indubtablement, el voluntariat. , no podem prescindir, però també s'ha de regular. És una cosa en què estarem tots d'acord, que s'ha de regular, perquè no qualsevol persona pot treballar, sobretot en xiquets de curta edat, com a voluntari de l'esport, sinó que ha de tindre una formació mínima i, sobretot, estar davall la direcció de personal amb els coneixements, amb les titulacions que li donen la competència o que li reconeixen la competència per a dirigir els entrenaments i les activitats esportives que se dediquen a tots estos. Eixe és un altre dels aspectes que nosaltres encara tenim pendent de millorar dins del cos de la llei.

I un altre, en el qual hem fet alguns avanços, també és l'excessiva dependència de les federacions esportives. Les federacions esportives tenen un paper fonamental, fonamental, en el que és l'activitat esportiva, indubtablement. Però pensem que la llei, a vegades perquè ho expressa i se vol que siga així, de vegades perquè potser la redacció, i això ho vam vore ahir, tampoc és la més afortunada, no han de tindre el pes. , tenen de tindre el pes que els correspon, però crec que la llei en este moment no els dóna un pes normatiu, sobretot en el tema de l'organització de les competicions. Per tant, també tenim un segon tema a millorar conjuntament.

I un tercer tema -i serà més difícil, però que no vull deixar de posar damunt la taula- és el tema de les seleccions esportives autonòmiques en conjunt, a les quals nosaltres demanem que també aparega la possibilitat, la possibilitat, que no vol dir immediatesa, de participar també en altres tipus de competicions. Això ho posem també. Ahí hem tingut unes diferències majors amb el Partit Popular, que ells expressaran, però, bé, nosaltres. són, diríem, tres punts bàsics.

Pense que totes les altres esmenes són esmenes més puntuals que hem anat podent majoritàriament arribar a acords quantitativament. Ja dic, de cent quaranta i escaig que hem presentat, les més de cent quaranta esmenes presentades. , bé, si arribem a acords en una quantitat que en principi estaríem, d'entrada, al voltant de les vint esmenes i unes quantes més estudiant per a vore si d'ací al plenari podem arribar a acords -i això ho hem parlat ja prèviament-, bé, estos són, diríem, els punts bàsics de dissentiment en la proposta tal com està quedant.

Vull acabar simplement reconeixent el treball que han fet ses senyories. I pensem que és una forma d'explicar-nos tots, perquè ací no hi ha el temps necessari per a explicar esmena per esmena, de fer un treball previ. I, per tant, estic content d'haver arribat, almenys en esta llei, a poder fer este tipus de treball.

Moltes gràcies.

La senyora presidenta:

Gràcies, senyoria.

Per part del Grup Socialista, té la paraula la il·lustríssima diputada senyora Jeannette Segarra.

La senyora Segarra Sales:

Bé. Jo, en primer lloc, vull deixar constància, de veritat, però sincerament. Agrair profundament el treball que s'ha fet esta setmana en la llei de l'esport. I donar les gràcies al seu director general i als tècnics del Consell, Antonio Romero i José Miguel Sánchez, i Mateo Castellá, com a director general, perquè han tingut la delicadesa, però al llarg de tota la setmana, d'estar fins ahir, esmena per esmena, intentant arribar a acords.

A més, en la gran majoria de qüestions, tant nosaltres com el Grup Parlamentari de Compromís i Esquerra Unida, teníem clar que volíem fer la millor llei i que era molt important realment l'opinió dels tècnics que estan al front i que realment treballen en el tema de l'esport. I hem comptat amb l'ajuda, com he dit abans, dels tècnics de la conselleria i la presència del mateix director general al llarg de la setmana.

I també donar-li les gràcies, per suposat, al diputat del Partit Popular que ha fet possible que esta setmana intentàrem unir esforços.

Sí que ha sigut una pena la qüestió de temps, perquè ahir ho comentaven els tècnics. Si tot este treball que hem fet esta setmana ho haguérem fet a la millor mig any abans, haguérem arribat en coses molt més clares al dia de hui.

Dit això, ja vaig a cenyir-me al que més o menys havia preparat. He d'advertir, com he dit, que el temps és important. No obstant, la voluntat nostra és arribar al màxim acord i al màxim consens en esta llei.

Mos han aprovat algunes esmenes, com he dit abans, transaccionals i després moltes s'han aprovat ja i ho hem parlat. I al llarg d'estes setmanes anem a seguir treballant en la resta d'esmenes.

N'hi ha un nombre important, com hem dit, que són essencials.

Senyora presidenta, és impossible.

Però la resta, encara tinguem de seguir treballant-les. Com he dit abans, n'hi ha hagut un gran esforç per part de tots en el que considerem uns mínims que són essencials. El text de la llei no mos va agradar des d'un començament, eixa va ser la veritat, perquè en la seua exposició de motius es criticava la llei anterior des de l'any 1993 i nosaltres ho hem dit per activa i per passiva que creguem que el problema que hem tingut en l'esport ha segut el no desenvolupar els reglaments necessaris en l'anterior llei.

Per una altra part, tampoc estàvem d'acord amb el tema de la definició de l'esport i de l'activitat física, però ahir vaig comprovar que, bé, que és un tema que alça bambolles entre els mateixos tècnics, perquè el concepte moltes vegades és molt diferent, però nosaltres pensem que deguem entendre el concepte de l'esport igual que es nomena en la carta europea del deport, quan diu que el deport i l'activitat física són dos fenòmens socials diferents i que deuen ser regulats de forma diferent.

Creguem que a l'hora de redactar este projecte de llei, en el seu article 23, n'hi han deficiències. Este fet mos preocupa perquè, posteriorment, després puguem tindre problemes en el desenvolupament de la llei i a vegades fins inclús n'hi han contradiccions en el mateix articulat.

En l'article 67, el projecte de llei establix que qualsevol competició que implique participació dels esportistes de dos o més entitats esportives requerirà la prèvia comunicació de la federació. També estiguérem parlant-ho ahir, en el tema que cal tindre una visió més àmplia, que està l'esport escolar, està l'esport municipal, està l'esport federatiu i que no tot l'esport té d'estar basat simplement en el tema federatiu. Les federacions, com hem dit moltes vegades al llarg d'esta legislatura, tenen problemes que són importants, sobretot problemes econòmics moltes vegades per la falta de suport de la conselleria. Per tant, creguem que la llei esta, en el tema este, deuria modificar alguns aspectes.

Després, en l'article 72, quan parlem dels grups de recreació esportiva, que no poden organitzar competicions, ahí també estàvem discrepant, perquè pensem que és una manera de limitar l'esport i la realitat és que és tot el contrari, l'esport, doncs, no té portes, al camp no se pot posar portes, no puguem encotillar. , a pesar que el títol I, en les disposicions generals, s'han admés algunes de les esmenes importants, crec que són importants el. , arribar a acords en l'elaboració de plans d'instal·lacions esportives, l'establir mesures que faciliten la integració en l'esport de persones amb especials dificultats, amb discapacitats, majors, en immigrants.

Quant a l'organització administrativa, quan parlem de les competències del consell, creguem que és important una esmena que tinguem que és la creació d'una infraestructura equilibrada en el territori, també donar suport a l'associacionisme esportiu, i en les competències del Consell Valencià de l'Esport n'hi han esmenes presentades per a promoure l'esport autòcton, fomentar l'esport i l'activitat física esportiva de les persones amb discapacitat física i psíquica i sensorial i tots aquells altres col·lectius que necessiten una atenció especial.

Creguem summament important en el tema d'esta llei impulsar la regulació de les professions i l'esport, però ahí crec que hem arribat a un bon acord. No hem posat en el temps de. , en el cas que no s'ha. , no es regule a nivell estatal que es faça una llei a nivell de Comunitat Valenciana, però jo espere que la gent que tinga la responsabilitat de desenvolupar estar llei que de veritat s'ho agarre seriosament i que no mos passe com en la llei anterior, que després els reglaments es queden per desenvolupar perquè la millor manera de tindre seguretat en l'esport crec que és esta, ¿no? , és a dir, a part de les inspeccions, la regularització, és a dir, tindre l'esport en les mans dels professionals.

Després n'hi han altres esmenes que és per a col·laborar a través de l'escola de l'esport amb la Conselleria d'Educació en la promoció i implantació d'ensenyances esportives oficials. N'hi ha una altra esmena, que en parlàrem ahir i ha quedat aprovada, que és la mesa sectorial. Vam arribar a un acord que es nomenaria «comissió de l'esport escolar», m'agrada més fins inclús el canvi este, parlar de l'esport escolar. També ha quedat aprovada. Per tant, em pareix bé.

I els criteris de construcció d'instal·lacions esportives s'han quedat un poc en l'aire sobre la necessitat d'autoritzacions administratives per als promotors. El concepte de l'esport, no hi hem arribat a un acord, i, en definitiva, en el ple jo crec que anem a parlar més en general, perquè ho tinguem, algunes coses en l'aire, que hem quedat a parlar d'ací al proper ple amb voluntat d'arribar a acords.

Crec que hem arribat a un bon acord, en principi, en el tema de l'esport escolar, en el tema del pla escolar, en el tema de la mesa escolar, en la comissió escolar i, sobretot, el tema de la regulació.

Definicions de l'esport, no s'hi va arribar a un acord, però espere que entre tots puguem arribar a una milloria i, d'ací, al ple.

La senyora presidenta:

(S'interromp la gravació)

La senyora presidenta:

La senyora García Santos:

La senyora presidenta:

El senyor Peral Villar:

Por otra parte, me congratula que, a pesar de las enmiendas a la totalidad presentadas con el argumento de que con la anterior ley era suficiente y solo necesitaba desarrollo reglamentario, ninguna de las enmiendas presentadas han sido contrarias a la creación de la Escola de l'Esport de La Generalitat o de la inspección deportiva o de la junta de mediación y arbitraje deportivo; las tres novedades más importantes que presenta esta ley, que son a su vez tres piedras angulares de la misma. Esto es una prueba más de que el deporte y la actividad física no deben ser un instrumento político y de que todos los grupos políticos debemos remar en la misma dirección.

Con este ánimo constructivo se han aceptado en total 63 enmiendas, incluidas las del Partido Popular, o se van a aceptar en este trámite. Y estamos transaccionando, tenía una cifra pero van a ser muchas más, en principio hoy las que tenemos claras son once pactadas con el resto de los grupos parlamentarios. Y, bueno, creo que ya es un esfuerzo creo que considerable. Como hemos tenido tan poco tiempo, pues, nos ha costado traer otras muchas que hemos estado trabajando hasta ayer a las nueve y media de la noche y que, evidentemente, estoy seguro de que vamos a llegar a un acuerdo y que las vamos a trasladar al pleno como enmiendas transaccionales que van a enriquecer el contenido de esta ley que todos deseamos que sea lo más posible la ley de todos, de todos los valencianos y de todos los que aquí les representamos.

La senyora presidenta:

(Se suspén la reunió durant uns minuts)

La senyora presidenta:

(Inoïble)

(Se suspén la reunió durant uns minuts)

La senyora presidenta:

Designació del membre de la comissió que ha de presentar davant del Ple el dictamen de la comissió sobre el Projecte de llei, de La Generalitat, de l'esport i l'activitat física de la Comunitat Valenciana

La senyora presidenta:

Seguimos con el tercer punto del orden del día, que es: «Designació del membre de la comissió que ha de presentar davant el Ple el dictamen de la comissió sobre el Projecte de llei de La Generalitat, de l'esport i l'activitat física de la Comunitat Valenciana. »

La senyora Segarra Sales:

La proposta que fem nosaltres com a grup és que fóra la pròpia presidenta la que presentara el dictamen.

El senyor Peral Villar:

El senyor Pañella Alcàcer:

Indubtablement, estem d'acord que la presidenta la presente.

La senyora Albiol Guzmán:

Des d'Esquerra Unida també.

La senyora presidenta:

Gràcies, senyories.

Tindré l'honor de presentar el dictamen.

Moltes gràcies.

(S'alça la reunió a les 10 hores i 53 minuts)

