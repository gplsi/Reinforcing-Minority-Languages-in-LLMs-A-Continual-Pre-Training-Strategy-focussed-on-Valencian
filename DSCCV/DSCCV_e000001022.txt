Comissió d'Educació i Cultura realitzada el dia 13 de febrer de 2007. Comença la reunió a les 10 hores i 45 minuts. Presideix la Il·lustre Diputada Senyora Elvira Suanzes Fernández. Reunió número 18.

Projecte de llei d'ordenació de centres superiors d'ensenyaments artístics de la Comunitat Valenciana (RE número 61. 617, BOCV número 257)

La senyora presidenta:

(Inoïble)

(La senyora secretària passa llista per tal de comprovar l'existència de quòrum)

La senyora presidenta:

La senyora Nácher Pérez:

La senyora presidenta:

El senyor Cardona i Pla:

Per fer una agrupació a l'hora de votar-les.

La senyora presidenta:

El senyor Cardona i Pla:

Per una part la 1, 7, 25 i 27. Per una altra part la 2, 24 i 28. I finalment, per una altra banda, la 29.

La senyora presidenta:

El senyor Cardona i Pla:

Gràcies, senyora presidenta.

Anem a vore, com vaig comentar en el ple, estes esmenes no són unes esmenes que intenten canviar l'esperit de fons de la llei, però sí que pretenen ajustar, definir, concretar alguns aspectes de funcions i alguns aspectes de composició que crec que milloren dos temes fonamentals per a una entitat educativa que pretenga anar assolint el rang d'universitària, que pretenga millorar l'autonomia, l'autonomia de la investigació, l'autonomia en la docència, l'autonomia en la planificació. I també que clarifique la formació de postgrau.

A banda d'això, hi ha alguns aspectes en la composició del consell de direcció, alguns aspectes en les funcions, que pense que quedarien millor de la manera que planteja el meu grup, Esquerra Unida-Els Verds: l'Entesa.

Per començar. Nosaltres considerem que el director de l'institut ha de tindre un altre caràcter al que li dóna el projecte de llei. Volem que el trie el consell de direcció. Per què? Perquè el consell de direcció ja representa el conjunt d'entitats i d'organitzacions que estan implicades en el govern de tots els centres. Representa els centres en si mateixa, representa l'administració. I nosaltres considerem que el director hauria d'estar triat per l'institut.

Fixem-mos en la composició de l'institut, que ja té el director -que és el conseller-, dos membres -per a vostés dos vicepresidents, per a mi dos vocals- que són dos alts càrrecs de la conselleria; a més el director també pot ser, també seria triat pel conseller i també podria ser un alt càrrec de la conselleria. Crec que no correspon això per a un institut que pretén potenciar el caràcter universitari dels centres d'ensenyaments artístics.

Per això nosaltres considerem que s'ha de triar pel consell i a més considerem que les seues funcions no cal que siguen davall la supervisió del president. A vore, el president és el president. El president presidix el consell de direcció. El consell de direcció estipula i marca quines qüestions va a fer el director, perquè el director sí que ha de fer els acords del consell de direcció, però em sembla que en alguns casos, en este cas és un tema de l'exercici ordinari, són les relacions institucionals on els organismes, centres i institucions que impartisquen ensenyaments artístics superiors en altres comunitats autònomes. Considerem que el director de l'institut pot tindre relacions en uns altres centres d'unes altres comunitats autònomes sense la supervisió del president. Sí que, evidentment, amb l'acord del consell de direcció, és un funcionament que nosaltres considerem ordinari.

Finalment, nosaltres suprimim l'apartat

), però no perquè ens parega mal que el director haja de fer alguna cosa respecte als centres. Ens pareix mal que aparega la gestió de centres i del personal docent. El director de l'institut no se dedicarà a gestionar cadascun dels centres. El director de l'institut gestiona l'institut i el que pot fer és coordinar el conjunt dels centres, però no gestionar-los.

Bé, finalment en el tema de la composició, nosaltres insistim que, en lloc de dos vicepresidents, hauria d'existir-ne un i eixe vicepresident hauria d'estar triat pel mateix consell. No ens pareix mal que el secretari autonòmic i el director general que siga de la universitat forme part del consell, però ens pareix que fer-los vicepresidents nats és. no té cap sentit, li lleva funcions al consell de direcció. Eixes persones formen part del consell de direcció, però que entre elles trien el propi vicepresident. Que pot ser u dels dos càrrecs? Sí. Però crec que ser triat pel consell de direcció li dóna molta més rellevància al càrrec de vicepresident i de fet li dóna també eixe caràcter d'autonomia de la pròpia elecció per part del consell de direcció.

Bé, nosaltres volem que hi haja una rotació a l'hora de les persones que formen part d'este consell de direcció per part dels centres, que hi haja una rotació, que tots els centres, totes les branques i tots els centres estiguen representats en eixe consell de direcció. I després, a l'hora de les funcions, nosaltres afegim alguns aspectes d'implicació i intervenció dels sectors, professorat, alumnat, és a dir, que participen, que a l'hora d'establir. que s'establirà qui, qui formarà part dels diversos òrgans de representació, hi haja representació de tots els estaments dels diversos centres. Hi ha alguns temes de gènere, a l'hora de figurar el director del centre, fiquem director/directora. No hem intentat corregir tota la llei, però sí que hem intentat corregir al moment d'establir la direcció dels centres, perquè ahí hi ha directors i directores, hi ha caps d'estudis homes i caps d'estudis dones, hi ha secretaris homes i secretàries dones. Ens agradaria que almenys en eixe punt apareguera això.

I, finalment, només vaig a dir la que fa referència al postgrau. Els ensenyaments de postgrau han de tindre un grau d'excel·lència elevat. Normalment el grau d'excel·lència, a nivells de les universitats es fa.

La senyora presidenta:

El senyor Cardona i Pla:

. perquè ho facen professors doctors. Com en este moment no sempre hi ha professors doctors en estos centres, nosaltres l'únic que diem és que l'ensenyament de postgrau es faça a través de convenis de col·laboració amb les universitats. És una manera de garantir que eixe postgrau tinga inicialment la qualitat requerida. Posteriorment, quan hi hagen suficients professors doctors en estos centres, ja deixarien d'existir els convenis amb les universitats perquè el centre podria fer eixos estudis de postgrau.

Gràcies, senyora presidenta, per la.

La senyora presidenta:

La senyora Nácher Pérez:

Gràcies, senyora presidenta.

Senyor Cardona, hem presentat una transaccional a l'esmena número 12, i li avance que anem a aprovar-li l'esmena número 17, 18 i 19, que són aquelles relatives, que com vosté ha dit, a la direcció de centres, director o directora, al cap d'estudis i al secretari o secretària.

Senyor Cardona, és que vosté quan parla del director de l'Institut Superior d'Ensenyances Artístiques dóna la sensació que s'elegix sense tindre en compte res. Li he de dir que en l'article huit diu molt bé que «oídos los directores de los centros superiores de enseñanzas artísticas» es proposarà al conseller, que és el president, el nom del director de l'Institut Superior d'Ensenyances Artístiques. És a dir, tenen veu i vot tots els centres, en l'actualitat 13 i tots els que puguen créixer.

Per tant, no és veritat, no és veritat que es nomene sense la participació dels centres d'ensenyaments superiors artístics. I diu molt clarament la llei que si coincidix en un alt càrrec, serà el secretari autonòmic o el director general d'universitats, que són alhora vicepresidents. Per tant, no s'amplia el nombre d'alts càrrecs, el que formaria el consell de l'institut.

Diu. Intenta en les seues esmenes disminuir la capacitat d'actuació del president, que al cap i a la fi és l'últim responsable. Per tant, eixes matisacions que vosté vol llevar, que a mosatros mos pareixen molt importants, perquè és el responsable últim.

I després té diverses esmenes en les quals vosté fa algunes propostes que són pròpies de regulació dels reglaments i d'estatuts de funcionament, que com bé marca la llei en les funcions del consell de direcció, ja s'aprovaran en el seu moment donat.

Hi ha una esmena, quant a l'article 10, que són les funcions del consell de direcció, en la qual vosté lleva el tema de formular propostes en l'apartat

), que diu, concretament, diu «formular propostes sobre els criteris per al desenrotllament, aplicació o modificació de l'estructura i contingut dels diferents estudis de les ensenyances artístiques superiors». No entenem per què vol llevar el tema de formular propostes, no ho entenem, perquè realment és el més important, no? , formular propostes en el consell de direcció, en el qual hi ha un president, dos vicepresidents, un director de centres superiors d'ensenyances artístiques de cada branca dels estudis que componen les ensenyances artístiques superiors, un representant del Consell Valencià d'Universitats, dos representants del professorat, un representant de l'alumnat i un representant del personal d'administració i de serveis. No entenem. En el qual estan representades totes les branques, estan representats directors, professorat, alumnat i personal d'administració, en el qual vosté no vullga que es formulen propostes. No entenem el tema, per què vosté no vol que es formulen propostes per a criteris del desenrotllament, aplicació i modificació de l'estructura. No ho entenem.

I quan diu. Continuem en diverses esmenes, per exemple, en els governs de centres superiors d'ensenyança, que vosté diu, per exemple, que s'haja de garantir en tot moment l'elecció democràtica. Per suposat, si és un principi bàsic de representativitat en un estat de dret. És que obvia posar-ho en una llei quan és un principi bàsic. És com si vosté estiguera dient: «Mire, jo no em fie de l'estat de dret». Per tant, pensen que no ha d'aparéixer. I quant a l'elecció es farà d'acord al reglament.

I sobre el tema de la col·laboració en les universitats a través de convenis, mire, la legislació bàsica estatal és la que reglamenta este tema i imposa esta condició tal com està en la llei. Per tant, no li podem acceptar esta esmena perquè hem de respectar la legislació bàsica estatal.

Moltes gràcies.

La senyora presidenta:

El senyor Escrig Peris:

Gràcies, senyora presidenta.

La no-presentació d'esmenes al projecte de llei per part del Grup Parlamentari Socialista obeïx que, després de parlar amb tot el sector, és a dir, amb els representants dels 13 centres artístics, donaren i donàvem per bo el text i donàvem per bo el text de projecte de llei que ara estem debatent, que arreplegava i arreplega totes les inquietuds i objectius per a l'ordenació dels ensenyaments artístics superiors i, sobretot, a part de l'ordenació, la creació de l'Institut Superior de Centres Artístics.

Per tant, la no-presentació d'esmenes obeïa perquè el sector ens digué que no, que el projecte de llei era suficient per ara. Això no obsta que les esmenes d'Esquerra Unida, presentades pel senyor Cardona, als articles 7, 8, 9, 17 i 21, vénen a millorar el contingut del projecte de llei, basant-se en donar major autonomia a tots els càrrecs directius, a concretar millor els aspectes de funcions dels directors i vicepresidents i, en definitiva, a donar major autonomia a estos òrgans de gestió.

Reivindiquem simplement, per acabar, la importància d'acabar amb esta ambigüitat històrica que ha portat que estos ensenyaments, durant molts anys, acabar amb eixa marginació, que és necessari, i amb l'oblit d'este tipus d'ensenyament, que ha portat a una injusta marginació històrica per part dels artistes que ensenyaven o que ensenyen eixe tipus d'arts, com és el teatre, música, arts plàstiques.

Per tant, anem a donar suport a les esmenes del senyor Cardona amb les instruccions que ara matisarem i creem que donat este pas important d'aprovar en esta comissió la llei que va a passar a ple, farem justícia cultural i educativa amb este tema de l'estat dels ensenyaments artístics superiors.

Moltes gràcies.

La senyora presidenta:

Les sugiero, en el orden de votación, las agrupaciones y si no les parece conveniente, nos lo hacen saber. Por un lado la 17, 18 y 19, por otro, aparte, la transaccional, que es la 12 y el resto, en un tercer bloque.

Pasamos a votar la transaccional, que ha llegado a esta Mesa y que paso a leerles: «Esmena transaccional a l'article 9. 1: s'afegeix al final del paràgraf el següent text: «

) que hauran de garantir, en el cas que existisca més d'un centre en la branca, l'ocupació successiva de la vocalia per cada un d'ells»».

La senyora Marco Gual:

La senyora presidenta:

(Se sent una veu que diu: «Del 6 al 10 també podem votar-los»)

(Se sent una veu que diu: «El 17, també. Bé, no. Perdó»)

Designació del membre de la comissió que ha de presentar el dictamen de la comissió sobre el Projecte de llei d'ordenació de centres superiors d'ensenyaments artístics de la Comunitat Valenciana

La senyora presidenta:

El senyor Cardona i Pla:

Jo m'afegiré a la proposta que feu.

La senyora presidenta:

El senyor Cardona i Pla:

Mantindrem les esmenes que no s'han aprovat o no han sigut transaccionades en esta comissió, però ja passaré l'escrit ara, d'ací a un moment.

La senyora presidenta:

(S'alça la reunió a les 11 hores i 8 minuts)

