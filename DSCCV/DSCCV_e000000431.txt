Comissió d'Economia, Pressupostos i Hisenda realitzada el dia 13 de desembre de 2006. Comença la reunió a les 10 hores i 2 minuts. Presideix l'il·lustre diputat senyor José Ros Piles. Reunió número 33/i III.

Debat en comissió del Projecte de llei de pressupostos de la Generalitat Valenciana per a l'exercici 2007 (RE número 54. 045). Continuació

El senyor president:

Si els pareix bé i perquè el dia no mos se'n vaja, perquè hui tenim dos mil esmenes a debatre al llarg de tot el dia, anem a reprendre la sessió de la comissió d'economia tal qual vàrem dir ahir per la vesprada després de debatre i discutir i votar la de sanitat. Ara entrem en la secció 11, que és empresa, universitat i ciència.

Per a defendre el bloc d'esmenes, que les debatrà totes juntes, té la paraula la representant d'Esquerra Unida: l'Entesa.

Mira que se m'ha oblidat el teu nom, eh?

La senyora Pérez i Martí:

Gràcies, senyor president.

Dolors. Haver dit Dolors i ja està.

Ah, senyora Pérez seria allò adequat, però com tots me diuen Dolors.

(Veus i rialles)

Bé, doncs, vaig a exposar-los, senyories, les esmenes que ha presentat Esquerra Unida: l'Entesa.

En matèria d'indústria, les esmenes que s'han presentat busquen la fórmula més adequada dintre del pressupost d'aquesta conselleria de compensar, per una part, les ajudes que per al 2007 desapareixien, així com la fórmula d'aplicació de les esmentades ajudes. Per classificar-ho, i d'una forma ràpida, presentem el següent. No parlaré de totes, però sí d'algunes, que a mi me sembla que són interessants.

Quant a línies d'actuació, que si bé d'un any per a altre solen recollir alguna de les propostes presentades per Esquerra Unida, encara que no acceptades, i això està bé, totes les que presentem en les quals nosaltres creguem, per a un bon funcionament de la conselleria, no se recullen. Per tant, s'han tornat a realitzar, noves línies que considerem, per tant, imprescindibles com la transformació de beques d'investigació amb contractes laborals d'idèntica durada i per al qual sol·licitem una partida pressupostària de 3 milions d'euros; conveni amb els diferents instituts tecnològics amb una dotació d'1. 350. 000 euros; la realització d'un conveni amb l'Institut Ignasi Vilallonga per a elaborar un estudi sobre infraestructures, finançament autonòmic, observatori estadístic, societat de la informació i noves tecnologies en el marc de l'euroregió de l'arc mediterrani, amb una dotació de 300. 000 euros; suport a l'estudi i implantació en la comunitat de noves empreses que tinguen un valor estratègic per a la consolidació del teixit industrial, amb una dotació de 800. 000 euros.

I en matèria d'universitats, 200. 000 euros per a fomentar activitats en l'ús del valencià, 300. 000 euros per a activitats extraordinàries a fi de fomentar l'extensió de l'ús social del valencià; 500. 000 euros de creiximent per a beques d'alumnes d'ensenyament universitari, per a l'exempció de pagaments de taxes acadèmiques, esta ja l'havíem repetida altres anys i continuem en la mateixa teorització al respecte; 1. 500. 000 euros per a l'adquisició de terrenys per a l'ampliació de la Universitat Miguel Hernández d'Elx; i l'increment en el codi línia T0097000 del programa 422. 60 de 33. 250. 000 euros, per a subvencionar les universitats públiques.

En l'últim pressupost de la sexta legislatura, que és aquest, s'ha comprovat el retrocés en matèria industrial, agreujat per la crisi del sector tradicional valencià, contínuament negada pel govern, amb poques mesures per part del Govern Valencià per donar solució a aquesta crisi. A més, tot i sent evident que 10 i 10 no sumen 25, és necessari, però, un pressupost més acorde amb les necessitats industrials, comercials i universitàries, a més de reflectir les noves tecnologies i l'R+D+I no pot ser el pressupost que s'ha presentat a aquestes corts o el projecte de pressupost, pel que presentem aquestes esmenes a la seva consideració.

En matèria d'organismes autònoms diré el següent. Amb referència a la seguretat i promoció industrial, s'han presentat quinze esmenes, totes envers el que és la pràctica en les ITV, que deixa bastant a desitjar i que nosaltres considerem que algunes qüestions concretes es deurien fer com, per exemple, que el Sepiva aplegara a un acord amb la Guàrdia Civil de Trànsit per a poder solucionar, estudiar i detectar els problemes que en casos d'accidents puguen aparéixer per una mala revisió dels vehicles.

En referència a l'Ivex, és evident que el mal funcionament, l'incorrecte control i certs interessos, han conduït aquest organisme, o, millor dit, els seus dirigents, a estar pendents de la justícia, per moltes i moltes incorreccions. Nosaltres intentem que aquest organisme siga més transparent en matèria de funcions i tinga més control en els afers comptables. Porte huit anys, senyories, incidint en el mateix temari, perquè així ho crec i així ho faríem si governàrem, i com vostés hauran comprovat, l'Ivex deuria dotar-se de diversos plans, per evitar caigudes en exportacions que poden perjudicar greument les empreses valencianes, com la crisi del sector tradicional valencià.

Per últim, l'Impiva, l'Institut del Xicoteta i Mitjana Empresa, que al nostre parer necessita més suport i nous codis de línia que incrementen millor les dotacions, presentem el següent. Per impulsar la competitivitat, el desenvolupament i funcionament de centres de gestió empresarial, sol·licitem una línia específica dotada amb 456. 680 euros; per a la promoció i formació per mitjà del patrimoni tecnològic de mesures industrials, 50. 000 euros; per a impuls de noves activitats empresarials, promoció i innovació empresarial i millora competitiva, 1 milió d'euros; i per al suport als instituts tecnològics i formació al personal investigador de les empreses, que generen moltíssima i moltíssima investigació, 3 milions d'euros; per a l'especialització de nous titulats en la indústria i suport a la formació contínua especialitzada de caràcter social, sol·licitem 1 milió d'euros.

Senyories, doncs açò seria el pressupost, les esmenes de forma generalitzada que presentem, per un costat, a la conselleria i, per l'altre costat, als organismes autònoms i que espere que puguen ser acceptades.

Moltes gràcies, senyor president.

El senyor president:

Gràcies, senyora Pérez.

Té la paraula en representació del Grup Popular la senyora Sancho.

La senyora Sancho Vicente:

El senyor president:

Moltes gràcies, senyora Sancho.

Anem a passar a votar este bloc d'esmenes.

Alguna observació a fer, senyora Marco.

La senyora Marco Gual:

El senyor president:

La senyora Marco Gual:

El senyor president:

Doncs, atenent la suggerència de la senyora Marco, anem a passar a votar este grup d'esmenes en els tres blocs.

El primer bloc d'esmenes és el que comença amb la 3. 043 i totes les que ella ha relacionat, que han quedat perfectament gravades. Vots a favor? 1. Abstencions? 6. En contra? 9.

El segon bloc d'esmenes és la que comença per la 3. 088 i totes les relacionades a continuació que han quedat perfectament gravades. Vots a favor? .

La senyora Marco Gual:

El senyor president:

No, hi ha un altre bloc de dos esmenes.

La senyora Marco Gual:

El senyor president:

Vots a favor d'este bloc d'esmenes? Vots a favor? 7. En contra? 9.

El tercer bloc d'esmenes. estes, com en són dues, les vaig a llegir: la 3. 049 i la 3. 050. Vots a favor? 1. En contra? 15.

I el quart bloc és la resta d'esmenes que no s'han enunciat en este.

(Se sent una veu que diu: «Estan votades»)

Estan votades totes, la resta? És que, quan m'has fet la relació m'havies dit: «Les que queden. »

La senyora Marco Gual:

El senyor president:

Moltes gràcies, senyories.

Hem votat el bloc d'esmenes defensades per la senyora Pérez en representació d'Esquerra Unida-Els Verds.

A continuació, anem a passar a les esmenes presentades pel Grup Socialista. Tenen vostés, les seus senyories, tots els blocs que s'han presentat per a la seua defensa i en primer lloc té la paraula la senyora Sánchez per a defensar el grup d'esmenes que comença en el 3. 105 i les relacionades a continuació. Quan vosté vulga, senyora diputada.

La senyora Sánchez Brufal:

Planteamos claramente la supresión del convenio con Anetcom por el despilfarro sin efectos positivos sobre el comercio electrónico; la implantación de norma y marca de calidad debe de estar armonizada con otras comunidades autónomas dentro del Estado español; la implantación de un centro comercial abierto en la ciudad de Alicante debe de ser prioritario, dada la situación de degradación del centro de la ciudad; hacer un convenio con el Ayuntamiento de Cocentaina para apoyar la feria más antigua que tenemos -la feria de Tots Sants- en nuestra comunidad y que tiene un trato discriminatorio respecto a otros municipios; modernizar y revitalizar mercados, galerías comerciales, mercados no sedentarios -incluyendo algunos de los mercados nominales, como sería el mercado de Nules-; la construcción de un recinto ferial en Segorbe; la potenciación de la actividad comercial en municipios rurales, muchos de ellos desabastecidos -en los que sólo la venta ambulante les provee de forma que no tengan que utilizar vehículos-; aumentar el presupuesto.

El senyor president:

Senyora Sánchez.

La senyora Sánchez Brufal:

El senyor president:

Moltes gràcies, senyora Sánchez.

Té la paraula, en representació del grup popular, el senyor Mundo.

El senyor Mundo Alberto:

Gràcies, senyor president.

Senyors i senyores diputats, comencem amb este primer grup d'esmenes, a la secció 11, i concretament, com deia la senyora Sánchez Brufal, que van dirigides, especialment, a allò que és el comerç i allò que és el tema de la protecció dels consumidors.

Tal com han presentat les esmenes, jo aniré a donar-li contestació a allò que, bàsicament, en elles he anat reflectint i que mos ha exposat aquí la senyora Sánchez Brufal.

Existixen, en primer lloc, diverses esmenes que són d'addició i proposen afegir microempreses i treballadors autònoms a una línia d'actuació de la fitxa corresponent a la F04. En totes elles, s'ha aplicat la recomanació per a fer la fitxa, la recomanació 2. 003-361 de la Comissió Europea, de la Comissió del 6 de maig de 2003, sobre la definició de

, pel qual, en la definició de pime que està ficada en totes les línies d'actuació, estan inclosos ja -considerem que estan incloses o bé compreses- els treballadors autònoms. Per tant, considerem que estan ja, d'alguna forma, preses en compte en allò que és la redacció de la fitxa tal com està en estos moments.

Altres esmenes mos proposen afegir l'equilibri urbà i mediambiental de les ciutats, equilibrat sostenible, urbanística i mediambientalment. També són esmenes d'addició. Estes esmenes d'addició no són l'objectiu del programa; sí que són actuacions més encaminades a política urbanística que no a una política comercial. Tot va lligat d'alguna forma però pensem que és un tema que està més vinculat -com vorem en altres esmenes després- al que són ajuntaments i altres conselleries, quant al tema de política urbanística, desenrotllada en els centres de les ciutats, sobretot en les zones comercials.

Les esmenes 3. 107 i 3. 143 proposen afegir cooperació en el que són les línies d'actuació entre. per la cooperació, pensem que són decisions que corresponen als empresaris comercials. Les iniciatives se troben ja acollides en la línia d'actuació 1. 1. 3.

En l'esmena 3. 114 proposa potenciar l'observatori. La mateixa regulació actual de l'observatori predetermina la seua incidència en la política comercial; la directiva de la UE sobre l'alliberació al mercat dels serveis, va a afectar les actuacions d'estes òrgans consultius. Per tant, el seu futur està lligat a una nova alliberació comercial valenciana, a l'incorporar el dret espanyol a la citada directiva.

Quant a les propostes, hi ha diverses propostes -14 d'elles esmenes- que van dirigides a esmenes d'addició a la fitxa FP4 del programa 761. 10 i són competències, algunes d'elles assumides per part dels ajuntaments; altres, per part d'altres conselleries, com la Conselleria d'Economia; i altres són competències de l'Estat. Per tant, considerem que no cal afegir-les pels motius que jo li he dit en este moment.

En altres esmenes proposa el suport al comerç que complix la legislació vigent. Jo pense, senyora Sánchez Brufal, que la legislació vigent és una de les coses. les legislacions són per a complir-les i les hem de respectar tots des d'un principi. El suport a la legislació. el que cal intensificar són les labors d'inspecció, no el premi -com a les seues propostes demana- per als que complixen la legislació. La legislació l'hem, de forma imperativa i inexcusable, de complir-la.

Després parlem en altres esmenes, i ha parlat vosté, de la incidència d'elaborar una nova llei de comerç i en eixos aspectes, hi ha diverses esmenes que incidixen tant comerç de centre de ciutat, com directives noves per allò que és la ubicació de noves zones comercials a l'exterior de les ciutats. Tot açò incidix en l'elaboració d'una nova llei de comerç que es troba inclòs dins del contingut de la futura llei, que és un projecte iniciat, en el moment de la present legislatura, però que s'ha vist paralitzat en estos moments per la incidència no concretada en les directius europees. Hi ha una incidència que mos pot -d'alguna forma- influir en eixa nova llei de comerç. Pensem que ahí ha d'estar tot i que no n'hem de traure apèndixs. Per tant, les autoritzacions de grans superfícies estan incloses en esta normativa i se considera no dissociar-la del marc que, en este moment, s'està treballant i, per tant, els centres comercials oberts i l'autorització de grans superfícies deuen d'estar inclosos en eixa nova llei de comerç.

Proposa -com deia vosté també- unes aportacions per al centre comercial d'Alacant, per a Nules, per a la fira de Cocentaina. Totes estes actuacions estan perfectament lligades a ordres que trau la conselleria anualment i que s'acullen a ajuntaments i institucions al respecte. També li he de dir que revise vosté l'esmena 3. 153, en la qual vosté demana un conveni per a l'Ajuntament de Nules com a denominació i beneficiari i el done a l'Ajuntament de Segorbe. Supose que és un error de concepte que ha tingut en la mateixa esmena i que un dels dos és el que està bé: o el de Nules o el de Segorbe. Però davant, demana com a beneficiari l'Ajuntament de. És un error -m'imagino- en la seua esmena.

Per tant, quant a totes eixes esmenes, nosaltres, pels conceptes que jo li acabe d'indicar, anem a rebutjar-les.

Moltes gràcies.

El senyor president:

Moltes gràcies, senyor Mundo.

Anem a passar a votar este bloc d'esmenes. Hi ha alguna observació que fer? Doncs passem a votar-les totes en el seu conjunt. Vots a favor? 8. En contra? 9.

Passem a continuació a debatre el següent bloc d'esmenes presentades pel Grup Socialista que comencen en la 3. 159 i totes les relacionades a continuació. Té la paraula la senyora Marco.

La senyora Marco Gual:

Sí que apoyaremos la colaboración, la cooperación y el consenso con los empresarios para facilitar la apertura de nuevos mercados. Para ello hemos presentado una enmienda dirigida a la creación del Consell Valencià d'Internacionalització en la que estarán presentes los sectores industriales, que diseñe los programas destinados a mejorar la internacionalización y la posición competitiva de los productos y las empresas valencianas.

El senyor president:

Moltes gràcies, senyora Marco.

Té la paraula, en representació del Grup Popular, el senyor Mundo.

El senyor Mundo Alberto:

Gràcies, senyor president.

Senyora Marco, mire, anem a vore este segon bloc d'esmenes, 41 esmenes -com vosté dia- bàsicament sobre universitats i comerç exterior.

Seguint la línia habitual ja, vostés i nosaltres diferim d'una cosa molt concreta que és el tema d'executar la Universitat Internacional Valenciana, de la qual ja hem parlat en moltes ocasions i són criteris diferents que tenim en este concepte vostés i nosaltres. Nosaltres estem en posicions encontrades -com dia- al respecte, i, per tant, el projecte del Consell forma part d'una acció de govern de crear la universitat tal com està en este moment. Per tant, és un tema, no la creació, sinó la consolidació i la seua posada en marxa perquè la creació ja està feta.

L'esmena 3. 162 proposa un canvi de redacció en el finançament a les universitats. El finançament a les universitats ha sigut el que més ha crescut en estos pressupostos, ha pujat un 25%, s'acomoda bàsicament als acords que la Generalitat, el Govern, el Consell, té amb les universitats, i, per tant, ha passat d'un finançament de 580 milions a set-cents i escaig milions d'euros, superant un 25% l'increment quant al tema del finançament. L'obtenció d'este finançament forma part del programa plurianual de finançament pactat amb les universitats públiques i es determina a través d'un sistema d'informació i d'indicadors acordats amb les universitats. El finançament a les universitats, d'acord amb les actuacions del PPF, Programa plurianual de finançament del 2004 al 2005, han consolidat un nivell de finançament de l'1,1 del PIB valencià, havent quedat garantit que es quedarà en .

(inintel·ligible)

Quant a l'augment de línies de crèdit destinades a la concessió d'ajudes d'estudis universitaris, s'està incrementant cada any, per la qual cosa les quantitats designades són suficients per a atendre les necessitats en estos moments.

Quant a la dotació econòmica destinada a cobrir beques Erasmus, és suficient per a atendre les demandes, ja que s'ha incrementat en incloure una acció d'adaptació al procés de Bolonya de suplement de les beques Erasmus.

Ve en les seues esmenes, també, l'increment de les retribucions al professorat universitari, que estan fixades per l'Estat, el que són les bàsiques, en ser cossos de funcionaris de l'àmbit nacional. Les comunitats autònomes, segons la LOU, poden establir un increment retributiu. Per tant, la Generalitat no és competent en establir l'increment generalitzat de les retribucions i l'actual regulació i quantia al compliment autonòmic valencià s'està en este moment actualitzant.

Quant als terrenys de la Universitat Miguel Hernández d'Elx, la meua companya li ha respost també, en el mateix sentit, a una esmena que havia presentat la senyora Dolors Pérez sobre el compromís que l'Ajuntament d'Elx va firmar en l'any 1997 quan va demanar que la Universitat Miguel Hernández se ficara en Elx. El compromís era que per l'Ajuntament d'Elx es proposara l'aportació dels terrenys per a eixa universitat, va firmar eixe conveni i va quedar que ell expropiaria i ficaria la universitat en els terrenys. I vostés ara amb les seues esmenes diuen que ho aporte la conselleria. Per tant, hi ha un compromís ja signat i va ser un dels motius pels quals la universitat se va ubicar al campus en la ciutat d'Elx.

Parlem de l'Ivex, parlem de l'Ivex una altra vegada. Ja són moltes vegades les que aquí hem parlat sobre el tema de la transparència, de la claredat i de la problemàtica de l'Ivex. Cal dir-li -i tornarem a repetir el que tantes voltes hem dit- que els comptes anuals de l'Ivex són examinades per la intervenció general, la Sindicatura de Comptes. Vol dir que formen part, com a empresa pública de la Generalitat, d'una tramitació totalment transparent. I, per tant, els comptes anuals per a cada exercici són formulats pels administradors de la societat i aprovats per la Junta General d'Accionistes. L'Ivex adjunta l'informe de la gestió corresponent a l'exercici acabat en la data. L'informe conté una extensa explicació sobre la situació de la societat, donant-se el compte anual de quins han sigut les principals activitats i serveis que al llarg de l'exercici ha presentat la societat, tant en la seua oficina de València com en les seues delegacions exteriors. Cal afegir que tota esta documentació està depositada en el Registre Mercantil, per tant és públic el seu accés.

Després, està parlant vosté d'altres temes de composició de l'Ivex, en què demana la representació dels empresaris. Cal recordar-li i caldria revisar una mica qui forma part i qui pren les decisions de l'Ivex, del consell d'administració, en el qual estan representats les principals associacions empresarials, les cambres de comerç, així com la mateixa Generalitat.

El senyor president:

Senyor Mundo.

El senyor Mundo Alberto:

Acabe ja, senyor president. Gràcies.

El tema de l'Ivex jo crec que ha sigut un tema tan llarg i tan debatut, conegut per tots, i nosaltres, l'aposta d'este govern, del Consell, és mantindre les seues estructures de la forma que està en este moment executant-se.

Gràcies.

El senyor president:

Moltes gràcies, senyor Mundo.

Anem a passar a votar este bloc d'esmenes. Hi ha alguna observació que fer? Doncs, passem a votar tot el seu conjunt de les esmenes estudiades. Vots a favor? 8 En contra? 9.

Passem, a continuació, a debatre el tercer grup d'esmenes presentat pel Grup Socialista.

Té la paraula la senyora Soler.

La senyora Soler Cejudo:

Moltes gràcies, senyor president.

El senyor president:

Senyora Soler.

La senyora Soler Cejudo:

. -termino, señor presidente-, programas específicos de apoyo a la creación de empresas en las comarcas de interior o creación de institutos, por ejemplo, de promoción económica del Alto Palancia, tal y como les vienen reclamando aquellos municipios, o, por ejemplo, la creación de un vivero de empresas en los polígonos de Segorbe, de Ibi o bien por la elaboración de un plan estratégico para desarrollar el sector industrial en la Plana Baixa.

El senyor president:

Moltes gràcies, senyora Soler.

Té la paraula, en representació del Grup Popular, el senyor Mundo.

El senyor Mundo Alberto:

Gràcies, senyor president.

Senyora Soler, aquí tenim una sèrie d'esmenes que van destinades al que és l'apartat de política industrial, seguretat industrial i l'Impiva.

Jo crec que vosté ha mesclat esmenes dins de l'aspecte relacionat en política industrial amb les esmenes de l'Impiva. Cal dir-li que l'Impiva en este moment. I no he sentit parlar en cap moment, quan vosté ha intervingut este matí, sobre l'increment important que l'Impiva li dóna en el seu pressupost, que passem en el pressupost en més d'un 15% per a l'Impiva.

I un dels aspectes importants que es troben dins del que és l'Impiva és el recolzament, com no! , al que representen els programes nous que últimament han tingut un èxit important, com és el tema de l'Icreo y el programa Gesta. Són dos programes que s'incrementen en este pressupost, segons els resultats obtinguts durant el passat exercici.

Vosté me diu que n'hi ha un dèficit important en matèria de competitivitat. Jo crec que tampoc vosté ha comentat res sobre la importància que té i la dotació pressupostària que tenen els plans de competitivitat que s'han desenvolupat durant els últims anys, que d'alguna forma mos han donat, lluny de tot el sector, en allò que és el treball conjunt de tots, mos han donat una lectura del que és l'anàlisi de la situació i les perspectives per a millorar, com no! , la competitivitat de cada u dels sectors, sectors tradicionals, sectors que d'alguna forma han vist estos últims anys algunes problemàtiques quant al seu desenrotllament, i, sobretot, per la tipologia de les indústries que tenim a la nostra comunitat.

Per tant, nosaltres considerem que l'Impiva és una de les parts importants i no el tractament que vosté li dóna a moltes esmenes, que vol entendre les dificultats, la falta de determinació en un moment per a treballar dins del sector industrial de la nostra comunitat.

Vosté en el tema de programa industrial, en el programa 722. 20, planteja dins del seu departament d'indústria un servei d'informació, d'assessorament a les Pimes, base de dades, d'ajudes, observatori permanent de les xicotetes i mitjanes empreses, la creació d'empreses per persones menors de 30 anys, el recolzament a l'empresa familiar. La majoria d'estes actuacions corresponen a l'Impiva -és el que li dia anteriorment, que ho havia relacionat dins del que és el tema de política industrial, la fitxa 722. 20- a través de la potenciació dels instituts tecnològics.

Els Ceei -com parlàvem anteriorment- estan relacionats .

(inintel·ligible)

les seues funcions d'informació i assessorament. La relació d'ajudes se publiquen -que vosté demanava la publicació- totes en el Dogv; per tant, és de coneixement de tots quina és la seua publicació i la ret Icreo suposa la creació de l'observatori de perspectiva. L'Impiva i les Ceei compten amb mesures de recolzament a la creació d'empreses de caràcter innovador.

Per tant, una de les facetes importants del que són estos pressupostos, quant a la innovació, les tenim a través de programes com estos que d'alguna forma mos donen una resposta a totes eixes peticions. Altres mesures de recolzament a la creació d'empreses formen part d'actuacions de la Conselleria de Economia. O siga que també n'hi ha altres actuacions fora del que és esta conselleria.

Després mos ha parlat vosté de la creació que existix una sèrie d'esmenes de caràcter puntual i específic que proposen actuacions en diferents punts de la nostra comunitat, com és el tema de creació de sòl industrial, propostes per a millorar polígons industrials. Són propostes més que res encaminades al Sepiva i no encaminades al que és el tema de les seues propostes aquí, que les fiquen aquí i després mos les tornen a ficar en el Sepiva també. Jo crec que tot això ha d'anar. algunes d'elles van quant al tema de millores de polígons industrials. Hi ha programes dins del Sepiva que proposen, com no! , la creació, a través de l'oficina Isis, d'ajudes per a millores de polígons industrials. I després tenim també, per al que és la creació de polígons en algunes de les zones, que requerix d'un estudi previ, que després eixe estudi previ que faran ajuntaments i farà la conselleria, faran possible la dotació de polígons industrials.

Si anem a preguntar, vostés en este moment mos faran una sèrie de propostes, com no! , de caràcter més bé polític per a després tindre discurs polític en moltes de les ciutats per a dir: «Mire vosté, ara li presenten, com no! , en el meu poble, una de les propostes és la creació d'un polígon industrial, perquè s'amplie el polígon industrial de Benicarló». I que després, indubtablement, el seu diputat, el seu representant, votarà en contra. És una mesura de plasmar unes propostes més polítiques que no adequades a la realitat que en este moment estem parlant.

Jo no sé si dins del grup de polítiques industrials hi havia unes esmenes, la 3. 180, 186, en les quals mos demanava un increment menut, però un increment per a ajudes destinades a instal·lacions industrials de risc per la transmissió de legionel·losi. Es manté la partida de 250. 000 euros que es va ficar ja al pressupost del 2006, havent constatat en les sol·licituds rebudes i tramitades, l'adequació d'estos imports a la realitat industrial i sanitària de la nostra comunitat. O siga, que estan adequades a la realitat que en estos moments. totes s'han tramitat. Per això es manté la mateixa quantitat, ja que la seua eficàcia en estos moments. no seguixen donant-li un major import, que tampoc que no és molt més el que vostés proposen i que manca de fonament el que nosaltres incrementéssem eixa partida en una quantitat mínima.

Per tant, pensem que han fet el seu efecte eixe ajudes, que en este moment, afortunadament, fa temps que no parlem d'un tema tan important com és eixe, sobretot en la zona d'Alcoi. I que, indubtablement, les mesures que s'han ficat són les adequades i corresponen a les propostes que durant este temps s'han vingut presentant i aprovant en les diferents peticions que han vingut a la conselleria.

Per tant, anem a rebutjar les seues esmenes.

Moltes gràcies.

El senyor president:

Moltes gràcies, senyor Mundo.

Anem a passar a votar este bloc d'esmenes, tal com s'han estudiat, si no hi ha ningun inconvenient. Vots a favor? 8. En contra? 9.

Passarem a debatre l'últim bloc d'esmenes presentades pel Grup Socialista. Per a la seua defensa, té la paraula la senyora Gay.

La senyora Gay Bódalo:

El senyor president:

Moltes gràcies, senyora Gay.

Té la paraula el senyor Mundo, en representació del Grup Popular.

El senyor Mundo Alberto:

Gràcies, senyor president.

Bé, senyora Gay, començaré tal i com vosté ho ha plantejat.

La primera secció correspon a R+D+I, en la qual, amb l'esmena 3. 222, pretén eliminar el Pla valencià d'investigació científica i desenrotllament tecnològic d'investigació. No la podem acceptar, ja que el programa es troba dins de la política R+D+I establida pel Consell. Igual que l'esmena 3. 223, quan parla d'incrementar la competitivitat de l'economia valenciana.

L'esmena 3. 224 demana reforçar els centres d'investigació amb les universitats, que ja està inclòs com a línia d'actuació en l'objectiu 1. 1. 3.

Quant a les esmenes amb què pretén la creació de parcs científics i tecnològics, això es troba inclòs en les línies d'actuació per arribar a l'objectiu 1. 1. 2, l'impuls i la creació correspon a les necessitats de la conselleria, que ha firmat convenis de col·laboració amb les cinc universitats públiques, que ha disposat dels seus pressupostos propis en la conselleria o través de l'empresa pública de la Generalitat Sepiva. En els pressupostos d'un i d'altre hi ha fons per a poder crear el que són els parcs científics dins de les universitats.

En l'esmena que proposa dotar de fons per a les necessitats, com li indicava anteriorment, per a la creació de parcs, ja es disposa de finançament, d'acord amb els convenis firmats. A més, no podem reduir les partides que se proposen en l'esmena com la del Sepiva, que elimina el gasto en funcionament de la societat. O siga, vosté, a través d'això, donava més fons per a la creació dels parcs en les universitat i eliminava una partida corresponent al Sepiva, en la qual entren capítols generals. Com això també ha vingut en unes altres seccions, com en la partida 2. 7, com va passar l'any passat, i enguany torna a repetir-se, que eliminen tot això per a crear noves disposicions pressupostàries.

Després tenim l'esmena en què demana la necessitat d'elaborar un mapa de potencialitats en la investigació tecnològica, que està sent desenrotllada en estos moments a través del Ruvid y del Redit.

Després hi ha un grup d'esmenes que proposen l'eliminació de la fundació per a la promoció d'innovació, així com els recursos per a la fundació. Es considera oportú la constitució i dotació pressupostària de la mencionada fundació, a l'objecte de promoure la incorporació d'investigadors en el sistema valencià de ciència i tecnologia i, per tant, millorar el nivell d'excel·lència i enfortir la capacitat competitiva del sistema valencià de ciència, tecnologia i empresa.

Quant al Sepiva, que era l'últim apartat que vosté mos ha exposat. Quant a les propostes de nous polígons industrials, alguns d'ells, tal com li he dit anteriorment a la seua companya, quan parlava de política industrial, també els inclouen vostés aquí i necessitarien realitzar uns estudis previs per aquestes noves incorporacions.

I després hi ha, com no! , el d'Azuébar, que s'està realitzant a través de l'oficina Isis, en col·laboració amb l'ajuntament corresponent.

Referent als parcs científics i tecnològics d'Alacant, Jaume I i Miguel Hernández, s'està treballant en la redacció del conveni de col·laboració per a la posada en funcionament en cada universitat pública, amb acords del Govern Valencià i protocols de la Generalitat i universitats. Això respecte al que dia anteriorment que tenim finançament dins d'eixes propostes.

I quant a habilitar noves naus industrials en règim de lloguer per a microempreses, està dins dels programes d'incubadores d'empreses promoguts per la conselleria.

Per tant, anem a rebutjar les seus propostes.

Moltes gràcies.

El senyor president:

Moltes gràcies, senyor Mundo.

Anem a passar a votar este bloc d'esmenes, tal qual s'ha plantejant, si no hi ha ninguna observació a fer. Diga'm vosté, senyora Pérez.

La senyora Pérez i Martí:

M'agradaria que separàrem l'esmena 3. 244 i la 3. 245. La resta, totes juntes.

El senyor president:

Votarem, en primer lloc, les dos esmenes esmentades, la 3. 244 i la 3. 245. Vots a favor? 7. En contra? 9. Abstencions? 1.

Votarem la resta d'esmenes d'este bloc. Vots a favor? 8. En contra? 9.

Passem a continuació, si el senyor Tomás no té inconvenient, a votar les seues esmenes, com habitualment fem.

Sí, senyora Pérez.

La senyora Pérez i Martí:

Jo voldria votar unes quantes del senyor Tomás per separat.

El senyor president:

Vosté ho dirà i farem els vots que calga.

La senyora Pérez i Martí:

Mire, voldria votar per separat les esmenes 3. 246, 3. 247, 3. 248, 3. 249 i 3. 250.

El senyor president:

Moltes gràcies, senyora Pérez.

Senyora Marco.

La senyora Marco Gual:

El senyor president:

Moltes gràcies.

Anem a votar, en primer lloc, 3. 246, 47, 48, 49 i 50. Vots a favor? 1. Abstencions? Cap. En contra? 16.

Ara votarem un altre bloc. 3. 254, 3257. Vots a favor? 1. Abstencions? Cap. En contra? 16.

I la resta d'esmenes del Grup Mixt. Vots a favor? 1. Abstencions?

Vots a favor? 2. Abstencions? 6. En contra? 9.

Passem a votar les esmenes del Grup Popular, que les passem a votació directament, com és habitual. Alguna observació? Senyora Marco.

La senyora Marco Gual:

El senyor president:

Senyora Pérez.

La senyora Pérez i Martí:

El senyor president:

Anem a votar, en primer lloc, la 3. 260. Vots a favor? 9. En contra? 1. Abstencions? 7.

Votarem la 3. 263. Vots a favor? 9. En contra? 6. Abstencions?

Vots a favor de la 3. 263? 10. En contra? 6. Abstencions? 1.

Votarem la resta d'esmenes del Grup Popular. Vots a favor? 9. En contra? 7. Abstencions? 1.

Votarem ara el conjunt de la secció 11. Vots a favor? 9. En contra? 8.

Votarem l'Impiva, que té esmenes. Vots a favor? 9. En contra? 8.

L'Ivex, que també té esmenes. Vots a favor? 9. En contra? 8.

El Sepiva, que també té esmenes. Vots a favor? 9. En contra? 8.

Agència Valenciana d'Avaluació, que no té esmenes. Vots a favor? 9. Abstencions? 8.

Hem acabat la secció 11, que és Empresa, Universitat i Ciència.

Començarem, a continuació, la secció 12, que és Agricultura, Pesca i Alimentació.

Les seues senyories tenen els blocs que s'han fet. Esquerra Unida va a defensar totes les seues esmenes en un bloc.

(Pausa i remors)

Anem a entrar a estudiar les esmenes plantejades pels diferents grups a la Comissió d'Agricultura, Pesca i Alimentació, secció 12.

Les seues senyories tenen les agrupacions, tant les agrupacions que ha fet Esquerra Unida: l'Entesa com les que ha fet el Grup Socialista.

En primer lloc, i per ordre d'enumeració, com hem dit abans, va a debatre les seues esmenes la senyora Pérez, les esmenes presentades a la secció que estem comentant, a la 12. Per això té la paraula, quan ella estime convenient.

La senyora Pérez i Martí:

Gràcies, senyor president.

Senyories, el pressupost global de la Conselleria d'Agricultura per a 2007 posa de manifest que any darrere d'any perden pes específic respecte al pressupost global de la Generalitat Valenciana i, per tant, la poca sensibilitat cap a un sector que està en crisi, i per tant necessita una injecció econòmica en forma de polítiques agràries de xoc per reconduir la situació activa per la qual travessa eixe sector estratègic, requereix una atenció, al nostre parer, molt particular sobre el mateix.

Prova d'açò, del que estic dient, és que al 2001 el pressupost d'aquesta conselleria representava sobre el pressupost global un 4,77% del global; al 2002, el 4,62; al 2003, el 4,52; al 2004, el 4,30; al 2005 i al 2006 va tindre la mateixa incidència en el còmput global, el 4,1%, i per al 2007 representem del còmput global el 3,95%. Una disminució, lògicament, del 17,19% sobre els anteriors anys.

I estes coses jo ja sé que no se poden solucionar ni en una discussió a sis segons per esmena, ni. , per molt que discutírem al respecte, sinó que això forma part dels plans i de les actuacions que els governs tenen en referència a les matèries que els competen.

Jo me pregunte moltes vegades què s'intenta fer en les esmenes que presentem. I jo vull aclarir-los que el que intentem és esmenar, en la mesura possible, esta pèrdua que al llarg de 2007 s'accentuarà per tota la problemàtica que tenim en la citricultura i li haurem de fer front.

Les esmenes realitzades i que vull presentar a esta comissió s'han fet concretament als següents programes: al 714. 20, foment i garantia agrària; al 542. 20, investigació i tecnologia agrària; al 714. 80, desenvolupament i millora de la ramaderia; al 714. 40, desenvolupament rural i cooperativisme; al 714. 30, indústria agroalimentària; al 714. 60, qualitat agroalimentària, i tot un seguit de línies noves per a desenvolupar les següents qüestions que considerem interessants i necessàries.

Ajudes a pesca i agricultura. Ajudes per al control d'investigació d'encefalopaties del bestiar: 662. 000 euros. A l'estructura de producció lletera per abandonament voluntari definitiu: 60 euros. Ajudes als nuclis de control lleter. Ajudes a granges ramaderes per promoure el trasllat d'estes que estan situades prop dels nuclis urbans: 300. 000 euros. Esta esmena ja la venim repetint algun any més.

Ajudes a la formació ramadera: 120. 000 euros. Desenvolupament rural i apicultura: 1 milió d'euros, perquè estem parlant del desenvolupament rural, lògicament. Per a la formació de ramaders i ramaderes, amb la finalitat d'estar formats per accedir a ajudes del sector estatal i europeu: 200. 000 euros.

Per a la reestructuració del cítric satsuma, de varietats que no produïxen pinyols: 1 milió d'euros. Ajudes a la creació de llocs de treball de personal tècnic assessor: 250. 000 euros. Suport als serveis en comú de les explotacions agràries: 200. 000 euros.

Per a la implantació d'una asseguradora que cobrisca les pèrdues dels agricultors i agricultores, ramaders i ramaderes, davant de qualsevol inclemència, com a inici fan falta 10 milions d'euros.

Per a la promoció associativa de joves agricultors: 161. 000 euros. Per al foment de la integració de la dona en l'àmbit rural: 100. 000 euros. Per a suport a les organitzacions professionals agràries per a la realització d'activitats informatives, formació agrària i col·laboració amb l'administració: 800. 000 euros.

I, per últim, les esmenes presentades a l'Institut Valencià d'Investigacions Agràries, Ivia. D'entre totes voldria destacar una necessitat cada vegada més urgent sobre el centre d'investigació d'arròs, situat al municipi de Sueca. Cal una reestructuració urgent d'aquest. Cal una dotació de les millors tecnologies per a poder investigar aquest producte agrari i molt important per a moltes zones del País Valencià, sobretot perquè són zones tradicionals i perquè tenim un espai en el conjunt de país molt menut; o siga, 14. 000 hectàrees no és molt dins de les 104. 000 que té el conjunt de l'Estat. I que, per tant, li hauríem de posar atenció.

Per a este estudi com a principi, com a iniciativa, per a l'estudi del que allí s'ha de realitzar, i per decisió també dels mateixos tècnics d'aquest institut d'investigació, sol·licitem una dotació de 300. 000 euros.

Senyories, aquestos pressupostos jo estime que haurien de ser un pressupost de molt de consens perquè en ell, en matèria agrària, en este moment es va a determinar davant de tota una crisi, que ningú la vol, però que ahí la tenim degut a la globalització, hem de demostrar si de veritat volem llançar l'agricultura endavant. Si l'agricultura és important per als valencians i aquestes esmenes que presenta Esquerra Unida: l'Entesa considerem, conforme he dit en un inici, molt importants perquè hi haja tot un seguit d'acords necessaris per a entre tots tirar endavant un sector que cada dia mor pel camí sense que ningú li brinde la més mínima importància.

Gràcies, senyor president.

El senyor president:

Moltes gràcies, senyora Pérez.

Té la paraula, en representació del Grup Popular, el senyor Soler.

El senyor Soler Garibo:

Moltes gràcies, senyor president.

Senyories.

Senyora Pérez, dir-li abans de res que vosté utilitza els percentatges del pressupost de forma partidista, utilitza el percentatge del pes del pressupost sobre el total, quan les competències d'agricultura ja fa anys que les tenim i hem anat adquirint competències noves. Per tant, inclús encara que el pressupost de l'agricultura en dos anys ha pujat el 17%, ha pujat molt per dalt de la mitjana del que puja el pressupost; lògicament la part sobre el global ha baixat perquè estem adquirint unes competències que no teníem.

Per tant, eixa anàlisi que fa vosté percentual partix d'una base, jo anava a dir falsa, però partix d'una base irreal, d'una base irreal. Per tant, el resultat final que vosté obté no és fidedigne.

I centrant-nos ja en les esmenes, efectivament vosté n'ha fet sobre l'R+D+I. La Generalitat Valenciana finança l'R+D+I a través, o bé de l'Ivia, o bé a través de la línia T4799; també eixa mateixa línia és fonamental en la inversió per a l'R+D+I.

En l'esmena 3. 267 resulta absolutament necessari per a lluitar contra plagues la totalitat del crèdit previst en el capítol II.

De la pesca ja hi ha diverses esmenes. Ja existix una línia pressupostària en el programa. Ja té dotació per a este exercici. I té suficient dotació per atendre les ajudes previstes per a paralitzar la flota.

Quant a l'esmena 3. 271 ja existix un cens de pous realitzat per la Conselleria d'Agricultura, Pesca i Alimentació.

En moltes esmenes de ramaderia i d'altres vosté demana detraure diners de les despeses de funcionament. Les despeses de funcionament són imprescindibles per al normal desenrotllament de les tasques de l'administració i no poden eliminar-se.

El control de les encefalopaties, que vosté ha anomenat, es fa en plenes garanties, i la seua incidència en la Comunitat Valenciana és molt baixa, tres casos sols en sis anys.

El sector de la llet valencià és xicotet i ben estructurat, per la qual cosa no necessita programes suplementaris d'abandonament de la producció, perquè ja existixen ajudes a nuclis de control lleter. No fa falta reforçar-les.

Quant a l'esmena 3. 275 no se detalla quins programes de millora de la sanitat animal se pretén implantar. Ja existixen línies d'ajuda per al sector apícola i no fa necessari reforçar-les.

Les línies d'ajuda a inversions ramaderes ja contemplen les millores en qualitat i benestar animal.

Ja existix una línia d'ajudes al trasllat de granges, per a traure-les de les poblacions. A vosté, que ho vam discutir ací no fa molt. Hi ha molts diners perquè les granges puguen adequar-se a l'actualitat i traure-les de les poblacions.

Ja existix una línia d'actuació quant a formació del sector ramader suficientment desenrotllada.

Insistisc en l'apicultura. El sector apícola compta amb línies d'ajuda per diversos conceptes. No pot eliminar-se despeses de línies d'ajudes per a programes de qualitat sanitària i productiva, recuperació de races i recollida de residus.

La quantia de l'ajuda per a l'Associació d'Usuaris de les Casetes de Castelló és suficient, es demana un augment desproporcionat.

Ja existix una línia de regulació quant a formació del sector ramader suficientment desenrotllada.

Ha parlat també de la satsuma, i no està justificada la restricció de l'àmbit de l'ajuda que se proposa. L'import de la línia que se proposa disminuir està ajustat a les necessitats de compliment dels objectius del programa.

Parla també en algunes d'assessorament. És una actuació que ha d'estar inclosa en el PDR, en el Pla de desenrotllament rural de 2007-2013 que, conforme a este, es farà des de l'Agència Valenciana de Foment i Garantia Agrària, com a organisme pagador, sense perjudici d'altres línies que també inclouen esta finalitat com la d'Atrias o la de cultiu en comú. L'import de la línia que se proposa disminuir està ajustat a les necessitats de compliment dels objectius del programa.

Quant a la 3. 286, no està justificada. A més, l'import de la línia que se proposa disminuir està ajustat a les necessitats de compliment dels objectius del programa.

La 3. 287, li oferim una transaccional que estiga conforme o d'acord en l'esmena del PP número 3. 451.

La 3. 288, la mosca de l'olivera, no correspon a este programa d'actuació proposta.

Després hi ha diverses que parlen de l'arròs com a mesura agroambiental. Està integrada en el PDR 2007-2013, i per tant se desenrotllarà per l'Agència Valenciana de Foment.

La 3. 290, esta proposta està integrada en el pla Millorar, en la qual existix una taula. de raïm de taula i on s'aborden les qüestions fitosanitàries que a tal efecte existixen mesures en la conselleria.

L'aforament fructícola se considera adequadament tractat mitjançant els treballs d'estudi d'estadístiques que es fan actualment en la conselleria.

Quant a les assegurances, sense perjudici dels treballs de les millores de les assegurances que està fent en Enesa, no se considera que existisca en l'actualitat una opció asseguradora com la que se proposa. L'import de la línia que se proposa disminuir està ajustada a les necessitats i al compliment dels objectius del programa. I davant de situacions de catàstrofe s'ha d'actuar d'una forma homogènia per atendre els perjudicis ocasionals, s'atén a tots els que complixen els requisits establits sense discriminació.

Quant a dones, joves, integració, en algunes i en altres no procedix disminuir el concepte proposat ja que correspon a les necessitats corrents inherents a este. Els crèdits proposats corresponen a les despeses de personal i funcionament d'estes corporacions, per la qual cosa que no és possible disminució ni anul·lació.

La 3. 298 no és possible; condicionant les ajudes ja se prioritzen els productes valencians.

Quant a preus, els preus en els contractes corresponen a les parts. No és possible des de l'administració garantir preus, no és possible legalment.

Ja existix, en la 3. 301, ja existix la figura de qualitat, Comité d'Agricultura Ecològica de la Comunitat Valenciana.

Garantir la qualitat del pa i del forn, estan protegits ja pels instruments de control. La informació està englobada en campanyes i actes divulgatius.

Quant a la tristesa, esta línia no és competència d'este programa, sinó que seria del programa 714. 20.

Obligatorietat d'aplicar-se la normativa europea. La normativa europea és d'obligat compliment. Per tant açò seria

Quant a la 3. 306, s'inclouen els programes de qualitat i tractament del camp del sector olivarer.

Quant a la carn de boví, el pressupost actual se complix en totes les exigències.

La certificació d'agricultura ecològica no és coherent amb la problemàtica sobre la qual s'actua ni amb els objectius d'este programa. Tampoc existix una assignació pressupostària per a la consecució d'este objectiu. Existixen ajudes a l'agricultura ecològica en altres programes de la conselleria, bé siga a la producció, bé en la certificació i el control.

El senyor president:

Senyor Soler.

El senyor Soler Garibo:

Sí, acabe de seguida, senyor president.

No he pogut repassar totes les esmenes, però van en el mateix sentit que les altres. I les de l'Ivia també en el mateix sentit. Tot el que vosté proposa l'Ivia ja té resposta abans que vosté ho proposara en línies generals, ja té resposta a totes les seues esmenes. Per tant, les anem a votar en contra.

Moltes gràcies.

El senyor president:

Senyor Soler, havia anunciat una transaccional, que serà per al ple?

El senyor Soler Garibo:

Sí, este portaveu no té cap inconvenient que siga per al ple o que siga.

El senyor president:

Aixina vosté se la mira, senyora Pérez.

La senyora Pérez i Martí:

Sí, efectivament. Val. Gràcies.

El senyor president:

Anem a passar a votar el grup. Alguna suggerència?

Tot el conjunt de les esmenes presentades.

El senyor Lozano i Pastor:

M'agradaria que se separara la 3. 285, 3. 289. I de l'Ivia.

Repetisc, 3. 285 i 3. 289. I de l'Ivia la 5. 621, 5. 622, 5. 623. No, perdó, perdó, és que m'he equivocat. De l'Ivia: 5. 621, 5. 627 i 5. 628.

El senyor president:

Molt bé. Anem a passar a votar en primer lloc este bloc d'esmenes: 3. 285, 3. 289, 5. 621, 5. 627 i 5. 628. Vots a favor? 1. En contra? 9. Abstencions? 6.

Passem a votar la resta d'esmenes debatudes i defensades per la senyora Pérez. Vots a favor? 7. En contra? 9.

A continuació entrem a debatre les esmenes presentades pel Grup Socialista, tres blocs, que vostés tenen la seua distribució. En primer lloc, per a la defensa del bloc que comença amb l'esmena 3. 330 a la 3. 363, té la paraula el senyor Polo.

El senyor Polo Poveda:

Este primer paquete contiene ocho enmiendas, una de ellas para toda la sección 12, que pretende corregir su constante error lingüístico o como quieran llamarlo. Señorías, eso del plan Millorar ya está pasado. ¿Cuántas veces tenemos que repetirles que su plan Millorar

Asimismo, con la enmienda 3. 343 pretendemos que se den cuenta una vez más del minifundismo, la parcelación y la dispersión de que adolece la estructura de las explotaciones agrarias valencianas. Se palia, en primer lugar, haciendo una campaña de divulgación entre los agricultores y propietarios de las explotaciones. ¿O es que no saben que la divulgación es una de las técnicas más eficaces en el sector agrario para introducir cambios tecnológicos y estructurales? Cuando les interesa sí que organizan campañas de propaganda.

pinyolà

El senyor president:

Té la paraula, en representació del Grup Popular, la senyora Marco.

La senyora Marcos Puig:

El senyor president:

La senyora Marcos Puig:

El senyor president:

Moltes gràcies, senyora Marcos.

Anem a passar a votar este grup d'esmenes. Alguna observació? Vots a favor? 7. En contra? 9.

Passarem a debatre el següent grup d'esmenes presentades pel Grup Socialista. Per a això té la paraula el senyor Falcó.

El senyor Falcó Rico:

El senyor president:

Té la paraula, en representació del Grup Popular, la senyora Marcos.

La senyora Marcos Puig:

Ustedes tampoco están en condiciones, señor Falcó, de hablar de política hídrica. Y supongo que esa ha sido la razón que les lleva a ustedes a eliminar de los presupuestos el plan gota a gota, porque parece que para ustedes todo lo que tenga que ver con agua para la Comunidad Valenciana hay que eliminarlo o ignorarlo, como ustedes han hecho con la comisión creada en estas Cortes para el estudio de lo que ya está siendo una lacra social en la Comunidad Valenciana, como es la comisión de la sequía, como ustedes llevan haciendo desde que gobiernan el gobierno de España ignorando a la Comunidad Valenciana en temas hídricos, señoría.

El senyor president:

Senyora Andrés.

La senyora Marcos Puig:

El senyor president:

Moltes gràcies, señora Marcos.

Anem a passar a votar este bloc d'esmenes. ¿Alguna observació sobre el particular? Vots a favor? 7. En contra? 9.

A continuació, passem a debatre l'últim bloc d'esmenes presentat pel Grup Socialista. Per a la seua defensa té la paraula la senyora Sánchez.

La senyora Sánchez Brufal:

En primer lugar, las enmiendas 3. 391 a 3. 407 del programa de ordenación y mejora de la producción pesquera, en la que demuestran que no les parece importante para la economía y la estructuración social de la Comunidad Valenciana el sector pesquero, ya que no han sido capaces de aumentar los presupuestos del programa, ni siquiera el IPC. Aumentan un 10% los gastos de funcionamiento suyos y disminuyen un 12% las transferencias, es decir, las subvenciones a los pescadores. Al final, el programa solamente se incrementa un 1,08%.

El senyor president:

Senyories, guarden silenci, per favor.

La senyora Sánchez Brufal:

El senyor president:

Moltes gràcies, senyora Sánchez.

Té la paraula en representació del Grup Popular la senyora Marcos.

La senyora Marcos Puig:

Y, luego, por otro lado, señora Sánchez, decirle que, bien, la promoción de nuestros productos ha sido uno de los retos que nos hemos planteado en el Partido Popular para esta legislatura, y es por ello que la campaña Sabor Mediterráneo ha sido todo un éxito, y a pesar de que a ustedes no les gusta y, de hecho, les molesta, a esta campaña de promoción dedicamos 19 millones de euros, más 20 millones de euros a la campaña de clementina. Eso significa que a finales del próximo ejercicio habremos dedicado 60 millones de euros a la promoción de los productos de la Comunitat Valenciana.

El senyor president:

Moltes gràcies, senyora Marcos.

Anem, doncs, a passar a votar este bloc d'esmenes. ¿Hi ha alguna observació a fer sobre el particular?

Doncs, passem a votar el conjunt de les esmenes defensades per la senyora Sánchez. Vots a favor? 8. Vots en contra? 9.

Passem a continuació, si el senyor Tomás no diu altra cosa, a votar les esmenes del Grup Mixt. ¿Alguna observació?

Vots a favor de les esmenes del Grup Mixt? 1. Abstencions? .

(Veus; un diputat intervé sense micròfon per a demanar una separació d'esmenes)

Anem a votar, en primer lloc, l'esmena 3. 445. Vots a favor? 7. En contra? 9. Abstencions? 1.

Anem a votar la 3. 335 a la 3. 339. Vots a favor? 1. Abstencions? 6. En contra? 10.

I votarem la resta d'esmenes. Vots a favor? 1. En contra? 16.

I ara mos queden les esmenes del Grup Popular, 3. 446 a 3. 451. ¿Les passem a votació directament?

¿Alguna observació a fer? Vots a favor de les esmenes del Grup Popular? 9. En contra? Cap. Quina cosa més rara! . Abstencions? 8.

Passem a votar ara, en primer lloc, la secció en el seu conjunt, secció 12. Vots a favor? 9. Abstencions? En contra? 8.

Passem a votar l'Ivia, que sí que té esmenes. Vots a favor? 9. En contra? 1. Abstencions? 7.

L'Agència Valenciana de Foment i Garantia Agrària, que no té esmenes. Vots a favor? 9. Abstencions? 8.

Molt bé, senyories, hem acabat la secció 12. Anem a passar a la secció 14. Els dic a les seues senyories que la intenció de la Mesa, si els pareix a tots bé, és acabar la secció esta hui de matí, encara que acabem un poc tard, acabar-la este matí. El que els demanaria als diferents portaveus és que parlaren amb els seus grups perquè avisaren els companys de la secció de turisme que començarà a les quatre i mitja.

En eixe sentit, sí.

En eixe sentit, el Grup Popular, per favor, aviseu els companys de turisme que serà a les quatre i mitja.

Senyories, anem a reprendre la Comissió d'Economia i Hisenda i a debatre la secció 14, que és territori i habitatge.

Hem quedat, i a totes les seues senyories els ha paregut bé, que esta secció l'acabaríem hui pel matí, cosa que significa que serà tan llarga com vostés vulguen.

Aleshores, en eixe sentit, els diferents portaveus ja saben que jo no m'agrada dir-los quan han d'acabar, però que acaben quan estimen convenient.

A partir d'ahí, senyories.

Les seues senyories tenen la distribució dels blocs que ha preparat tan el Grup Socialista com Esquerra Unida: l'Entesa. El Grup Socialista ha preparat dos blocs i l'Entesa tenen vostés la relació; hi ha uns quants blocs ahí.

En primer lloc, i segons la numeració de les esmenes, li toca defensar el seu primer bloc al Grup Socialista, en este cas al senyor Sanmartín. Té vosté la paraula quan estime convenient.

El senyor Sanmartín Besalduch:

Gràcies, senyor president.

Hem fet un primer bloc prou ampli dedicat al que és el programa 431. 20, vivendes i projectes urbans, i 432. 10, ordenació del territori i urbanisme.

En primer lloc, centrar-nos en el tema de la vivenda, que jo considere crucial: el programa 431. 20. Recordar que s'ha retallat el pressupost en més de 20 milions d'euros. És cert que s'han incrementat dues partides per valor de vuit milions d'euros però no és menys cert que s'han baixat altres tres partides per valor de 28 milions d'euros, concretament aquelles més crucials per a la política de vivenda de la Comunitat Valenciana: construcció de vivendes públiques, pla d'accés a la vivenda de la Comunitat Valenciana -que ha desaparegut- i el pla de vivenda amb el ministeri, que s'ha rebaixat considerablement.

El conseller, l'altre dia, ens comentava aquí mateix que aquesta desaparició del pla d'accés a la vivenda s'explicava perquè se passaven, se transferien aquestes inversions a l'Institut Valencià de la Vivenda, a l'Ivvsa. Evidentment, això no és així, perquè si mirem les inversions reals de l'Ivvsa passen de 22 milions d'euros el 2006 a 28 milions d'euros el 2007; és a dir, un increment, únicament, de sis milions d'euros. En conseqüència, tenim que s'ha rebaixat per una part 28 milions d'euros i s'ha pujat a l'Ivvsa sis milions d'euros; en conseqüència falten per justificar 22 milions d'euros que és el que s'ha llevat per al tema de construcció de vivenda pública, pla d'accés de la vivenda a la Comunitat Valenciana i pla de vivenda amb el ministeri. Així és de clar.

Això comporta, evidentment, que és la primera vegada en democràcia que aquesta conselleria claudica en el tema de vivenda protegida. De fet, jo recorde que l'anàlisi del programa 2005 del pla estatal de la vivenda revela per primera vegada també en la història de la democràcia que la Comunitat Valenciana ocupa el darrer lloc estatal en el grau d'acompliment quant a vivenda protegida, el darrer.

De fet, el Consell només va complir l'any passat un 64,8% de les línies d'ajudes convingudes amb el ministeri per a la construcció de vivenda pública: el 64% únicament, mentre que el grau d'acompliment mitjà de les comunitats autònomes a l'Estat espanyol ha estat del 130%. Vostés mateixos es poden donar compte.

Però si observem la sèrie històrica del nombre de vivendes protegides entre 1996 i 2005 ens trobem que la Comunitat Valenciana surt també tremendament malparada. Ens trobem amb un descens continu i accelerat que ha passat de les 14. 000 vivendes protegides que es construïen l'any 1996 a les 8. 000 de l'any 2005.

Per tant i, en definitiva, en vista d'aquestes dades, el problema més greu de tots és que -insistisc- vostés han claudicat; vostés han renunciat ja amb el tema de la vivenda protegida. No existeix, i això és el més greu de tot, voluntat política ni tan sols per a complir els objectius convinguts amb el ministeri i en conseqüència és una vergonya que la Comunitat Valenciana estiga a la cua estatal, a la cua, la darrera de totes.

A més a més, no hem d'oblidar que per no complir els objectius convinguts amb el Ministeri de Vivenda, ens trobem que la comunitat no podrà fer ús de l'anomenada «reserva d'eficàcia», que com vosté sap, no és més que un fons addicional d'ajudes amb el qual beneficiar un major nombre de sol·licitants.

Mentrestant, el preu de la vivenda lliure no para de pujar i -insistisc de nou- m'agradaria que em contestés, que si l'any 2000 l'esforç familiar dels valencians per a adquirir una vivenda era el 32%, la dedicació del 32% de la seua renda -l'any 2000, no me'n vaig a «l'any de la quica»- l'any 2005, el que han de dedicar de la seua renda els valencians atansa ja el 40%.

Si aquí afegim que no existeix cap interès per promoure, per fomentar el lloguer, quan la Comunitat Valenciana és una de les autonomies amb un percentatge de vivendes buides més gran de l'Estat espanyol, concretament 17 de cada 100. Això significa a la Comunitat Valenciana quasi mig milió de vivendes buides.

És per aquesta raó que hem presentat tota una sèrie d'esmenes, en primer lloc de modificació de crèdits; recuperar de nou el pla valencià d'accés a la vivenda que vostés han eliminat i que el conseller me deia que l'havia traspassat a l'Ivvsa, però no és cert, perquè l'Ivvsa incrementa només en sis milions el seu pressupost, mentre que en inversions reals a la resta de capítols ha baixat en 20 milions.

En conseqüència, li demanem en l'esmena 3. 510 la modificació d'imports, passar un milió d'euros més a la construcció d'habitatges públics; passar nou milions d'euros més al pla valencià d'accés a la vivenda, que vostés l'han eliminat i acabava l'any passat; i sobretot, que es puguen atrevir d'un vegada per totes -esmena 3. 459- a que en totes les actuacions urbanitzadores de caràcter residencial, en totes, es reserve un mínim del 50% de la seua edificabilitat per a construcció d'habitatge protegit a preu taxat i primant l'increment d'aquest percentatge en el procediment del concurs.

Atenció! En actuacions aïllades de segona residència, municipis, ciutats de costa que no tindria sentit, l'ajuntament corresponent, proposem que, previ informe de la conselleria competent, puga reduir este 50% sempre que el programa assumisca l'abonament a l'administració de la diferència entre la repercussió del nou producte immobiliari i el derivat d'habitatge de protecció corresponent a la reducció proposada. Evidentment, l'import així obtingut per l'ajuntament es dedicarà a l'adquisició de sòl per a vivenda protegida. És urgent.

En segon lloc, demanem que s'equipare d'una vegada per totes la Comunitat Valenciana amb altres comunitats autònomes en allò referent al percentatge d'aprofitament que li correspon a l'administració, en l'execució del planejament urbanístic, tan en sòl urbanitzable com en urbà; desenvolupament reglamentari i priorització dels arrendaments amb opció a compra, que vostés encara no s'han atrevit; potenciar la incorporació de solars en el registre de solars de venda forçosa i posterior traspàs d'aquests mitjançant concurs per a la promoció d'habitatge protegit.

En definitiva, tota una sèrie de propostes -que el temps que em queda. - destinats al tema de la vivenda. Però com no voldria parlar només de la vivenda, perquè em queda encara ordenació del territori, dir-li, respecte a l'ordenació del territori i urbanisme, que seguim insistint els socialistes valencians en un control més eficaç i més racional sobre la creixent i desordenada ocupació del nostre territori a través de la fixació dels corresponents llindars indicadors de sostenibilitat, en especial, els relatius al consum de recursos, com pot ser l'aigua, el sòl i l'emissió de contaminants.

No és prou que me conteste que el Decret 67/2006, pel qual s'aprovava el reglament d'ordenació i gestió territorial i urbanística, establix ja el tema dels llindars indicadors de sostenibilitat; no és prou. I dic «no és prou» perquè no val per a res. Perquè aquest mateix decret diu que s'establirà mitjançant decrets o plans d'acció territorial integrat. Per tant, encara no els tenim en funcionament aquests llindars.

Seguim insistint en el tema de l'ordenació del territori, en la potenciació dels plans d'acció territorial de caràcter supramunicipal, siguen aquests de caràcter integrat o siguen aquests de caràcter sectorial. M'és igual, però sobretot amb un objectiu comú: establir una planificació territorial completa així com un model global de desenvolupament i ocupació del sòl eficaç i sostenible.

I per últim, insistir de nou en el pla d'acció territorial de protecció de l'horta valenciana, així com el pla d'acció territorial d'aprofitament mineral i energètic, sobretot en el tema de les argiles ceràmiques; és un autèntic desgavell. Vostés varen presentar ja un pla, fa anys, i allí s'ha quedat allò. No és prou que diguen: «Després han de restaurar allò que han alterat en el seu estat original». Han de ser valents i aprovar definitivament un pla d'acció territorial de caràcter sectorial dedicat exclusivament a l'aprofitament mineral de determinats elements.

I, sobretot, un pla d'acció territorial sobre allò que són les xarxes de serveis estratègics a la Comunitat Valenciana: alta i baixa tensió, telefonia, gas, etcètera.

És per aquest motiu que, resumint molt, tant en el tema de vivenda com en el tema d'ordenació del territori, done's compte que són els dos pilars fonamentals d'aquesta conselleria, i és una vergonya que per primera vegada en la recent història democràtica s'atrevisquen amb el tema de vivenda protegida, a rebaixar un pressupost que sempre s'havia consolidat, inclús a l'alça.

Gràcies.

El senyor president:

Moltes gràcies, senyor Sanmartín.

Té la paraula en representació del Grup Popular, el senyor Modrego.

El senyor Modrego Caballero:

Pero además, de todas las enmiendas, únicamente dos, únicamente dos plantean, de las cien que estamos hablando, ustedes plantean una modificación de presupuesto. Y básicamente lo que dicen es: quitamos de la rehabilitación y reparación de viviendas del patrimonio público para ponerlo en viviendas de nueva construcción. Vamos a ver, a mí eso no me parece serio. No parece serio que ustedes digan, oiga, que se deterioren esas viviendas públicas que, evidentemente, si tienen un presupuesto asignado es porque necesitan un mantenimiento y necesitan rehabilitarse para ponerse a disposición de los ciudadanos, para atender nuevas viviendas que, como ya le explicó el conseller, hay dos caminos: la capacidad del ayuntamiento, el incremento de presupuestos de l'Ivvsa y también las medidas políticas y presupuestarias generales que hacen que el sector privado, como en toda España, también acuda a lo que es la VPO, la disponibilidad de suelo mediante los estudios de la población en los planes generales de las reservas de suelo necesarias. Y ese es el camino: no hacer un gesto demagógico de decir, quito aquí y pongo ahí. O sea que, de cien enmiendas, únicamente dos significan un cambio de presupuesto, y yo creo que precisamente muy, muy para peor.

El senyor president:

Moltes gràcies, senyor Modrego.

Anem a passar a votar este grup d'esmenes. Hi ha alguna observació que fer? Sí, senyor Arnal.

El senyor Arnal i Ibáñez:

Bon dia. Vull separar, si és possible, de la votació les següents esmenes: 3. 501 a 3. 508, 3. 510, 3. 534, 3. 562 i 3. 564. La resta tot en una altra.

El senyor president:

Anem, per tant, a passar a votar este grup d'esmenes, que comencen relacionades per la 3. 501 i totes aquelles que el senyor Arnal ha esmentat. Vots a favor d'estes esmenes? 6. En contra? 9. Abstencions? 1.

Passem a votar la resta d'esmenes que han sigut estudiades per la comissió. Vots a favor? 7. En contra? 9.

Passem a continuació al segon bloc d'esmenes presentades pel Grup Socialista, i per a la seua defensa té la paraula el senyor Sanmartín.

El senyor Sanmartín Besalduch:

Gràcies, president.

El segon bloc d'esmenes fa referència a la resta de programes, concretament gestió de residus, restauració i protecció de recursos naturals i la resta.

I respecte al programa 442. 50, que pense que és el més preocupant el tema de la gestió de residus, pense que no se'ns pot criticar al respecte el posicionament que hem tingut fins ara. De fet, hem evitat fer una utilització partidista d'una qüestió que afecta directament al que és la salut i el benestar de les persones i la preservació del medi ambient.

El problema és que han fet molt poquet o quasi no han fet res. En conseqüència, les nostres esmenes van dirigides en primer lloc a crear els consells de participació social en els propis consorcis i en els organismes de gestió. La constitució d'una vegada per totes de la entitat de residus de la Comunitat Valenciana; recorde que és un òrgan creat per la llei de residus vigent des de fa cinc anys, se va aprovar l'any 2001 i encara no s'ha fet. Demanem que se revise el Pla integral de residus, aprovat al desembre de 1997, i prevista aquesta revisió, ho sentit dir diverses vegades, almenys des de l'any 2002, pensem que és bàsica la revisió en qüestió per a donar lloc al que és l'elaboració dels plans de gestió d'aquells residus que no han estat objecte d'atenció fins al moment, com és el cas dels residus tòxics o perillosos, els residus agropecuaris o els residus industrials. Solament així podrem elaborar els instruments de planificació necessaris per a desenvolupar de forma íntegra les previsions del propi Pla integral de residus atenent a la situació actual i no a la de fa deu anys.

Cal també promoure el disseny d'una estratègia autonòmica de minimització de residus, dirigida a reduir la generació de residus a la Comunitat Valenciana com a pilar fonamental de qualsevol política, jo diria, sostenible de residus. Cal, cal -done's compte si són constructives totes aquestes propostes- abordar d'una vegada per totes la qüestió relativa a la participació econòmica de les diputacions provincials i la Generalitat Valenciana en les despeses derivades de la gestió dels residus en cada consorci. El que no és assumible és que Diputació i Generalitat controlen el 40% dels consorcis i, per contra, no aporten recursos econòmics per a col·laborar en la gestió dels recursos en aquesta proporció.

Especial referència, li faig al·lusió a la necessitat de modificar alguns plans zonals en aquelles previsions que s'han demostrat contradictòries, com és el cas, per parlar d'algun d'aquí, de l'abocador de Dosaigües. És que no té sentit, contemplat com a obligatori en el pla zonal de les zones 3 i 8 per a l'Àrea Metropolitana de València, mentre que el terme municipal mateixa queda exclòs com apte per a la ubicació d'abocadors en el de les zones 6, 7 i 9, al ser una zona LIC i Zepa, per posar-li un exemple.

Cal necessàriament elaborar d'una vegada també per totes l'inventari de sòls contaminats a la Comunitat Valenciana, encara no s'ha fet res. Les escasses actuacions en aquesta matèria corresponen a l'execució del Pla nacional de sòls contaminats per al període 1995-2005. A més a més, a més a més, li recorde en quina situació es troben avui, a data d'avui, els 11 plans zonals en què s'agrupen les 18 zones de la Comunitat Valenciana en matèria de residus sòlids urbans.

S'han constituït, és cert, els consorcis. S'han aprovat els estatuts pels quals s'han de regir aquests consorcis. S'han establert també els òrgans de govern i d'administració. Però, i este és el problema més greu, perquè és el fonamental, és el fonamental, encara no s'ha executat, no s'ha executat cap projecte de gestió. És a dir, encara no s'ha executat ni les plantes de tractament, ni els centres per a voluminosos, ni les estacions de transferència ni part dels ecoparcs, ni els abocadors de rebuig. De fet, jo, a manera d'exemple il·lustratiu, li recorde que a la província de Castelló, dels més de cent ecoparcs previstos pels plans zonals, solament estan funcionant a data d'avui set. El 7% de 100, 7.

Aquesta és la realitat del sector, senyor Modrego, vullguen o no vullguen. I també, a manera d'exemple il·lustratiu, jo li diré que la província de Castelló solament 44 municipis tenen resolt el problema de tractament de residus, concretament aquests de les comarques de la Plana, Millars i Alcalatén que porten els seus residus a la planta de Reciplasa.

Si passem en el tema de restauració i protecció de recursos naturals, cal, en primer lloc, recuperar el Consell Forestal de la Comunitat Valenciana com a òrgan consultiu, d'acord amb la mateixa Llei forestal valenciana. Cal elaborar definitivament el Pla de prevenció contra l'erosió amb objecte d'abordar les accions globals necessàries per a intentar evitar-la o almenys disminuir-la. Cal encara fer molt en l'àmbit de la gestió forestal, sobretot en el camp de la protecció i restauració de recursos naturals. Han d'implicar més i millor els sectors socioeconòmics en la gestió forestal. S'han de signar convenis amb altres conselleries i amb organismes representatius amb objecte de fomentar i potenciar els cicles formatius professionals vinculats en la restauració i protecció dels recursos naturals. Cal crear un observatori de nous jaciments d'ocupació vinculats a aquesta restauració i protecció de recursos naturals. Cal impulsar una unitat d'investigació i aplicació forestal. Cal promocionar i potenciar els centres d'interpretació forestal.

Però, si passem a la conservació del medi natural, proposem com esmenes significatives la restauració i rehabilitació de la xarxa de camins rurals i sendes per a la visita dels arbres monumentals, i, concretament, de les oliveres mil·lenàries. Per a què els va servir aprovar un projecte de llei per unanimitat, fa a penes pocs mesos, quan als pressupostos no hi ha cap tipus de consignació? Cap absolutament, cap.

Cal també -adone's si sóc constructiu- un pla de regeneració, conservació i dinamització ambiental de les zones humides de la Comunitat Valenciana. Per a què va valer -vosté estava de conseller, recorde-se'n- aquell catàleg de zones humides quan després s'han quedat, a banda que s'hagen quedat al marge, una gran quantitat de zones humides, que malgrat no estar catalogades, haurien d'estar preservades? Però, a banda d'això, i fent un parèntesi d'això, aquelles catalogades estan rebent a penes escasses consignacions pressupostàries o d'ajuts de regeneració per part de la conselleria, i algunes d'elles s'estan vulnerant pel Pla general d'ordenació urbana.

Cal adquirir terrenys per al patrimoni públic en aquelles zones humides de la Comunitat Valenciana on més amenaçada estiga la preservació d'aquests valors. Cal desenvolupar programes d'acció territorial amb objecte de prevenir el que és la contaminació de masses d'aigua a través de la delimitació de zones i perímetres de protecció i eliminació de vessants contaminants. Cal dissenyar xarxes autèntiques de control per a evitar la intrusió marina i la salinització de pous d'aigua potable al seu voltant.

En definitiva, en estos deu segons li dic sincerament que tant en el tema dels residus com en protecció de recursos i valors naturals, cal fer moltes coses. I jo li dic quina és la realitat. I estic convençut, estic convençut que n'hi ha esmenes d'aquí que tenen almenys l'obligació moral, l'obligació moral -mire si li demane poc- d'aprovar-les. I si no eligixen aprovar-les, almenys de donar-me la raó.

Gràcies.

El senyor president:

Moltes gràcies, senyor Sanmartín.

Té la paraula el senyor Modrego en representació del Grup Popular.

El senyor Modrego Caballero:

(inintel·ligible)

El senyor president:

Moltes gràcies, senyor Modrego.

Anem a passar, doncs, a votar este bloc d'esmenes. Hi ha alguna observació per ahí que fer?

El senyor Arnal i Ibáñez:

Sí, voldria separar, per un costat, l'esmena 3. 503, esta a soles, 3. 503.

En una altra separació les següents: 3. 591, 3. 593, 3. 599, 3. 601, 3. 602, 3. 604 a 3. 606, les tres; 3. 612, 3. 630, 3. 640, 3. 643, 3. 652, 3. 658; i de la 3. 663 a la 3. 665, les tres.

No sé si ha quedat clar en estos grups separats.

El senyor president:

Doncs, anem a passar a votar, en primer lloc, la 3. 503. Vots a favor? 5. En contra? 10.

Passarem a votar el bloc format per la 3. 591 i totes les relacionades a continuació que han quedat gravades. Vots a favor? 5. En contra? 9. Abstencions? 1.

La resta d'esmenes del grup, defensades pel Grup Socialista. Vots a favor? 5. En contra? 9. Abstencions? Cap.

Ara passem a començar a debatre i a treballar les esmenes presentades per Esquerra Unida: l'Entesa. Tenen les seues senyories la distribució dels blocs, hi ha cinc blocs.

I el primer bloc correspon a les esmenes que comencen per la 3. 668 i totes les relacionades a continuació.

Té la paraula per a la seua defensa el senyor Arnal.

El senyor Arnal i Ibáñez:

En este primer bloc hem agrupat esmenes sobretot referides al programa de gestió de residus. I comencem destacant el fortíssim descens que s'ha produït en este programa, un descens del 21,5%.

Este és un dels programes que més ha patit les conseqüències dels intents de maquillar la política ambiental del PP, generant un nou programa, que té un nom molt bonic, de paisatge i sostenibilitat, però mentres a penes creix el conjunt de les línies.

El senyor president:

Senyories, guarden silenci, per favor.

El senyor Arnal i Ibáñez:

. destinades a medi ambient i territori.

Què passa? El que passa, el resultat és que els problemes ambientals estan creixent, les necessitats reals creixen, però els diners no s'incrementen en la mesura corresponent. El fet és que esta conselleria que ha d'atendre temes tan importants, com és el territori i medi ambient, seguix una de les partides econòmiques més baixes del conjunt i és una de les que menys ha crescut en este any.

Han disminuït sobretot les inversions, dins d'este programa, referides a descontaminació de sòls, eliminació de pneumàtics, segellament d'abocadors i les subvencions per minimització de residus industrials. Tots, aspectes de suma importància.

Els residus sòlids urbans seguixen sent un gravíssim problema social i ambiental que va en increment. No està disminuint en absolut, sinó que s'incrementa. El PP és incapaç d'evitar que estiga creixent continuadament el volum anual de residus cada any.

Este any també hem patit, hem de destacar la contradicció i el fracàs de les estratègies de gestió dels residus. L'any anterior, el 2005, se va introduir sense consens, sense fonamentar-ho i sense argumentar de ninguna manera la incineració de residus. I al llarg d'este any, de 2006, hem assistit a tota una sèrie de lluites ciutadanes contra estos incineradors que han acabat amb la retirada vergonyosa de tots els projectes presentats, almenys fins després de les eleccions. Tot un exemple del fracàs de la política del PP en matèria de residus. Se van inventar, es van traure de la mànega un mecanisme que no estava contemplat en cap llei, ni en cap pla, ni en el famós i ara oblidat pacte de residus. Se'l va defensar sense tindre arguments; se'l va colar per la porta falsa sense debat i sense discussió, i, finalment, davant l'oposició popular, s'han hagut d'embainar este projecte. I, torne a dir, representa un nou fracàs de la política de residus del PP.

Amb els residus tòxics i perillosos passa una cosa semblant. No està fent-se res important per evitar el seu creixement, el seu augment que cada any va sent major. De fet, encara es desconeix la magnitud exacta, perquè el PP encara no ha pogut presentar a hores d'ara dades fiables sobre este tipus molt important de residus.

Com a conseqüència d'este desordre se precinten els abocadors d'estos residus com a única solució. Novament mobilitzacions ciutadanes han impedit que molts d'estos projectes tiren endavant. Uns abocadors que es volien concentrar d'una manera desordenada en una zona geogràfica molt reduïda, a saber, en el nord de Castelló, que anaven a rebre a més residus tòxics i perillosos de tot l'Estat.

Això és absolutament insostenible, una política que s'ha fet sense consens, sense planificació, i que també ha fracassat davant les mobilitzacions socials que han impedit finalment tots estos projectes, tots.

La realitat és que no existixen polítiques efectives i decidides per part del PP per abordar el problema dels residus des de l'arrel, des de l'origen, reduint la generació de residus per càpita. Esta és la base que vostés ni acometen.

Els documents oficials que se presenten accepten i donen per bones les previsions de creixement continuant any rere any. Per tant, queda clar que des del primer moment s'abandona l'objectiu prioritari de reducció en origen, que seria la base, el primer element de l'estratègia per combatre els residus.

També hem de destacar que la recollida selectiva, un any més, malauradament, és voluntarista, és parcial -per exemple no separa la matèria orgànica-, és escassa i és molt ineficient. Com a resultat tenim uns nivells molts baixos al nostre territori. I açò dificulta molt el tractament, reciclatge i recuperació; i aixina tenim els resultats que tenim.

La política de residus, per tant, un any més té gravíssims problemes, no hem avançat, i per este motiu, perquè no s'ha millorat, tornem a presentar moltes de les nostres esmenes presentades l'any anterior, perquè tenen la mateixa orientació, donat que el PP no avança, no millora, no canvia, no soluciona este gravíssim problema.

De les esmenes vull destacar el tancament i segellament generalitzat dels abocadors. Vostés diuen només d'alguns o potenciar-ho d'una manera indefinida. Millorar el funcionament de les plantes de tractament. Ampliar la xarxa d'ecoparcs. Incentivar l'ús de compost en l'agricultura, jardineria, etcètera. I implantar una recollida selectiva no voluntarista i completa, separant sobretot la matèria orgànica en tots els municipis valencians de més de 500 habitants. Este objectiu és fonamental i no renunciem a d'ells.

També una esmena va referida a la revisió de l'actual Pla de residus. Una exigència fonamental. S'han de subdividir les zones actuals en àrees més menudes per a millorar l'eficiència, per a disminuir el transport, per a disminuir els efectes negatius i també per a facilitar l'acceptació ciutadana de les infraestructures. Tot això va lligat a eixa necessària subdivisió de les zones del Pla de residus.

També, evidentment, s'ha d'incrementar les campanyes d'educació i sensibilització i les normatives que afavorisquen la minimització de residus des de l'origen.

En qualsevol cas, en relació als residus industrials, cal també una aposta més decidida per la producció neta, cosa que tampoc apareix per cap banda en estos pressupostos d'enguany. Per això proposem incloure entre els objectius i línies mesures fiscals que penalitzen la generació dels residus tòxics i perillosos i que afavorisquen la introducció de noves tecnologies. És a dir, mesures en forma d'ecotaxa finalista.

Entre els objectius afegits també volem destacar la necessària publicació d'un cens exhaustiu dels residus industrials que, els recorde, és un dèficit que hauria de tindre fet des de fa molts anys, molt de temps, i que encara no s'ha publicat. És necessària, irrenunciable eixa publicació d'este cens exhaustiu de residus. Que, torne a dir, a hores d'ara l'altre dia en una resposta parlamentària el conseller no va ser capaç de donar les xifres del volum i la tipologia dels residus generats al País Valencià fa a penes unes setmanes a una pregunta del nostre grup.

Naturalment també fa falta major vigilància, control i inspecció d'estos residus. I també tornem a proposar una línia d'actuació per al control i seguiment específic de la contaminació per asbest -amiant-, que vostés s'obstinen, una volta més, en no tractar com se mereix, a pesar que és un residu especialment preocupant.

És necessari un impuls més gran a les tècniques de producció neta. Per això desconcerten les pobres partides econòmiques que vostés han destinat enguany a esta àrea.

Què passa amb el centre de tecnologies netes que no es veu per cap lloc? On està este centre? On està? Què fa? Per a què servix? On estan les tecnologies netes? Se repetix este centre pressupost d'any rere any i no fa res, no existix, no té cap actuació.

També és molt baixa la subvenció per a la minimització i valoració dels residus industrials. Esta línia significativament ha patit una fortíssima disminució enguany. Ha passat, fixe's, quasi a la dècima part, d'1. 150. 000 euros que tenia l'any passat a 170. 000 només. Açò és una mostra claríssima del desinterés, de la desincentivació, del poc esforç que estan fent en controlar els residus més perillosos existents que podem trobar, a part dels nuclears -que no és competència seua-, els residus tòxics i perillosos d'origen industrial. Vostés no simplement no resolen el problema, sinó que estan reduint cada vegada més les partides econòmiques per a fer-los front.

Aleshores falten absolutament unes polítiques de prevenció i minimització d'estos residus i avanços en una producció industrial més neta.

En relació amb els residus especialment perillosos, també tornem a presentar esmenes en relació al tractament de plaguicides, furans, dioxines, PCB, i demanem un Pla d'acció territorial de recollida específica d'estos residus. I també, en col·laboració amb la Conselleria d'Agricultura, una sèrie de mesures que hem detallat i que ara no podré especificar perquè estic passant-me del temps, en relació a recollida de plàstics d'hivernacles, residus agropecuaris, envasos fitosanitaris, pesticides, etcètera.

El senyor president:

Moltes gràcies, senyor Arnal.

Té la paraula el senyor Modrego, en representació del Grup Popular.

El senyor Modrego Caballero:

El senyor president:

Senyor Arnal.

Siga, senyor Modrego.

El senyor Modrego Caballero:

(ininte­l·ligible)

Por lo tanto, yo creo que se han hecho actuaciones importantísimas. Ya digo, la más importante de España. Y usted, el planteamiento es, «oiga, en residuos no se ha hecho nada». Pues, se ha hecho mucho, y tengo que decirle que en estos últimos años se han construido más de doce plantas y en los próximos años al menos tres o cuatro plantas más. Desde la zona 1, que el señor Sanmartín me puede decir el estado de. , pero creo que está adjudicada la gestión de la planta, por lo tanto, ya está en marcha; la zona 2 ya tiene la planta con unas mejoras muy importantes; en la zona de Vall d'Uixó también está en ejecución, que se tuvo que acabar en un concurso, pero, por ejemplo, la de El Campello está en construcción, otros planes están en ejecución y adjudicados, como también algunos de Valencia.

El senyor president:

Moltes gràcies, senyor Modrego.

Anem a votar este grup d'esmenes. ¿Hi ha alguna observació a fer sobre el particular? Vots a favor de les esmenes? 5. En contra? 9.

Passem a continuació a debatre el següent bloc d'esmenes, presentat per Esquerra Unida: l'Entesa. Per a la seua defensa, té la paraula el senyor Arnal.

El senyor Arnal i Ibáñez:

Vaig a abordar este segon bloc i, com vorà, no sé si me tinc de referir al senyor Modrego o a qui, jo estic ací plantejant crítiques molt concretes sobre els pressupostos, especificant quantitats molt concretes i plantejant alternatives ben específiques. M'agradaria que les respostes també s'atingueren a estos criteris, perquè

no simplement se parla de temes generals, sinó que s'introduïxen números i dades que són contundents i parlen per ells mateixos.

En este segon bloc, que se centra sobretot en qualitat i formació ambiental i també en direcció i serveis generals, cal començar dient que el programa de qualitat i formació ambiental és el més pobre de tota la conselleria. Només suposa el 2,8% del pressupost, el 2,8 malgrat la importància del tema que ens ocupa. Nosaltres ho hem intentat compensar presentant moltíssimes esmenes, més de cent d'este conjunt, i sorprén, un any més, que estos pressuposts no incloguen més que una sola línia d'inversions en relació al canvi climàtic, un tema de tanta importància, de tant d'abast a nivell mundial, un dels problemes més importants i preocupants a què s'ha de fer front, la humanitat completa, però, naturalment, en cada estat i en cada comunitat autònoma, en cada país, resulta que ací es queda reduït a un mínim.

N'hi ha una línia d'inversions anomenada «Actuacions de control d'emissions atmosfèriques en relació al protocol de Kyoto». Una única línia que, damunt, no concreta ni quin tipus d'actuacions ni quin sectors productius o de serveis se veuen afectats per esta línia, i que, damunt, ha disminuït a la mitat en relació a l'any passat. Esta és la importància que vosté li donen. I recordem que el País Valencià és una de les comunitats autònomes de tot l'Estat, la segona, que més ha superat els límits establerts pel protocol de Kyoto dins de l'Estat espanyol i que, a la vegada, és l'Estat espanyol, recordem-ho, el que més incomplix el protocol de Kyoto dins d'Europa. Per tant, la situació és molt, molt preocupant i les mesures per a combatre-ho, molt pobres, tremendament pobres i van disminuint. Estes són les dades.

Davant esta imprevisió i absència d'actuacions, que és un reflex de la insostenibilitat que està conduint el PP al nostre país, nosaltres plantegem una sèrie d'actuacions molt amples en relació al tema. Vostés han mantingut enguany una problemàtica que van afegir l'any passat, només una línia de problemàtica referida a este tema del canvi climàtic de manera genèrica i inespecífica. Se deduïx que farà referència al canvi climàtic, tampoc ho diuen amb tanta claredat.

Però un any més, també ho van fer l'any passat i enguany ho han repetit, no han desenvolupat ni derivat d'esta problemàtica cap objectiu concret, cap línia específica ni s'han obert noves partides d'inversions o de finançament de línies concretes. Per tant, no entenem què pinta això en els pressuposts, és un brindis al sol, és una total declaració buida, es pura cosmètica, perquè, no, no s'entén que se faja una problemàtica que després no se desenvolupe per ningun costat.

Nosaltres sí que hem desenvolupat esta problemàtica en una sèrie d'objectius i línies d'actuació, que esperem que les tinguen presents, perquè ajudarien a que vostés compliren els seus propis brindis sense concreció. Mantenim esmenes que anaven adreçades a dedicar més atenció a este tema, com, per exemple, investigació sobre els efectes del canvi climàtic, previsió dels efectes socioeconòmics que tindran, ecològics i sanitaris també, campanyes d'informació i conscienciació ciutadana, pla de reducció d'emissions de CO2 en tots els sectors industrials i de serveis, elaboració d'una normativa i programes específics, coordinació amb altres conselleries i, també, fent especial atenció dins d'esta coordinació amb altres conselleries al foment de transports públics i al foment de l'energia solar tèrmica i fotovoltaica.

I també plantegem una proposta que vostés no han acceptat, ja la vam presentar l'any passat i no l'han vullguda acceptar, i és la creació d'una comissió interdepartamental d'estudi del canvi climàtic que treballe a fons este tema i que mosatros també ho hem reforçat amb una proposició no de llei que hem presentat en el seu moment.

Un altre gran oblit injustificable en estos pressuposts, que també se torna a repetir un any més, és el de la contaminació per radiacions electromagnètiques. Novament, als pressuposts no se'n diu res, ni una línia, i això recorde que fa referència a antenes de telefonia mòbil però també a línies d'alta tensió transformadors, aparells, maquinàries i instal·lacions industrials. Un problema que genera molta alarma ciutadana, moltes protestes i mobilitzacions, li recordaré el cas de la subestació de Patraix en València o la línia d'alta tensió que travessa la Valldigna.

I respecte a este tema, vostés no tenen res a dir, malgrat que ometen que la conselleria podria fer moltes coses en relació a l'impacte ambiental, als condicionants, a les ubicacions alternatives. Nosaltres plantegem que entre els objectius i línies del pressupost se plantegen coses com l'estudi d'esta modalitat de contaminació, formes de detecció i mesura, establiment de mapes de contaminació electromagnètica, mesures de vigilància i control, seguiment dels efectes ambientals i sobre la salut, i la redacció d'una normativa marc de prevenció d'esta contaminació.

Tota una sèrie, tot un seguit de temes importantíssims a què vostés no dediquen ni una línia, ni un punt, ni una coma, res de res en estos pressuposts.

Un altre apartat important d'este bloc fa referència a la contaminació sonora. Ací sí que li dediquen vostés alguna cosa: dediquen dos línies de subvencions a ajuntaments, unes línies que són totalment insuficients tenint en compte la importància d'esta problemàtica, que, li recorde, la màxima actualitat que té tenint en compte la sentència, que recordem que és condemnatòria i ferma i definitiva, de l'alcalde de Vila-real per no haver actuat amb contundència davant les molèsties generades per esta contaminació sonora als veïns, i que podria repetir-se en més ajuntaments, a la millor en el seu, no sé. Prenga-s'ho molt seriosament, perquè este tema genera problemes que vostés no estan resolent.

Hem inclòs objectius i línies d'actuació adreçades a desenvolupar mesures de vigilància i control, a ampliar la xarxa de mesuraments, i reclamem també que s'atenguen les recomanacions que va fer el Síndic de Greuges ja fa dos o tres anys i encara no incorporades, com són la declaració de zones acústicament saturades i la intervenció subsidiària de la conselleria.

Si no s'espavilen, si no intervenen, este problema els passarà factura

en nom de sentències judicials que afectaran, torne a dir, a més d'un municipi.

Respecte a la contaminació atmosfèrica, també demanem que s'incremente la xarxa de control i mesura d'esta contaminació, que és molt incompleta, i, especialment, insistim en quins llocs s'hauria d'intensificar: en la zona de la indústria taulellera de Castelló, en l'entorn de les centrals tèrmiques i polígons industrials, com, per exemple, el del Serrallo, de Castelló també, o en les grans ciutats valencianes, que, per exemple, s'ha destacat que tant València com Alacant estan entre les més contaminades de tot l'Estat espanyol pel que fa a partícules en suspensió i òxids de nitrogen.

Incloem, per tant, línies d'actuació que fan referència a incrementar inspeccions sense previ avís, com hauria de fer-se sistemàticament, i com no està fent-se, de les indústries més contaminants.

També tenim una sèrie d'esmenes referides a la qualitat i gestió sostenible de l'aigua, i plantegem la necessitat d'elaborar interdepartamentalment un pla per l'ús sostenible de l'aigua en tots els sectors i activitats valencians, basant-se en l'estalvi i en l'eficiència, un pla que no existix per cap banda i que no n'hi han mesures coordinades al respecte.

Entre altres mesures, també exigim el cabal ecològic mínim per a tots els rius valencians, destacant el cas del Xúquer, però també el del Túria, Vinalopó, Millars i resta de rius. Impedir que els emissaris submarins aboquen aigües depurades o mal depurades a la mar. Tenim 21 emissaris submarins que estan abocant aigües, gran quantitat d'aigües, mal depurades a la mar.

Que s'incrementen els punts de control i mesura de la qualitat d'aigües continentals i litorals. No es pot garantir la qualitat de les aigües litorals, que és un dels objectius que figura en aquest programa, quan estan fent-se abocaments sistemàtics d'aigües residuals a la costa. I açò que li estic dient ho ha reconegut, en una recent resposta parlamentària per escrit, el senyor González Pons fa a penes unes setmanes, referit al cas de les platges d'Alboraia, on es van detectar nivells molt elevats, tremendament elevats, de contaminació orgànica, i reconeix en la resposta que sistemàticament hi ha séquies que estan enviant a la mar aigües residuals. Açò vol dir que sistemàticament és continu l'abocament de residus d'aigües sense depurar o mal depurades a la mar. I açò són objectius de la seua conselleria, que mal, mal compliran.

Respecte els organismes modificats genèticament, cal dir que també tenen un oblit absolut, un any més, en els seus pressupostos. Ni una sola línia. Nosaltres continuem reclamant-los que establisquen les següents coses: una moratòria per al cultiu de transgènics al camp valencià, investigar els impactes ambientals i sanitaris, així com el socioeconòmics d'estos productes, mesures de vigilància i control per a assegurar el correcte etiquetatge i identificació dels aliments que continguen estos productes, oferir una informació detallada a la població sobre els riscos d'estos productes i campanyes sobre la seguretat alimentària que també vagen en defensa i valoració dels productes ecològics de qualitat valencians, que hui en dia, com sabem, per exemple, en el cas de la taronja, cada vegada es troba amb més problemes.

En relació a l'Agenda 21 regional, que figura també en este programa, observem que s'ha reduït a la meitat de la inversió. No sé què haurà de dir-me vosté ara, no sé si m'atén o què. Però no s'ha sabut res d'este tema, de l'Agenda 21 regional. Ja porta molts anys figurant en el pressupost. Està elaborada ja? M'agradaria que me contestara. Abans no m'ha dit res del centre de tecnologies netes, que pareix ser que està als llimbs. L'Agenda 21 regional també? Està elaborada? En quin nivell d'elaboració està? Estan fent-la? Estan cuinant-la? Serà per al segle XXII en compte de per al XXI?

I també els recomane que elaboren l'informe anual d'indicadors ecològics valencians. Tots els anys hem demanat açò, vostés continuen sense fer-ho, quan per exemple, l'Estat espanyol ja va pel segon any que emet este important informe que.

(Ocupa la presidència la vicepresidenta, senyora Mercedes Alonso García)

La senyora vicepresidenta:

El senyor Arnal i Ibáñez :

. permet vore les dades, que permet vore les dades de manera clara, negre sobre bloc. I aleshores, vore quan s'està mentint i quan s'estan donant dades fiables.

Moltes gràcies.

La senyora vicepresidenta:

El senyor Pérez Fenoll:

Moltes gràcies, senyora presidenta.

Molt bon dia, senyors diputats i senyores diputades.

Senyor Arnal.

Jo supose o vull creure -vull creure més que suposar-, que les seues esmenes intenten enriquir el text legal que hui estem discutint, i és cosa d'agrair. Però una volta més, any rere any, no aporten res nou, no modifiquen per a res els objectius proposats en els programes que estan desenrotllant-se.

Vaig a intentar contestar-li a les coses que vosté m'ha dit i a les coses que vosté ha formulat en diferents esmenes, perquè al final pareix ser que no ha tingut temps vosté de desenrotllar-ho tot.

En les esmenes 3. 955, 3. 966 i 3. 986, i en altres, es demana una major sensibilització ciutadana sobre les problemàtiques mediambientals i també informació i motivació ciutadana en temes com poden ser la recollida de residus o l'estalvi d'energia. Estos aspectes formen part ja de la problemàtica arreplegada en els punts 4, necessitat d'infraestructures permanents i recursos materials destinats a l'educació ambiental; en el 5, insuficients instruments de divulgació i sensibilització ambiental dirigits a col·lectius socials i agents econòmics; i en el 6, necessitats creixents de programes de formació i capacitació ambiental.

El programa que mos ocupa, el 442. 60, ja arreplega estes propostes específiques entre les seues línies d'actuació. Així, amb l'objectiu bàsic 5. 1, acostament dels valors ambientals a la ciutadania i promoció dels millors hàbits i pràctiques ambientals, que pretenen fomentar entre la ciutadania hàbits de consum sostenibles. A este objectiu dóna resposta la línia d'actuació 5. 1. 1, divulgació de les bones pràctiques mediambientals a tots els col·lectius socials, que comprén l'actuació específica proposta en este tipus d'esmenes.

També és normal que any rere any presenten esmenes que no són competència d'esta conselleria, o ni tan sols ho són del govern autonòmic. Són les referents als recursos hídrics. Com vosté sap, els recursos hídrics no són competència autonòmica, ho són del Ministeri de Medi Ambient, així com l'establiment de línies necessàries per a garantir el cabal ecològic mínim dels rius, que és responsabilitat del Ministeri de Medi Ambient, a través dels organismes de conca, tal com s'arreplegava en l'article 98, pel qual s'aprovava el text refós de la llei d'aigües.

En esmenes com la 3. 957 o la 3. 981, la Conselleria de Territori i Habitatge no és competent en l'autorització i control d'activitats susceptibles d'emetre radiacions electromagnètiques. Per a les emissions procedents d'antenes de telefonia mòbil, l'organisme competent és el Ministeri d'Indústria, Turisme i Comerç. Per a la resta de fonts d'emissió és competència del Ministeri d'Indústria, Turisme i Comerç i la Conselleria d'Empresa, Universitat i Ciència.

La proposta, tal com està redactada, pressuposa una superació d'uns límits que, no obstant, no existix a escala regional, sinó estatal. L'article 61, de la Llei 11/1998, general de telecomunicacions, establix que la gestió del domini públic radioelèctric i les facultats per a la seua administració i control corresponen a l'Estat. L'article 76 de l'esmentada llei establix que és competència del Ministeri de Foment, ara d'Indústria, Comerç i Turisme, la inspecció dels serveis i de les xarxes de telecomunicacions, de les seues condicions de prestació i dels equips.

La Llei 14/1986, general de sanitat, en els seus articles 18, 19, 24 i 40, atribuïx a l'administració sanitària les competències de control sanitari dels productes, elements o formes d'energia que puguen suposar un risc per a la salut humana.

Tots estos aspectes estan desenrotllats en el reglament que establix condicions de protecció del domini públic radioelèctric, restriccions a les emissions radioelèctriques i mesures de protecció front a emissions radioelèctriques, aprovat per Reial decret 1066/2001.

Per tant, entenem que este programa pressupostari no és competent per a tal fi.

En altres esmenes, com la 3. 958, i a pesar que el compliment dels compromisos de Kyoto correspon al conjunt de l'Estat espanyol, informar-li que d'acord amb els informes verificats d'emissions de gasos d'efecte hivernacle presentats per les instal·lacions l'any 2006, les instal·lacions de la Comunitat Valenciana han emés un 4% menys d'allò que s'ha assignat pel Ministeri de Medi Ambient.

Vosté sap, senyor Arnal, jo crec que ho sap, que el Partit Popular sempre ha dut la mateixa política de col·laboració amb altres institucions i altres organismes per a solucionar tots els temes que ens preocupen als valencians i a les valencianes, i sempre ha treballat de manera conjunta si ha fet falta. Per això, no és necessari que utilitzen esmenes a este projecte per a sol·licitar el que ja s'està fent.

En la promoció d'activitats d'educació ambiental en l'àmbit escolar, per mitjà de l'Ordre de 2 de febrer conjunta de la Conselleria de Cultura, Educació i Esport i de la Conselleria de Territori i Habitatge, es convoca la selecció de projectes d'educació ambiental a efectes d'ajuda per al seu finançament en els centres docents públics i les seues subvencions en les centres privats concertats de la Comunitat Valenciana.

Pel que fa al tema de la contaminació de les aigües per nitrats, les dos conselleries, la d'Agricultura i la de Territori i Habitatge, ja estan aplicant la normativa, el Decret 13/2000, de 25 de gener, pel qual es designa en l'àmbit de la Comunitat Valenciana determinats municipis com a zones vulnerables a la contaminació d'aigües per nitrats d'origen procedent de fonts agràries. Astò va ser ampliar per Decret 11/2004, l'Ordre de 29 de març de 2000, per la qual s'aprova el codi valencià de bones pràctiques agràries, i l'Ordre de 3 de juny de 2003, per la qual s'establix el programa d'actuació sobre zones vulnerables designades a la Comunitat Valenciana.

El Reglament 94/3. 093, de 15 de desembre, relatiu a substàncies que esgoten la capa d'ozó, és d'obligatori compliment, sense necessitat de transposició al dret intern espanyol. La Llei 4/1989 va establir el règim sancionador de l'incompliment de l'esmentat reglament. Esta llei es va dictar a l'empara del que establix l'article 149. 1. 10 i 23 de la Constitució. Per tant, és competència estatal exclusiva.

Com tampoc podria ser d'altra forma, no veu vosté tot el que està fent-se. La Llei 7/2002, de 3 de desembre, de la Generalitat, de protecció contra la contaminació acústica, ens permet només controlar la problemàtica de contaminació acústica. A més, regula també la col·laboració amb els ajuntaments per a declarar zones acústiques saturades en el nostre territori. Esta col·laboració està arreplegada en els pressupostos de la Generalitat Valenciana per a l'any 2007. Hi ha dos línies que ho establixen: la 1. 2. 2, estudiar les zones d'especial contaminació acústica e informar sobre les mateixes, i la 1. 2. 3, assessorar i formar els tècnics de les entitats locals en matèria de contaminació acústica i per vibracions.

Així com la mesura normativa relacionada amb la incorporació de tecnologies netes a la producció d'indústries valencianes, es compta amb la Llei 2/2006, de prevenció i qualitat ambiental de la Comunitat Valenciana, elaborada i aprovada en el 2006, igual que el Decret 127/2006, pel qual es desenrotlla la dita llei.

L'Agència Valenciana de l'Energia, entitat adscrita a esta conselleria, té com a finalitat la gestió i execució de la política energètica en l'àmbit de la Comunitat Valenciana, i el seu principal objectiu és el foment d'energies renovables, cosa que ja podem anar veent a poc a poc.

Vull fer-li especial referència a una esmena en concret, la 4. 040, per a mostrar-li una cosa que clarament s'està fent i no està veient-ho. L'esmena diu que en el codi 6201000, del programa de formació continua

per a les empreses, la part de beneficiaris previstos, «on diu: Fundació Entorno, ha de dir: entitats i fundacions dedicades a la formació i educació mediambiental». Per mitjà d'esta subvenció nominativa s'executa el programa de campus empresarial, formació

per a les pime. Este programa ja ve desenvolupant-se, desenrotllant-se a plena satisfacció des de l'any 2002, en col·laboració amb la Fundació Entorno España, i s'emmarca en l'eix 1 dels fons socials europeus, promoció de l'esperit empresarial i millora de l'adaptabilitat de treballadors, empreses i empresaris.

En definitiva, moltes esmenes, que, com dia jo, supose i em crec que volen enriquir este text, però que al cap i a la fi és repetir allò de l'any passat, i com l'any passat, anem a rebutjar-les.

Res més i moltes gràcies.

La senyora vicepresidenta:

El senyor Arnal i Ibáñez:

Bé. En este tercer bloc -i lamente que no tinguem rèpliques per a aixina eixos temes que queden en l'aire no es puguen resoldre; és molt fàcil dir l'última paraula- mos ocuparem de les dificultats d'accés a un habitatge digne, perquè és un dels problemes socials més greus que patim al nostre país.

Les persones que tenen menys recursos econòmics, sobretot els joves, els immigrants i altres col·lectius desfavorits, tenen, com vosté sap perfectament, unes grandíssimes dificultats per accedir a una vivenda, siga de lloguer o de compra.

L'esforç econòmic que suposa la compra d'una vivenda sobre el salari mitjà és enorme i s'incrementa cada any més. I açò accentua les diferències i les fractures socials. I en relació amb açò, les queixes que va estar arreplegant en un informe específic el Síndic de Greuges i altres institucions resulta que no han estat transposades, no han estat convertides en actuacions per part del govern del PP.

El resultat que tenim és que no s'avança en solucionar este problema. Cada vegada el problema s'incrementa i no servix de res que el PP negue les evidències, perquè les evidències estan ahí, el malestar social és notori i així ho arrepleguen tota classe d'estudis, vulguen vostés vore-ho o no. El problema és molt greu i no està resolt. I al mateix temps al País Valencià tenim el parc més elevat de tot l'Estat d'habitatges buits. I al mateix temps tenim el major procés de construcció i urbanització que s'està vivint en tota la història, que s'adreça a segones residències en la seua major part. No ha solucionat l'accés a un primer habitatge, a una vivenda digna. I açò és molt greu i no es pot estar impassible, inactiu i veient-les passar mentre està ocorrent això. Quan més vivendes estan fent que mai, més sòl s'està ocupant, s'està destruint més territori i més paisatge i no s'està solucionant este problema de l'accés a l'habitatge digne. I, al mateix temps, açò està generant problemes d'especulació i corrupció que està ja afectant a molts polítics i molts ajuntaments governats pel PP i que haurien de qüestionar-se eixa relació tan estreta que tenen amb els sectors econòmics, moltes voltes especuladors i corruptes, que estan darrere de molts d'eixos processos edificadors que no van a solucionar, que no estan solucionant el problema de l'habitatge.

A més, el que tota l'economia valenciana o gran part de l'economia valenciana depenga en tan gran mesura d'uns sectors molt concrets, com és la construcció o el turisme residencial, genera ombres, preocupacions. No és una bona notícia, no poden quedar-se tan feliços veient com incrementa la seua participació en el PIB, perquè això significa que va disminuint la importància de la indústria de l'agricultura, d'altres sectors de serveis i que estem depenent cada volta d'un monocultiu molt concret que té els dies comptats i que té els peus de fang, no simplement per la rajola sinó perquè tant el nivell de tecnologia o d'ocupació que implica és molt baix. Això hauria de ser una preocupació molt greu davant la qual el PP no actua, ni front al problema de l'habitatge, ni front al problema del desordre territorial relacionat amb l'urbanisme. No actuen correctament.

Enguany ens trobem que baixa de manera molt notòria, baixen de manera molt notòria les inversions dedicades a habitatge, especialment, precisament, en allò referit a construcció d'habitatge protegit. El programa d'habitatge és el que patix enguany la retallada més forta de tots. S'ha decapitat este programa per a poder traure recursos per a crear un nou programa amb intencions merament propagandístiques. La prova és que després de crear este projecte amb les pròpies esmenes que vostés presenten, que ara després les vorem, vostés decapiten de nou i fan una

en este nou programa que tan orgullosament havien presentat.

Ací, per a poder presentar eixe nou programa, han hagut de sacrificar-ne altres i especialment el d'habitatge i especialment la construcció d'habitatges protegits. Com a conseqüència per a mi queden clares tres coses: primera, les greus deficiències en habitatge protegit, que no seran cobertes; la utilització demagògica i manipuladora que fan dels pressupostos, que els manegen les partides econòmiques per a donar gestos d'imatge més que res i que les mentides de Camps estan ahí cada volta més clares.

Es va atrevir a prometre 60. 000 nous habitatges protegits, ell ho va prometre lliurement perquè va voler, i estem acabant la legislatura i açò no apareix per cap costat. Com a màxim s'acabarà la legislatura arribant a menys de la meitat, com a molt màxim, perquè a hores d'ara a penes estem en una tercera part i ja queda molt poquet per acabar la legislatura i estem encara només en una tercera part dels nous habitatges protegits, construïts, dels 60. 000 que es van prometre. Una altra mentida, una altra promesa que no s'ha complit.

Nosaltres hem presentat un gran conjunt d'esmenes que inclouen objectius i línies orientades en este sentit a fer créixer l'esforç inversor públic, a oferir vivendes als sectors de població amb més dificultats, en fer sorgir al mercat el parc de vivendes deshabitades amb mesures que són des d'actuacions fiscals i altres ajuts per promoure la venda o lloguer d'estos habitatges, incentius per a facilitar el lloguer de les vivendes desocupades, impulsar la protecció i restauració de barris antics de les principals ciutats i també altres referides a un conjunt de temes que no puc ara resumir.

Quant al programa d'ordenació del territori tenim novament ocasió de comprovar la diferència que existix entre les promeses electorals i les declaracions que es fan molt fàcilment i els fets reals. S'han elaborat durant esta legislatura lleis de gran importància territorial i urbanística, que al final han generat tot un entramat legal ple de forats que deixa el territori valencià sense ordenació. No hi ha garantia en la protecció dels valors ambientals i ho estem patint i ho estem vivint. I la major part del sòl no urbanitzable es pot vore sotmesa a processos de reclassificació massiva en poc de temps. I açò està passant de nord a sud del territori valencià, cosa que escandalitza no únicament el Parlament Europeu, que ja és conegut de tots, sinó fins i tot l'ONU, que fa pocs dies va presentar la seua preocupació a nivell mundial per l'urbanisme que està produint-se, especialment en la franja mediterrània i molt concretament al País Valencià també.

La llei urbanística que es va aprovar fa un any aproximadament agreuja i empitjora les lleis abans existents. Recordarem que la major part dels problemes que va generar la Lrau estaven en la seua aplicació concreta, això és el que va destacar el Parlament Europeu, que també ha tornat a insistir que esta nova llei no ha solucionat els problemes i els abusos que generava l'antiga, l'aplicació deformada de l'antiga. I esta nova llei, la nova llei urbanística regularitza, legalitza la pràctica que s'estava fent abans de manera irregular de reclassificar massivament sòl no urbanitzable. Això, esta nova llei ho permet al marge dels plans generals. I això és el que Europa demana i això és el que el PP no està fent.

I hem de dir també que la llei d'ordenació del territori que ja fa dos anys, més de dos anys que està aprovada, era tot un compendi de promeses inconcretes i indefinides, sense compromisos, i continua sent-ho, perquè no està desenvolupant-se. És una vergonya, ja han passat dos pressupostos on han tingut vostés la possibilitat d'incloure línies, diners, partides per a desenvolupar eixa llei i no s'està fent, no ho estan fent de cap manera i ja és el segon any que passen per alt això.

Nosaltres sí que hem inclòs tota una gran quantitat d'objectius i línies d'actuació, senzillament per a desplegar la llei que vostés han elaborat, amb totes les deficiències que té, però almenys els instruments que poden tindre alguna utilitat, almenys desplegue-los. És que el que els interessa és mantindre una llei sense concretar perquè així és el colador de qualsevol cosa.

Nosaltres sí que demanem, per exemple, que es redacte el més prompte possible i que s'incloga en els pressupostos, l'estratègia territorial del País Valencià, que preveu la llei fa més de dos anys, i que no apareix per cap lloc ni com a objectiu, ni com a línia, ni com a inversió, ni com a res. Per a quan la volen esta estratègia territorial? Quan ja estiga tot consumat el desastre? I també demanem que tots els plans d'acció territorial que estan previstos en la llei es facen, es comencen a fer el més prompte possible, el del paisatge, el sistema rural valencià, el pla d'acció territorial contra el risc sísmic i el litoral, que s'ha presentat, que es va prometre que s'aprovaria a setembre i que jo sàpiga estem a desembre i encara no està aprovat, a part que ha eixit realment molt decebedor i molt roín.

Una altra promesa incomplida, com també el Pla de protecció de l'horta, que ací em va dir el senyor conseller ja fa uns mesos per a novembre, per a novembre estarà. Ja ha passat novembre. Una altra promesa d'eixes que vostés fan tan gratis, resulta gratis, no, gratis no perquè al final els ciutadans ho faran pagar a les urnes, perquè tantes mentides i tantes promeses que no es compleixen això va calant. I podem fer una llista molt llarga i molt completa.

També demanem l'elaboració del decret que fixe les tasques i funcions de l'Institut d'Estudis Territorials, el decret d'indicadors necessari per a l'aplicació de la LUV, en tramitació, i també plantegem un Pla d'acció territorial sobre el foment del transport públic, la revisió de dos plans destacats, el Pla eòlic i d'argiles que es van fer de manera que tenim moltes deficiències i que han generat moltes protestes i estan generant molts impactes, especialment el primer en la seua aplicació concreta.

També demanem que s'establisquen línies d'actuació per establir mesures de protecció per aquelles àrees incloses en el llista de zones LIC recentment aprovades per Europa i que, naturalment, vostés hauran d'encarregar-se d'establir mesures addicionals per a protegir estes zones, moltes de les quals estan degradant-se. Per exemple, per posar només un exemple conegut i debatut a les Corts, el delta del Millars, zona LIC i tres figures més de protecció, que abans el senyor Modrego ha presentat com a exemple de zona humida protegida, on vostés estan tolerant l'abocament de camions d'enderrocs en tota la zona, entre altres agressions, en una zona que té quatre figures de protecció. No permeten això, dediquen més inspecció i més control i a més mesures i cauteles de protecció.

Tenim un repertori molt més llarg de mesures que no vaig a llegir, perquè no em donarà temps. Però vull destacar una cosa en relació a la protecció de paratges naturals i d'ecosistemes especialment valuosos. Reclamem la urgent publicació del catàleg de vies pecuàries, a hores d'ara sense publicar, i que també és complete el més prompte possible la delimitació i amollonament d'estes vies ramaderes. Hui en dia, vosté sap perfectament, estan degradant-se i ocupant-se il·legalment dotzenes i dotzenes d'estes.

També demanem la publicació urgent del catàleg d'espais naturals mereixedors de protecció previst en la Llei valenciana d'espais naturals protegits. Sap vosté quants anys té esta llei que establix estos catàlegs entre altres? Dotze anys, dotze anys que està incomplint-se esta llei, dotze anys sense fer estos catàlegs. A què esperen?

També vull destacar la necessitat que es protegisquen les zones forestals més valuoses, especialment aquelles que tinguen restes de la vegetació potencial o climàcica valenciana, aplicant per a esta finalitat la figura de ZAU. I també iniciar el procés de protecció de paratges pendents de protecció i que aquells que es protegisquen es facen de manera objectiva i no com ara està fent-se que es retalla la seua delimitació a la mesura dels interessos urbanístics, com ha passat a Penyagolosa, a la tinença de Benifassà, en la serra d'Escalona o en el projecte del parc del Túria, on es protegix molt menys allò que té valor i la delimitació es fa aplicant perquè puguen cabre els PAI i totes les actuacions urbanístiques que estaven previstes. Esta no és la manera de protegir el territori. Este és un escàndol de permetre la degradació de zones molt valuoses que s'ometen de la zona a protegir.

I ja veig que m'estic passant de ratlla en el temps. Per tant, deixe sense explicar moltes zones de protecció que figuren per escrit en les nostres esmenes.

(Ocupa la presidència el president, senyor Jesús Ros Piles)

El senyor president:

Moltes gràcies, senyor Arnal.

Té la paraula, en representació del Grup Popular, el senyor Fenoll.

El senyor Pérez Fenoll:

Gràcies, senyor president.

Començarem referint-nos al programa 431. 20, de vivenda i projectes urbans, que és pel que ha començat vosté. I fer referència que les esmenes que afecten este programa es referixen, d'una banda, al lloguer, vivenda, de vivendes, segons vosté vivendes deshabitades i que no s'oferixen en lloguer o vivendes dignes per a la població en general i dirigides principalment cap als col·lectius més desfavorits, com són els jóvens i les persones amb poc recursos econòmics. Si vosté llig bé les fitxes d'este programa s'adonarà que tant els objectius bàsics com les línies d'actuació proposades cobrixen amplament totes les seues propostes. I, d'altra banda, cal assenyalar que les mesures ja vénen regulades pel Decret 41/2006, de 24 de març, del Consell de la Generalitat, pel qual es regulen les actuacions protegides per a facilitar l'accés a la vivenda a la Comunitat Valenciana en el marc del Pla estatal 2005-2008 i en el Pla d'accés a la vivenda en la Comunitat Valenciana 2004-2007.

Hi ha un segon gran grup d'esmenes al programa, que són les que cobrixen els objectius de rehabilitació, restauració i recuperació de vivendes degradades, vivendes i edificis antics. Estos objectius estan prou reflectits en els objectius bàsics. I les seues actuacions es regulen en el Decret 81/2006, de 9 de juny, del Consell, de desenrotllament de les mesures i ajudes financeres per a la rehabilitació d'edificis i vivendes en la Comunitat Valenciana en el marc del Pla estatal 2005-2008 i del programa Restauro de la Generalitat.

Respecte al programa 432. 10, d'ordenació del territori i urbanisme, li dic que l'estratègia territorial de la Comunitat Valenciana és un dels instruments d'ordenació territorial d'àmbit supramunicipal que, juntament amb els plans d'accions territorials, establix la llei que vosté feia referència, la 4/2004, de la Generalitat, la llei d'ordenació territorial, segons s'aclarix en el paràgraf quint, de l'apartat segon del preàmbul d'esta.

De totes maneres, el seu desenrotllament s'entén contemplat tant en l'objectiu bàsic 1. 1 com en la línia d'actuació subsegüent 1. 1. 1, de l'avantprojecte que hui discutim, i on s'establix la redacció, aprovació i gestió dels plans d'acció territorial i altres instruments d'ordenació territorial que permeten aprofundir l'estratègia territorial valenciana. Dins d'estos queden contemplats els que vostés sol·liciten en les esmenes 31 i 46, Asp-Montfort, Vinalopó Mitjà; 3. 847, el de la Vega Baixa, que després de superar el període d'informació al públic està actualment en fase de contestació d'al·legacions; el 3. 848, de la Marina Alta; 3. 849, Marina Baixa; 3. 850, la Safor; 3. 851, la Vall d'Albaida; 3. 852, Utiel-Requena i, 3. 853, interior de Castelló.

En la seua esmena 3. 858, sol·liciten l'elaboració dels plans d'acció territorial del paisatge, del sistema rural valencià, de protecció de l'horta i contra el risc sísmic, els quals, com li he dit, es troben previstos en la línia d'actuació 3. 1, sinó que, des de finals de 2004, la Comunitat Valenciana participa en qualitat de soci en el projecte europeu rural Innova, liderat per la regió francesa de Limousin, trobant-se representada tant per esta conselleria com per la d'Agricultura, Pesca i Alimentació.

El seu objectiu és el plantejament d'accions que propicien el desenrotllament de l'espai rural des d'òptiques no exclusivament agràries. Això atenent la línia d'actuació 3. 3. 1, relativa a participar en iniciatives comunitàries de cooperació transnacional que servixquen per a millorar l'exercici de l'administració tant en instruments d'ordenació territorial com en estudis de paisatge a escala supranacional. Les conclusions que de tal projecte s'extraguen s'incorporaran al pla d'acció territorial del sistema rural valencià.

Dir-li també que durant la present legislatura, la Conselleria de Territori i Vivenda ha incrementat substancialment el nombre d'espais naturals protegits utilitzant les distintes figures de protecció previstes en la llei d'espais naturals protegits de la Comunitat Valenciana, com són parc natural, paratge natural municipal i paisatge protegit. Este increment, anunciar-li que es mantindrà en el futur, ja que actualment està en tramitació la declaració de nous espais naturals protegits durant la resta de la legislatura.

En este moment, estan en fase de tramitació els projectes dels paratges naturals municipals en els municipis de Vilafamés i Sant Joan, els quals afecten territorialment, en conjunt, l'àrea coneguda com el Mollet, la serra de les Salines, que està declarada com a lloc d'interés comunitari i gaudint d'un nivell de protecció com a espai natural derivat de la directiva d'hàbitats, la mateixa protecció que ja gaudix la serra d'Enguera, que ja esta declarada LIC. Estan en tramitació els projectes del Porn de la serra Escalona i del Parc Natural de Serra Escalona, així com el Porn del Túria i del Parc Natural del Túria, la informació pública del qual s'ha celebrat recentment.

Cas especial és el massís de Penyagolosa. El pic està protegit des del 12 d'abril del 2006 com a parc natural, mentres que el massís està dins de l'àmbit territorial del Porn vigent de la mateixa denominació i, al mateix temps,

tal àmbit està inclòs en el LIC Penyagolosa. Observarà vosté que este cos normatiu garantix la conservació dels recursos naturals i els valors ecològics en tot el massís.

Un altra ampli cos normatiu és el de l'espai natural de la Tinença de Benifassà i el seu entorn amb la declaració del Porn de Tinença del 5 de maig de 2006 i la declaració del 24 de maig de 2006 del Parc Natural de la Tinença de Benifassà, l'àmbit del qual està dins del LIC de la Tinença de Benifassà, Turmell i Vallivana. Les penyes de l'Artana estan ja incloses dins del Porn de la serra d'Espadà. Les comarques dels Ports i Maestrat gaudixen de la protecció només de tots del LIC, Zepa i Porn que ja els he dit. Els seus espais naturals compten, a més, amb la protecció del LIC riu Bergants i el LIC de l'Alt Maestrat.

L'anàlisi detallada de tots i cada un dels nostres espais protegits seria, com pot veure, molt llarga, tenint en compte que la consideració de nous àmbits territorials per a formar part de la xarxa d'espais naturals protegits de la Comunitat Valenciana és una decisió que hi ha a partir de l'anàlisi de la coherència global de la xarxa en el seu conjunt i que, a vegades, per a abordar problemàtiques associades a algun tipus de pressió antròpica o procés degradatiu, és tècnicament més adequada la utilització de les pertinents normatives sectorials.

En definitiva, vosté apuntava que al primer programa hi havia un malestar social evident, que les enquestes són molt clares i que, al final, els ciutadans mos ho faran pagar. Jo dic que els ciutadans tenen la millor enquesta molt prop, en les eleccions de maig, i ahí vorem qui paga més, si vostés, per les coses que diuen, que són a voltes utopies i moltes voltes és desinformació, o mosatros, que seguim treballant en un camí molt recte.

Res més i moltes gràcies.

El senyor president:

Moltes gràcies, senyor Fenoll.

Anem, doncs, a votar este bloc d'esmenes. ¿Alguna observació? Senyor Sanmartín.

El senyor Sanmartín Besalduch:

(El diputat intervé sense micròfon)

Voldríem separar les esmenes 3. 841, 3. 843, 3. 875, 3. 900 i 3. 906.

El senyor president:

Moltes gràcies, senyor Sanmartín.

Votarem, doncs, en primer lloc este bloc d'esmenes: 3. 841, 3. 843, 3. 875, 3. 400 i 3. 406. Vots a favor? 1. Abstencions? 7. En contra? 9.

Passem a votar la resta d'esmenes. Vots a favor? 7. Abstencions? 1. En contra? 9.

Passem a continuació. Perdó.

Doncs, vosté vaja a on tinga d'anar i torne amb tranquil·litat, eh?

Passem, doncs, a continuació, a estudiar el quart bloc d'esmenes, presentat per Esquerra Unida: l'Entesa. Per a la seua defensa, té la paraula el senyor Arnal.

El senyor Arnal i Ibáñez:

En este bloc mos anem a ocupar, sobretot, d'esmenes referides als programes de conservació del medi natural i de restauració i protecció dels recursos naturals.

Moltes d'elles fan referència al medi forestal. No és d'estranyar donat que este ocupa aproximadament la mitat de la superfície total valenciana. I aprofite per a matisar que esta dada es manté més o menys igual des de fa uns trenta o quaranta anys, i que no és cap mèrit del PP, malgrat que el senyor González Pons i abans el senyor Blasco estaven repetint esta xifra com si haguera segut una cosa que ha passat ara fa dos dies, que hagen fet ells a força de pols. Açò, senzillament, no és cap mèrit del PP, llevat que vullguen atribuir-se'l, sinó que és el resultat del procés d'abandonament dels conreus de secà que ha ocorregut al llarg de tot el segle XX. Llavors, marcar eixa dada com un èxit polític d'algú, doncs, és un acte de suprema ignorància.

La preocupació del PP en este tema forestal es limita al tema dels incendis, que no és que no siguen importants, però s'obliden que l'efecte ambiental més greu dels incendis és l'erosió, la pèrdua del sòl fèrtil que pot originar-se després dels incendis, efectivament, i el risc de desertificació que açò pot portar. La mitat del territori valencià, més de la mitat, patix ja processos erosius que s'han classificat entre moderats i greus, i tot el País Valencià complet forma part de l'única àrea europea que segons l'ONU està en molt alt risc de desertificació. Açò ja des de fa bastants anys.

Moltes actuacions humanes, i açò és el que és greu, poden originar erosió i desertificació, no únicament els incendis, moltes altres activitats, i estes encara estan hui per hui mal regulades, mal controlades. Pitjor encara, més greu encara: moltes de les actuacions que impliquen esta degradació del medi, esta pèrdua del sòl, esta desertificació, moltes d'elles, insistisc, estan promogudes, finançades o inclús efectuades directament per la mateixa Conselleria de Territori i Habitatge, fins i tot diverses de les línies, subvencions i inversions d'estos pressuposts, contribuiran a açò que estic dient.

Per això, amb les esmenes de modificació que hem presentat pretenem reorientar, en uns casos, i detallar, en altres, les inversions adreçades, per exemple, a prevenció d'incendis, a restauració i a millores forestals, perquè, insistisc, tal com hui en dia estan fent-se, estan utilitzant-se, se fan coses que no tenen res a vore amb els objectius de prevenció, de lluita contra l'erosió, de millora i regeneració d'estos temes i que tenen els efectes contraris.

Per això, per exemple, quan veem les infraestructures de prevenció d'incendis que figuren en estos pressuposts sense detallar a quines infraestructures es fa referència, per l'experiència que tenim i per altres anys ja sabem que la major part d'eixos diners van dedicats a obrir camins, a fer més tallafocs, que tenen impactes ambientals. És un greu error, perquè estes actuacions no tenen incidència en la prevenció, tenen greus impactes paisatgístics i ecològics, eliminen la coberta vegetal i els seus efectes solen ser, a vegades, més greus i persistents que els mateixos incendis. Per tant, seria un error abusar d'eixe tipus d'actuacions.

Insistisc, si es materialitzen tots els tallafocs previstos en les ZAU ara en execució o en projecte que recull els pressupostos, s'arribarà a eliminar o destruir de forma total unes 70. 000 hectàrees forestals. Agafe vosté estes xifres i compare-les amb les d'incendis i vorà que multipliquen per diversos nombres la xifra dels incendis. Per tant, serà més preocupant esta destrucció que els mateixos incendis.

Per tant, què proposem? Proposem constructivament que se modifiquen els objectius, les línies i les inversions perquè s'adrecen els diners al que és realment necessari. Què seria açò? Incrementar els mitjans materials i humans, tant aeris com terrestres, mòbils i estàtics, per a la veritable prevenció. Que la veritable prevenció no és altra que la vigilància, la dissuasió i la regulació d'usos. Ací on han d'anar tots els diners o la major part d'ells.

I si el que se pretén amb estos tallafocs, que, torne a dir, no són mesures de prevenció, com a molt de lluita contra els incendis, però no són de cap manera de prevenció i, per descomptat, els impactes que tenen són molt grans, són pitjors els impactes que el que pretenen evitar. Si el que pretenen amb ells és fer una discontinuïtat de la vegetació, en este cas, el que demanem nosaltres és que s'aprofite per a fer una xarxa de discontinuïtats naturals ja existents, i seminaturals, juntament amb camps de conreu abandonats o en explotació -però, si són abandonats, se'ls hauria de mantindre llaurats-, mantenir els camins d'accessos en bones condicions, tot açò ben planificat per a evitar els impactes paisatgístics i els efectes erosius i, naturalment, mantenint els murs tradicionals de pedra, que hui en dia estan perdent-se en moltes comarques.

I amb açò tindríem els efectes positius que se busquen amb estos tallafocs sense tindre els greus impactes negatius que estan tenint ara de la manera que estan fent-se. Açò representa una visió alternativa de prevenció molt més respectuosa amb els ecosistemes, més eficient i que vostés no volen i es neguen a entendre, quan no n'hi ha ningun motiu ideològic darrere. N'hi han motius d'eficàcia i de coneiximent científic i ecològic únicament.

I si vostés no s'ho creuen, facen el que mosatros també demanem en un altre projecte, que es fagen estudis per la mateixa administració dels efectes ambientals dels tallafocs que tenen sobre la biodiversitat i el risc erosiu, i vostés llavors ho comprovaran. Però vostés es neguen també a fer estos estudis. Per altres estudis que estan fent-se per la universitat i altres instàncies, sabem els impactes que poden produir.

En relació a les infraestructures de restauració hidrologicoforestal, tampoc se detallen en els pressuposts. Exigim que se detallen, perquè per l'experiència sabem que estan destinant-se molts d'estos diners a canalitzar í modificar el llit de barrancs construint dics i tenint greus impactes sobre el medi natural, alterant ecosistemes molt valuosos com són els ecosistemes de ribera, que quan es canalitzen en obra dura, en formigó o en la construcció de dics, s'alteren de manera molt radical.

Mosatros, el que demanem és que estos diners, que sí que creem que fan falta, però han d'estar ben usats, han d'anar fonamentalment a repoblació forestal i, a més, detallem de quina manera: usant mitjans manuals o ferramentes lleugeres i emprant una diversitat, no monocultiu, sinó diversitat d'espècies arbustives i arbòries rebrotadores autòctones. No és aixina com estan fent-se les proves en molts llocs, per exemple, en la serra Calderona després de l'incendi que van patir fa un parell d'anys.

Respecte a les millores forestals, el mateix. En els seus pressuposts vostés no detallen quin tipus de millores. Ignorem què entenen vostés per millores, però per l'experiència novament i perquè estem fent un seguiment de les seues actuacions, sabem que amb eixos diners s'emparen moltes actuacions que són poc adequades i impactants, entre elles les mal anomenades, perquè no tenen un nom adequat, «neteges de sotabosc», que tenen un greu impacte ambiental, o, com hem dit abans, també tallafocs o ampliació i obertura de nous camins, quan alguns dels tradicionals se deixen perdre.

Tenim evidències de mala gestió forestal referida a tot el que estic dient, que ho hem presentat en una gran quantitat d'iniciatives parlamentàries, però en els últims mesos vull referir-li fets que hem documentat i que hem transmés en diverses iniciatives com tales molt mal fetes, tales forestals en Domenyo o en Cofrents o al mateix massís de Penyagolosa o al terme d'Andilla, als Serrans. Són exemples ben documentats i ben clarets de com s'està fent mala gestió forestal en estos moments. Un ús moltes voltes inadequat de les ajudes europees que haurien d'anar al que realment faria falta: conservar i ampliar la qualitat i diversitat de la coberta vegetal. Per això mosatros volem aclarir que eixes ajudes vagen específicament a açò, i concretem i especifiquem els tipus d'actuacions, d'ajudes als propietaris perquè mantinguen i incrementen la biomassa forestal i la coberta vegetal natural pluriestratificada, cosa que afavorix el manteniment de la biodiversitat, la protecció del sòl, la recàrrega dels aqüífers i és el que marca la llei forestal valenciana, que no se complix en la pràctica.

Entre moltes altres mesures, que vaig a destacar només les més importants, plantegem que s'use la figure de la ZAU, zones d'actuació urgent, que estan marcades en la llei perquè s'usen exclusivament per als supòsits que marca esta llei explícitament. Per estos motius, marcats explícitament en la llei, no se n'ha declarat ni una sola. També incloem que es dediquen la protecció i regeneració de les zones cremades recentment, especialment als incendis més grans.

Torne a dir, ni una sola s'ha declarat, de ZAU, per als motius que especifica clarament la llei, totes van a parar a estos tallafocs que la llei no contemplava i que tenen estos impactes que acabe de dir.

També plantegem modificacions en relació a les subvencions a les federacions de caça i pesca, perquè vagen a parar a inversions directes fetes per la mateixa administració i no estes federacions en matèria de gestió cinegètica i de gestió de la pesca continental. També que s'incrementen les partides de compra de terrenys públics, millora d'hàbitats, formació i educació ambiental, etcètera.

Constatem un any més que les inversions i transferències dedicades a caça i pesca s'emporten algunes de les partides més importants del programa de conservació, quan, com diu el nom del programa, la conservació hauria de vascular fonamentalment en això, en conservació. I més que fer-la, esta conservació, les federacions de caça i pesca, entenem que hauria de fer-la l'administració, perquè és qui té els tècnics, els criteris i els objectius que podrien ser més objectius.

A més, recordem que continua existint un nivell molt alt d'irregularitats i il·legalitats en relació amb la caça, la qual cosa demostra que són insuficients les mesures de control i vigilància, per això demanem que s'amplien, i qüestionen també els forts ajuts que estan rebent estes actuacions vinculades a federacions de caça, que haurien de dedicar-se a protecció i inspecció.

Recorde que fa temps que el Tribunal Suprem ha reafirmat la il·legalitat de la pràctica de caça en parany. No obstant això, esta tècnica continua fent-se. Està practicant-se davant dels nassos -ho diem aixina- del senyor conseller, i infringint-se massivament la prohibició, massivament.

La conselleria ens nega les dades sobre infraccions realment sancionades, quan ja ha hagut sospites que han eixit als mitjans de premsa que s'amunteguen centenars de denúncies en la conselleria fins que caduquen. Nosaltres hem demanat per a saber açò una bateria de preguntes molt claretes demanant quantes denúncies han arribat i quantes s'han resolt. Només mos han contestat quantes han arribat. Se neguen a facilitar-mos quantes s'han resolt i quantes han caducat, perquè açò confirmaria de manera clara les sospites i les denúncies que estan fent-se. Arriben denúncies, moltes, però sancions poquíssimes. I se deixa caducar de manera fraudulentament les denúncies. També s'incomplixen els reglaments i les lleis en relació als tancaments cinegètics, tots els anys estem aportant denúncies de com s'incomplix esta normativa.

Vull destacar una proposta que mosatros tornem a presentar enguany, del projecte de conservació de la loina,

, un peix endèmic valencià amenaçat de desaparació,.

El senyor president:

Senyories, guarden silenci.

El senyor Arnal i Ibáñez:

. que només viu al Xúquer, i que sols es podria mantindre amb un cabal ecològic mínim d'este riu.

Evidentment, el cabal ecològic no el pot marcar la confederació, però sí que pot l'administració autonòmica defensar este peix, per a la qual cosa indirectament s'hauria de mantindre este cabal ecològic. I li recordaré que la Unió Europea ha establit com a condició recentment, per a poder fer el transvasament del Xúquer, mantindre este cabal ecològic, que és una condició

Per tant, si tarden molt en garantir este cabal ecològic, tardaran molt en fer el transvasament del Xúquer.

El senyor president:

Moltes gràcies, senyor Arnal.

Té la paraula, en representació del Grup Popular, el senyor Fenoll.

El senyor Pérez Fenoll:

Moltes gràcies, president.

Com sempre, senyor Arnal, entre les seues esmenes es troben les conegudes noves línies d'actuació o els objectius bàsics que ja es troben dins del text legislatiu que es pretén esmenar. Algunes, inclús, confonen un objectiu amb un mitjà utilitzable per a la consecució d'objectius, com és la 3. 748. Altres, en canvi, entren dins de la competència d'altres lleis, com és el cas de la llei forestal, que ja regula els casos en què poden implantar-se noves superfícies cultivades, amb la qual cosa es contemplava com a terreny forestal, sempre actuant d'acord amb la protecció dels recursos naturals i la seua restauració.

O és que per a vosté no és necessària la millora.

El senyor president:

Senyories, guarden un poc de silenci.

El senyor Pérez Fenoll:

. de la diversitat o evitar els incendis forestals?

Deixe'm dir-li si vosté no ha observat que després d'un incendi res queda del terreny forestal, i que prendre mesures per a evitar els incendis és, pensem mosatros, la millor actuació que es pot fer per a la conservació dels recursos naturals que posseïm.

Eixa és la raó de ser de determinades resolucions, com és el cas de la del 31 de juliol de 2006, del conseller de Territori i Vivenda, que actualitza el Decret.

El senyor president:

Senyor Pérez Fenoll, pare un moment.

Senyories, a l'únic que no se l'escolta és a qui té l'ús de la paraula, que és el senyor Pérez Fenoll. Si volen vostés baixar un poc la veu, ell continuarà.

El senyor Pérez Fenoll:

Gràcies, senyor president.

Com dia, eixa era la raó de ser de determinades resolucions, com és el cas de la del 31 de juliol del 2006, del conseller de Territori i Vivenda, que actualitza el Decret 183/1994, d'1 de setembre, i regula precisament la circulació de vehicles en zones forestals donant una resposta anticipada a la necessitat emergent i, així, de pas, a la seua esmena 37. 060.

Res es deixa a l'atzar i per descomptat no fiquem en un sac una mescla d'actuacions, de diverses matèries sense to ni so. Tot està específicament regulat on correspon. Per això, qualsevol actuació forestal, d'acord amb el que establix el Pla general d'ordenació forestal, està informada per criteris d'actuació forestal sostenible i per això es realitzen les declaracions d'emergència en cas d'incendi, perquè les actuacions de recuperació ambiental de zones cremades siguen ràpides i efectives.

El programa de conservació del medi natural. Este programa fa especial incidència en la gestió de la biodiversitat i la seua posada en valor, i per a aconseguir-ho es necessita invertir. No podem donar de baixa les inversions en caça i pesca, com vosté demanava, les quasi 40. 000 hectàrees de reserves valencianes de caça que estan establides en àrees forestals requerixen d'una gestió integral en benefici d'eixa biodiversidad i l'adequat aprofitament, requerint-se, per tant, de les corresponents inversions en millora d'hàbitats.

Les inversions en matèria de caça i pesca tenen com a objecte la conservació del medi natural i l'adequada gestió cinegètica i piscícola dirigida al foment dels recursos naturals. A més, les dites inversions repercutixen en àrees d'interior amb despoblament.

Respecte a la línia T2835000, esta té com a objecte fonamental subvencionar la Federació de Pesca de la Comunitat Valenciana, inversions de condicionament, de tancats de pesca, els seus entorns i altres inversions necessàries per a activitats en ells. Esta línia permet el foment de la pesca ordenada i l'adequada formació dels actuals i futurs pescadors. És considerada fonamental en la conservació dels ecosistemes d'aigües continentals. No pot renunciar-se esta línia que en la pràctica convertix la Federació de Pesca en una col·laboradora per a la protecció dels recursos aqüífers.

Com pot comprendre, no podem canviar cap inversió que supose una minoració del capítol VII, ja que esta permet la realització de millores d'hàbitats en terrenys en què l'administració no compta amb la disponibilitat d'estos. I això és indispensable en matèria de foment de les espècies de fauna. Les millores dels hàbitats per a la fauna terrestre poden efectuar-se tant per a la fauna no cinegètica com a la cinegètica, encara que els treballs d'una i altra línia tinguen repercussió favorable en els dos tipus de fauna.

Algunes de les seues esmenes, com és el cas de la 41. 073, proposen projectes de conservació de determinades espècies i que, a vegades, impliquen unes competències que no li'n són pròpies.

El manteniment dels cabals ecològics dels rius no és competència de la Conselleria de Territori i Vivenda ni matèria que es puga resoldre per mitjà d'increments econòmics en un programa econòmic. La dita competència és de l'administració de l'Estat, a l'efecte de la qual la petició hauria de realitzar-se en el marc del tràmit parlamentari de la Llei de pressupostos generals de l'Estat. La competència en regulació de cabals en la conca del Xúquer correspon a la confederació hidrogràfica del mateix nom, que també pertany al Ministeri de Medi Ambient, també competent en la conservació d'espècies amenaçades a nivell nacional, com és la lloeta.

A instàncies d'esta conselleria, la Confederació Hidrogràfica del Xúquer està finançant l'estudi de factors de degradació de les poblacions de la lloeta i l'estat actual del seu hàbitat en la conca del riu Xúquer, dins del conveni de col·laboració entre els organismes per a l'execució conjunta d'actuació, de protecció i de regeneració de l'entorn.

Per tot astò, anem a rebutjar totes les esmenes que vosté ha defensat, acceptant-li la 4. 139, la 4. 179, la 4. 184, la 4. 189 i la 4. 190.

Res més i moltes gràcies, president.

El senyor president:

Gràcies.

Anem, doncs, a passar a votar este bloc d'esmenes.

Diga'm vosté?

El senyor Sanmartín Besalduch:

Senyor president.

El senyor president:

Doncs, anem a votar, en primer lloc, este bloc que, començant per la 3. 742, ha relacionat el senyor Sanmartín i que han quedat perfectament gravades.

Vots a favor? 1. En contra? 9. Abstencions? 6.

A continuació, passarem a votar la resta d'esmenes.

El senyor Pérez Fenoll:

Voldríem votar per separat les que jo he esmentat, la 4. 139.

El senyor president:

El senyor president:

El senyor Pérez Fenoll:

El senyor president:

Doncs, vots a favor d'esta agrupació d'esmenes? Unanimitat.

Passem a votar la resta d'esmenes que ha defensat el senyor Arnal en representació de l'Entesa. Vots a favor? 7. En contra? 9.

Passarem, doncs, ara, a debatre l'últim bloc d'esmenes presentades per Esquerra Unida: l'Entesa i que defensarà el senyor Arnal.

Té la paraula el senyor Arnal.

El senyor Arnal i Ibáñez:

Bé, en este darrer bloc he agrupat una sèrie d'esmenes, una part d'elles se referixen al nou programa de paisatge i sostenibilitat, i altres són de caràcter genèric i se referixen a tots els programes del capítol.

Enguany, s'ha presentat un nou programa que té un nom encantador -per noms que no siga- per intentar colar un nou gest de propaganda del conseller que més gesticula de tot el Consell. Amb el nou programa s'ha intentat vendre ni més ni menys que un canvi d'orientació, un nou gir en la política de la conselleria, una aposta mediambiental, uns pressupostos verds -mos hem enterat- i no sé quantes coses més. Tot un gran esforç en maquillatge, publicitat i res més. Perquè no existix res d'això, no se sustenta en fets reals, són paraules buides.

Este nou programa, tan bonic, bàsicament arreplega una sèrie de partides que ja existien repartides en altres programes, unides a unes poques, poquíssimes actuacions més, i que ara, després, en les seues pròpies esmenes, el PP ha fet una escabetxada tremenda i n'ha decapitat moltes d'elles. Per tant, no sé de què servix, això ha sigut, bé, en valencià seria una bufa de

, però bé.

No hi ha cap gran novetat, cap canvi substancial, cap gran aposta nova. Al contrari, este pressupost del 2007 -i els demane que ho comproven, si volen- és el més continuista de tots els d'esta legislatura, pel que fa a territori i habitatge. Hi ha menys diferència entre estos pressupostos de González Pons i l'anterior de Blasco que entre dos pressupostos qualsevulla de Blasco.

Res d'estrany, per altra banda, donat que González Pons ha estat posat al front d'esta conselleria no per a canviar alguna cosa, sinó per a acabar de portar a terme la política dissenyada per Blasco sense tocar ni un pèl, però sense que estiga Blasco; i intentar aparentar, tot el que es puga, que està canviant alguna cosa, quan no ha canviat res. Eixe canvi no apareix ni en les actuacions reals, ni en els pressupostos, ni enlloc. Com vam dir, el nou conseller és un home de palla posat al front del departament per a no fer res per ell mateix, excepte per a fer creure que fa alguna cosa.

Se l'ha posat al front de territori per protegir la deteriorada imatge del senyor Blasco i de Camps en matèria de territori; per a amagar les vergonyes de l'urbanisme desordenat i disbauxat que estem patint; i per a intentar vendre eixe canvi que no apareix per cap costat. Un canvi que només se basa en declaracions, acudits, bromes, ganyotes, melons, ortofotos, promeses i tota classe de bajanades sense contingut.

No hi ha novetats; quan es mira amb lupa totes les problemàtiques, objectius i línies d'actuació de tots els programes, es descobrix que no ha canviat pràcticament ni una coma. Mire, podrien haver-nos presentat les fotocòpies del pressupost de l'any passat, en la major part dels casos, i hagueren colat, perquè no ha canviat -insistisc- ni una coma en la major part. De canvi, doncs, res; d'orientacions noves, res.

Per això mateix, nosaltres ens hem vist obligats a repetir moltes de les esmenes presentades l'any passat; òbviament. Home, no voldran que presentem esmenes a altres pressupostos; nosaltres presentem als que han fet. Si vostés no canvien el text, seria irresponsable per la nostra part fer esmenes a altra cosa.

Si es mantenen les mateixes equivocacions, els mateixos oblits, els mateixos dèficits, nosaltres hem d'insistir en corregir-los; si no, estaríem fent una cosa irresponsable.

Tampoc hi ha apostes pel medi ambient; una altra rotunda falsedat. Este nou programa que es pretén vendre com l'aposta verda, l'aposta del medi ambient, és que només és el 4,4% del conjunt de tota la conselleria. I això és l'aposta? El 4,4%. I torne a dir, bàsicament arreplega partides que ja estaven en altres programes, és a dir, una estafa, un bluf.

I tots els programes ambientals sumats, amb prou feines constituïxen la meitat del conjunt de la conselleria; una altra dada a tindre en compte.

Per altra banda, per a poder fer aparéixer este programa nou, s'han hagut de tallar i fer disminuir programes importants, com -recorde- el de residus, que baixa més d'un 21%, o el d'habitatge, que baixa un 14%; i retallant, precisament, coses tan importants com la construcció de nous habitatges protegits. Vaja estafa!

El nou programa només té 12 milions d'euros aproximadament, la meitat de la suma conjunta que han baixat els programes d'habitatge i residus. És a dir, és que, damunt, ni arriba a ser la quantitat que han baixat els altres.

S'ha volgut vendre un increment de més del 400% en eixe nou programa en relació a l'any passat. Però clar, si l'any passat no hi havia programa no té sentit la comparació, senyors. Comparant amb zero, qualsevol xifra implica un increment infinit; qualsevol matemàtic ho pot entendre això i qualsevol persona que haja estudiat primària també. Podrien posar un increment de 400 milions per cent; això és igual. Mire, les trampes numèriques no canvien els fets; els fets són els mateixos, i són que no hi ha cap aposta verda per cap costat. Els fets diuen claríssimament que esta conselleria és una de les més pobres de totes i, damunt, el 2007 perd pes en relació al conjunt. On està l'aposta verda?

Fixen-se: en el 2006, representava esta conselleria el 2,4% del conjunt pressupostari, però és que ha baixat enguany al 2,2%. Damunt, és que baixa! I mentre que en 2007, tot el pressupost en conjunt ha pujat un dotze i escaig per cent, esta conselleria s'ha incrementat només un 4,4%, és a dir, per davall de la mitjana, molt per davall de la mitjana. És a dir, una conselleria que, en realitat, ha baixat en referència a tota la resta. Només hi ha una que haja tingut un increment menor.

La realitat és que de l'aposta ambiental no hi ha res; els números són clars i contundents. Eixes són les realitats que hi ha ací.

I en relació a altres mesures que han presentat, en relació a la resta de programes, en tots ells hi ha una manca absoluta de claredat i transparència en aspectes fonamentals de la gestió. Per això insistim en demanar en les nostres esmenes que se definisca el personal adjudicat a cada programa; que es detallen, almenys, les partides principals de les despeses més elevades del capítol II, on hi ha coladors amb xifres totalment opaques: despeses diverses, altres treballs -que no s'indica res de quin tipus de treballs, quin tipus d'empreses, quin tipus de despeses-, no es detallen les grans inversions directes, no es detallen a penes les inversions que es fan, dedicant a voltes grans quantitats econòmiques i que impedixen així saber de què estem parlant.

I torne a dir, està treballant-se, estan destinant-se partides econòmiques molt importants en actuacions que no es controlen adequadament i que a voltes tenen efectes ambientals molt negatius. Eixa és la realitat per la qual nosaltres insistim en demanar que se concreten tots estos programes.

Després se parlarà d'esforç en protecció d'espais naturals. Bé, doncs, la realitat és que, quan comparem amb altres comunitats autònomes -que hi ha només 17- ocupem el lloc número 13, és a dir, que som la quarta començant per la cua. Per tant, realment no es pot dir que estem entre les comunitats que més esforç en protecció està fent, sinó tot el contrari, protegim molt per davall de la mitjana. I torne a dir, en casos com Penyagolosa, la Tinença de Benifassà, el parc del Túria o altres paratges molt importants, el que s'ha declarat protegit no és ni la meitat, ni la quarta part del que, realment, mereixia protegir-se. I la delimitació s'ha fet per a preservar els interessos urbanístics.

Vostés me diuen: «És que vostés no volen millora forestal? És que vostés no volen prevenció? ». No, el que jo vull és que s'aclarisca molt bé què s'entén per millora forestal, quines actuacions concretes i què s'entén per prevenció, perquè, precisament, com m'interessen les millores forestals vull que els diners vagen realment a millorar i no a altres actuacions que no milloren. I perquè vull la prevenció, vull que s'especifique quines mesures de prevenció i no algunes que no tenen res de prevenció. Per això demanem esta claredat i esta transparència que vostés volen, una vegada més, defugir en estos pressupostos.

El senyor president:

Moltes gràcies, senyor Arnal.

Té la paraula el senyor Modrego en representació del grup popular.

El senyor Modrego Caballero:

(Se sent una veu que diu: «. I detallar-les»).

El senyor president:

Senyor Arnal.

El senyor Modrego Caballero:

El senyor president:

Senyor Arnal.

El senyor Modrego Caballero:

El senyor president:

Moltes gràcies, senyor Modrego.

Alguna observació a este bloc d'esmenes? Doncs anem a passar a votar el bloc número 5 de les esmenes presentades per Esquerra Unida: l'Entesa. Vots a favor? 7. En contra? 9. Abstencions? 1.

A continuació tenim les esmenes del Grup Mixt, les passem a votació, senyor Tomás?

El senyor Tomás Puchol:

(Intervé sense micròfon)

El senyor president:

Doncs tenim sis esmenes del Grup Mixt.

Sí, senyor.

El senyor Arnal i Ibáñez:

El senyor Sanmartín Besalduch:

Demanar per separat la 4. 208 i 4. 212, per una part. La 4. 211 per una altra. I la resta juntes.

El senyor president:

Bé, anem a votar en primer lloc la 4. 208. Vots a favor? 1. Abstencions? En contra? 16.

Ara passem a votar la 4. 211. Vots a favor? 2. Abstencions? 6. En contra? 9.

Ara passem a votar la 4. 212. Vots a favor? 2. Abstencions? En contra? 15.

I ara passem a votar la resta d'esmenes d'este bloc. Vots a favor? 8. En contra? 9.

I ara vénen les esmenes del Grup Popular que van de la 4. 214 i 4. 215. Alguna observació? Les passem a votar individualment.

Vots a favor. ? Vots a favor de la 4. 214? 9. Abstencions? 8.

Vots a favor de la 4. 215? 9. En contra? 6. Abstencions? 2.

Ara passem a votar la secció 14 en el seu conjunt. Vots a favor de la secció 14? 9. En contra? 8.

Institut Valencià d'Habitatge, que no té esmenes. Vots a favor? 9. Abstencions? 8.

Nuevas Viviendas Valencianas, que tampoc té esmenes. Vots a favor? 9. Abstencions? 8.

Sòl i Vivendes del Mediterrani, que tampoc té esmenes. Vots a favor? 9. Abstencions? 8.

Sòl i Vivendes Valencianes, que tampoc té esmenes. Vots a favor? 9. Abstencions? 8.

Vaersa, que tampoc té cap esmena. Vots a favor? 9. Abstencions? 8.

Senyories, hem acabat la secció 14, Territori i Habitatge.

Anem a suspendre la sessió de la comissió fins a les quatre i mitja, que mamprendrem amb turisme, secció 15.

(Se suspén la reunió a les 14 hores i 31 minuts)

(Es reprén la reunió a les 16 hores i 40 minuts)

El senyor president:

Senyories, si voleu, no patiu, passem a començar a treballar amb les esmenes de la secció 15, que és Turisme. Tant Esquerra Unida com el Grup Socialista han manifestat la intenció de discutir totes les esmenes en dos blocs, un bloc d'Esquerra Unida i un altre del Grup Socialista.

Passem a debatre les esmenes que defensarà la senyora Pérez d'Esquerra Unida: l'Entesa.

Quan vosté vullga, senyora Pérez.

La senyora Pérez i Martí:

Gràcies, senyor president.

Bé, senyories, com ja vaig deixar palés quan va comparéixer la senyora consellera per a explicar-nos la seua partida pressupostària, tant de la conselleria com de l'organisme dependent, que és l'Agència Valenciana de Turisme, jo me voldria repetir ací, ja davant, amb les esmenes presentades, exposant-los que a vegades crec el turisme al País Valencià el tenim com a castic, en el bon sentit de la paraula. És la part més important quant a inversions al País Valencià. Són guanys molt benvinguts. I les inversions que fem per a mantindre un turisme de qualitat, un turisme. , digam, uns serveis adequats al turisme, amb plena preparació. . ens queda molt per a aplegar a eixa situació.

Aleshores, nosaltres considerem que dins del pressupost global de la conselleria, a pesar de ser la conselleria que més representa en el sector econòmic del País Valencià, és la que menys pressupost té per a desenvolupar eixes activitats turístiques o eixos plantejaments econòmics, socials i culturals envers el turisme, i que a nosaltres, des d'Esquerra Unida: l'Entesa, ens preocupa molt.

En eixa línia, hem presentat una quantitat d'esmenes, tampoc moltíssimes. Però són esmenes en referència a donar suport a les organitzacions de festes internacionals, al suport a les inversions de les esmentades festes. Jo crec que els dos capítols havien de tindre una ajuda considerable, ja que altres entitats dels grans esdeveniments, realitzades per aquest govern, les tenen. El suport al turisme rural per mitjà de les ajudes i mancomunitats, foment a les actuacions turístics, els plans turístics comarcals, que es deurien realitzar el més aviat possible amb ajudes considerables, el suport als projectes alternatius al sol i platja -no em cansaré mai de repetir-ho-, al projecte de turisme cultural, a fomentar la creació de cases rurals, a la promoció de les excel·lències naturals, culturals, gastronòmiques, festes, muntanya i costa, o el relax, la salut i el turisme de família, amb els màxims mitjans de comunicació nacional i internacionals.

Per a tot aquest seguit, per a totes aquestes necessitats que nosaltres considerem fonamentals per a poder oferir a tots els usuaris turístics un turisme de qualitat des del País Valencià, nosaltres considerem que aquesta conselleria, sense ser molt extremistes, necessitaria un suport, a més del ja concedit pel Govern Valencià, de 7. 080. 000 euros. Aquesta és la quantitat que nosaltres hem indicat en les diferents esmenes per a potenciar la conselleria i també per a gaudir d'un millor turisme. Són les esmenes que s'han presentat per part d'Esquerra Unida: l'Entesa.

Aquesta quantitat, lògicament, no significa que deu i deu siguen vint-i-cinc. Mai en la vida. Però sí que és de veritat que com a eixida, com a base del que significa avançar en qualitat, i no en quantitat, però sí en qualitat, en assegurar que eixe turisme tinga al País Valencià eixa segona casa, que fa molts anys ens explicava el Partit Popular, seria convenient donar un pas endavant.

En matèria turística, cal considerar que el País Valencià està molt per davall de les principals comunitats autonòmiques de l'Estat espanyol. I que, per tant, tot i recordant la meua primera frase, hauríem de donar un impuls a eixe turisme. Perquè turisme no és tot. Però ben entés el turisme, té una rendibilitat indiscutible i té un futur molt oportú. No s'ha de pensar que, en parlar de matèria turística, parlem a deu anys vista, a quinze anys vista, hem de parlar amb qualitat turística, amb visió turística, cultural, social. I hem de parlar amb una visió molt més enllà del que són vint-i-cinc anys. Per tant, una planificació turística el suficientment arrelada a les necessitats que en aquestos moments tenim per a donar un turisme de qualitat, que siga pensada i planificada a llarg termini. En eixa línia estan presentades les esmenes d'Esquerra Unida que presente ací a la seua consideració.

Gràcies, senyor president.

El senyor president:

Moltes gràcies, senyora Pérez.

Té la paraula, en representació del Grup Popular, el senyor Martínez.

El senyor Martínez Rodríguez:

Moltes gràcies, senyor president.

En primer lloc, demanar disculpes al senyor president i als membres de la comissió per haver aplegat una mica més tard del que caldria.

Bé. Pel que fa referència a l'ús de la nostra llengua, del valencià, que vosté sap que jo no la gaste habitualment, però, evidentment, debatent amb vosté i tractant-se d'esta qüestió, faré un esforç. I jo demane disculpes.

Parlen vostés de fomentar el valencià en tots els àmbits turístics. Jo estic d'acord. Però he de dir-li i l'anime que visite les Tourist Info, on vosté podrà trobar la informació que es dóna al visitant, al viatger, en valencià, en castellà, en anglés, en francés, fins i tot en alemany. Jo me l'he trobada en algunes ocasions fins i tot en txec. Vull dir, que jo crec que sí que es fa un esforç perquè el valencià estiga present en tota la difusió pel que fa a l'oferta a la nostra comunitat.

En definitiva.

El senyor president:

Senyor Martínez.

El senyor Martínez Rodríguez:

El senyor president:

Moltes gràcies, senyor Martínez.

Anem a passar a votar les esmenes presentades a la secció 15 per Esquerra Unida: l'Entesa. Alguna observació a fer? Les passem a votar totes conjuntament. Vots a favor de les esmenes? 7. En contra? 9.

Passem, a continuació, a debatre les esmenes presentades també a la secció 15 pel Grup Socialista, totes en el seu conjunt.

Per a la seua defensa, té la paraula el senyor Colomer.

El senyor Colomer i Sánchez:

Moltes gràcies, senyor president.

Senyories, bona vesprada.

Com vosté molt bé ha dit, farem una defensa conjunta de totes les esmenes, al voltant de 100 que n'hem presentat, tant a la conselleria, la secció 15, com a l'Agència Valenciana de Turisme, que té transferit tot el volum de recursos per a executar les polítiques en matèria turística a la nostra comunitat.

Una bona part, com ja sabrà el portaveu del Partit Popular, del Grup Popular, una part important de les nostres esmenes van adreçades a la literatura, per dir-ho així, a tota la descripció d'objectius, de prioritats, per tal d'esmenar-los. Perquè jo crec que a més, en un pressupost que guarda una bossa immensa de diners no revelats, des del punt de vista que ja ho vam caracteritzar el dia que va comparéixer la senyora consellera, és un pressupost.

El senyor president:

Senyories, guarden un poc de silenci, per favor.

El senyor Colomer i Sánchez:

. marcat -gràcies, senyor president-, marcat per l'opacitat. Hi ha molts diners, molts recursos, dels quals el parlament no té coneixement. Jo crec que potser siga la conselleria més opaca en tota l'estructura de l'autogovern, la Conselleria de Turisme.

Per tant, afrontar amb el volum d'esmenes que hem presentat els objectius, el diagnòstic que es fa i també la prescripció de programades, diguem-ne, la teràpia per avançar i per a millorar el sector, crec que és un dels aspectes més importants a destacar des del punt de vista de l'alternativa que nosaltres presentem. Un altre enfocament del que són les prioritats que deurien regular la despesa i les inversions, que -torne a insistir-li, senyor diputat, i senyories- estan molt poc aclarides en este pressupost.

Jo crec que hi ha un percentatge ínfim, molt baix, de diners que sabem avui mateix, aquí, des del punt de vista parlamentari, on aniran a parar. Segurament es gastaran. , i inclús es poden gastar amb bon criteri, però sempre hem reivindicat que, des del punt de vista del poder legislatiu, del parlament, que és el nostre espai de discurs polític, de fiscalització, de control -és el que estem vivint estos dies. - la informació que ens subministra la conselleria és escassíssima. Hi ha milions i milions d'euros que no sabem on van, amagats sota l'epígraf

, i un altre concepte que, des del punt de vista de parlamentari -jo li torne a dir- és inassumible, i no podem, és clar, ni aplaudir ni recolzar eixa manera de presentar els números per part de la conselleria.

I després hi ha una bona part d'esmenes que van dedicades, efectivament, a modificar partides per tal de quantificar i

aquilatar

pressupostos i donar vida al que són les nostres idees alternatives en matèria turística.

Reforcem, com quasi sempre, les partides dedicades als municipis. Jo discrepe de la percepció que s'ha expressat aquí, i altres dies, que els municipis estan més ben tractats que mai. Jo crec que és un sentiment generalitzat en alcaldies del PP, d'Esquerrra Unida, del Psoe, etcètera, que no hi ha diners, que no hi ha prou diners. No és cap misteri desvetllar que la Conselleria de Turisme és la menys inversora de totes. No és cap. , per tant, no és aventurat afirmar que en el Pla de revitalització de les comarques d'interior, que ha de tindre una ressonància claríssima en l'àmbit turístic, la conselleria que menys inverteix, però d'una manera descarada, és la de Turisme.

Per tant, no ens enganyem més. La conselleria, i no vull desvetllar tampoc quines són les opinions que des de la mateixa Agència Valenciana de Turisme es té, la sensació de dificultat, la sensació de falta de recursos que es deuen -ja ho vam dir l'altre dia-, les factures dels taxis de la primavera passada. Vull dir, eixa manca de liquiditat. Els proveïdors cobren més tard que mai. Les campanyes de promoció s'estan suspenent. Enguany no l'hem fet per als mercats nacionals. Altres comunitats sí. I altres any, nosaltres també.

Vull dir, tot això ens descriu amb proves i fonaments una situació econòmica de moltes dificultats. I qui més se ressent precisament són els ajuntaments, els municipis turístics, que el que no posa la Generalitat ho han de posar ells, no? , fent un sobreesforç, que jo crec que no estic descobrint res, sinó que vostés amb els seus companys de partit estic absolutament convençut, perquè ho fan amb mi i ho fem tots, que compartim la sensació de misèria en eixe terreny.

Estem parlant de totes les infraestructures del litoral que la conselleria en els últims anys ha deixat d'assumir i ha proposat. Jo porte aquí còpies dels convenis que ha proposat als ajuntaments per a assumir el manteniment de rentapeus, de dutxes, de plataformes aquàtiques, de tot el que marcava un element d'avantatge competitiu en la imatge de les nostres platges, que des del temps d'ITVA es van anar caracteritzant per una cura, per un canvi d'imatge i per un element, en definitiva, de. en un plus, en una plusvàlua de qualitat respecte a altres litorals del mateix Estat espanyol.

Per tant, en eixe sentit, tot el que s'invertisca en els municipis nosaltres pensem que és una bona inversió, i en eixe sentit no estem satisfets i per això suplementem d'una manera substancial aquesta partida.

El tema de les noves tecnologies, senyories. Aquí es parla de crear d'una manera grandiloqüent una plataforma tecnològica. Aleshores, clar, això ratlla el sarcasme perquè després examines les partides que teòricament han de donar suport a eixe objectiu fantàstic, nominalment parlant, de crear una plataforma perquè les pimes i perquè tot el món puga entrar en el que són els nous canals de distribució del producte i de comercialització. Avui la batalla pels mercats es dirimeix moltes vegades en la xarxa i ahí hem d'invertir, i la conselleria hauria de liderar tot un procés de transformació tecnològica. I, clar, veiem que la partida estrella, que és en màrqueting, si l'any passat hi havia 90. 000 euros, enguany hi ha 80. 000, senyor diputat. Són les xifres i són els papers oficials de la mateixa conselleria. Per tant, excuse dir-li que és una de les partides que nosaltres intentem millorar.

L'assistència tècnica municipal, els programes Qualitur, productes turístics singulars, el pla Millor. En definitiva tots aquells programes que ens fan ser millors, o ens poden fer ser millors i sobretot ser diferents en un món globalitzat, en una economia globalitzada, qui no és diferent no és ningú, és una regla d'or, i en turisme especialment, que la gent busca l'originalitat, l'experiència única. Jo crec que eixos són els valors que s'han de traduir en els pressupostos, perquè és l'instrument públic més potent que tenim per ajudar el sector a ser diferent. I si, clar, si les partides més especials que ajuden a fomentar la diferència, la qualitat, la diversificació, l'originalitat, estem constatant que decreixen, doncs, la veritat, este pressupost és inassumible per a nosaltres.

Després hi ha altres esmenes, com són les dedicades a crear un Observatori de la qualitat turística, molt vinculat a la millora del sistema estadístic. El sistema estadístic no ha de ser com l'espill de Blancaneus, de vore qui és la més bonica, que és el que fa la conselleria i la seua consellera al front, sinó que ha de ser un sistema no al servei del poder, ha de ser imparcial, objectiu, científic, perquè ha d'estar al servei del sector, i estem parlant de fer rendible el sector. Per tant, avui en dia hem de barallar molta informació, no la informació trucada per a dir que tot funciona bé. La veritat és que a l'empresari que arrisca cada dia el seu patrimoni i que li costa molt resistir la temporada cada vegada més curta, en termes de rendibilitat, li importa poc el titular grandiloqüent de l'èxit clamorós del govern. El que li interessa és un sistema d'informació sofisticat i rigorós per tal de saber els mercats com funcionen avui en dia, per on van les tendències i per on, per tant, s'ha d'anar girant i adaptant les coordenades de l'estratègia valenciana en eixe sentit.

Per tant, vosté haurà trobat també, si ha estudiat, i me consta que vosté és molt estudiós, les nostres esmenes que vénen carregades d'este tipus de qüestions.

I al final, ja no tinc més temps, demanar-li que siga el més generós possible

i que trenquem un poquet la tònica, la tònica d'estos anys, que ha sigut acceptar zero esmenes d'aproximadament cent. Aleshores, clar, és tan fàcil fer el 0%. I vosté reflexione, perquè és impossible que els adversaris, encara que estiguem equivocats, però no podem estar el cent per cent equivocats. I vostés normalment no aproven absolutament res, i jo crec que forma part d'un estil de govern excessivament prepotent, senyor diputat.

El senyor president:

Moltes gràcies, senyor Colomer.

Anem a vore, el senyor Martínez.

El senyor Martínez Rodríguez:

Moltes gràcies, senyor president. Molt amable.

Bé, espere poder donar-li resposta a la seua inquietud, senyor Colomer, espere que sí.

Bé, moltes gràcies.

Moltes gràcies, senyor Colomer.

Imagine por un momento si les llegamos a decir que sí, con qué solidez presupuestaria lo vamos a hacer si no sabemos a qué ascienden las cantidades citadas. Porque, mire usted, el otro grupo de la oposición, que sí que ha presentado enmiendas a este presupuesto y sí ha cuantificado lo que supone cada una de sus iniciativas -y no lo citaré para que no se sienta aludido el otro grupo de la oposición-, sí que ha contabilizado muy bien todo el tema de los euros, que cuando hablamos de un presupuesto es muy importante.

El senyor president:

Moltes gràcies, senyor Martínez.

Anem a passar a votar este bloc d'esmenes presentades i defensades pel Grup Socialista a la secció 15, Turisme.

Alguna observació que fer? Anem a passar a votar-les en el seu conjunt. Vots a favor? 7. En contra? 9.

A continuació passem a vore les esmenes que hi ha a la secció de Turisme del Grup Popular, que crec que n'hi ha dos? Tres, tres esmenes, 5. 722 i 23. Tres esmenes. Les passem a votar directament, senyor Martínez?

El senyor Martínez Rodríguez:

Amb una observació i és afegir una correcció d'errors a l'esmena 5. 723.

El senyor president:

Ens dóna el paper i així la senyora lletrada, que és molt versada en estes coses, ho arreglarà.

El senyor Martínez Rodríguez:

Es tracta simplement que hi ha un grup d'ajuntaments i entitats dins d'eixa esmena i hem estimat que hem de traure en concret un ajuntament perquè hi ha una altra línia pressupostària per a destinar-la.

És una modificació d'un error.

El senyor president:

El senyor Martínez Rodríguez:

El senyor president:

Anem a passar a votar estes esmenes del Grup Popular. Vots a favor de les esmenes? 9. En contra de les esmenes del PP? Abstencions?

Passem a votar a continuació la secció quinze en el seu conjunt. Vots a favor de la secció 15? 9. En contra? 7.

Passem a votar l'Agència Valenciana de Turisme. Vots a favor de l'Agència Valenciana de Turisme? 9. Abstencions? En contra?

Hem acabat turisme i anem a passar a debatre la secció 16, que és benestar social.

Senyories, bona vesprada, perquè la cosa funcione i vaja bé no ha d'haver massa temps entre l'acabament d'una secció i el començament de l'altra.

Hem acabat turisme i anem a començar benestar social. Les seues senyories tenen les agrupacions. Les seues senyories, repetisc, tenen les agrupacions que ha fet Esquerra Unida: l'Entesa i el Grup Socialista. Anem a entrar a debatre i a estudiar les esmenes que ha plantejat cadascun dels dos grups parlamentaris.

Comencem, perquè així estan en el número de registre, pels blocs presentats o les esmenes presentades pel Grup Parlamentari Socialista. Per a estudiar el primer bloc, que són les esmenes que van des de 4. 254 a la 4. 367, té la paraula la senyora Catalá.

La senyora Catalá Pérez:

(inintel·ligible)

Y, como les decía al principio, en este retroceso que ustedes representan, nuestras enmiendas tienen el articulado de propuestas planteadas como alternativa de gobierno que somos. Un articulado que empieza introduciendo mecanismos de transparencia y control parlamentario y ciudadano sobre los recursos destinados a la igualdad, así como la delimitación clara y concreta de los objetivos planteados y las acciones necesarias para alcanzarlos.

Y por supuesto la legislatura del no al fondo de garantía de pensiones. A las mujeres separadas de esta comunidad, ya no solo les escamotean la pensión que justamente ha fijado un juez, sus exmaridos, sino que también les escamotea sus derechos reconocidos legalmente el propio presidente Camps y su gobierno. Una legislatura en la que el no avanzar en políticas de igualdad ya no puede disimularse ni recurriendo a la publicidad engañosa, ni recurriendo al victimismo echándole la culpa al gobierno socialista de Zapatero.

El senyor president:

Moltes gràcies, senyora Catalá.

En representació del Grup Popular té la paraula la senyora Suanzes.

La senyora Suanzes Fernández:

Entre los programas a los que se les ha hecho más hincapié, de los que estamos más orgullosos, son: las tres casas de acogidas para mujeres víctimas de malos tratos de titularidad de la Generalitat en Alicante y Castellón; estamos francamente orgullosos de los centros Mujer 24 horas en las tres provincias; muy orgullosos de los 27 Infodona repartidos en todas las cabeceras de comarca y capitales de provincia; podemos decir que tenemos un teléfono de atención jurídica gratuita a la mujer con horario interrumpido 8 horas, de 8 a 8, de lunes a viernes; los servicios de telealarma; hemos abierto el centro de atención integral de Castellón y las funciones de este nuevo recurso serán las de atención permanente, actuación urgente, especialización de prestaciones y multidisciplinariedad profesional, y va a actuar, además, como centro de emergencia y centro de acogida; hemos realizado visados para los planes de igualdad para las empresas; estamos realizando ese estudio sobre un tema que nos preocupa -estoy convencida que a todos-, que es la prostitución; intentamos potenciar el observatorio de género creado por este gobierno del Partido Popular, e intentamos hacer una intervención con las mujeres y los menores de los centros especializados; hacemos un aumento en la inversión muy importante en los centros especializados de atención a mujeres víctimas de malos tratos y en riesgo de exclusión social, en el que aumentamos en 14 el número de plazas; creemos que hacemos una evaluación externa necesaria por parte de la universidad del plan de violencia y el plan de igualdad, aunque ustedes se empeñan en suprimir la línea destinada a esa evaluación; intentamos ayudar a las Ampa con el fin de adecuar el horario escolar al laboral mediante actividades extraescolares para niños y niñas de 13 a 12 años, donde ustedes también hacen bastantes enmiendas, y abrimos una nueva línea de subvención para ayudar a mujeres víctimas de violencia de género en cumplimiento del artículo 27, de la ley orgánica de 28 de diciembre.

El senyor president:

Moltes gràcies, senyora Suanzes.

Passem a votar este grup d'esmenes. Hi ha alguna observació que fer, senyor Cardona?

Doncs, vots a favor del grup d'esmenes que hem estat debatent? 7. En contra? 9.

A continuació, passarem a debatre el segon bloc d'esmenes presentades pel Grup Socialista, que les tenen vostés relacionades en la documentació que els hem donat.

Per a la seua defensa, té la paraula la senyora Espí.

La senyora Espí de Navas:

El senyor president:

Senyories, per favor.

La senyora Espí de Navas:

Que por cierto, retiramos la prestación económica reglada y decimos: «Cumplan el Pavace y cumplan la filosofía de lo que hemos aprobado conjuntamente en el Estatuto de autonomía. Aprueben la ley de rentas mínimas y pongan como mínimo una partida de 12 millones de euros», que es lo que nosotros planteamos. Y, además, no sólo planteamos esto, sino que además les decimos: «Por favor, aprobemos la ley y que no tenga un año de

En cuanto a los convenios plurianuales, impulsemos nosotros que tenemos el mayor problema, desde los servicios sociales, los convenios plurianuales con los colectivos. No puede ser que una entidad que está trabajando todo el año, haciendo trabajo que no se hace desde el sector público tenga que estar medio año preparando papeles, que cobre las subvenciones mal y nunca y con muchísimo retraso. Estamos haciendo un falso favor, además, a la estabilidad y la calidad del servicio. Seguimos hablando. impulsemos aunque haya que cambiar la ley de hacienda. No hay ningún problema; la cambiaremos; cambiémosla. No hay ningún problema; se cambia y se pueden hacer convenios plurianuales y acabar con el clientelismo que, desde luego, a ustedes no es lo que más les interesa en el sentido de que es una forma claramente de tener determinados apoyos.

El senyor president:

Senyora Espí.

La senyora Espí de Navas:

El senyor president:

Moltes gràcies, té la paraula la senyora García.

La senyora García Herrero:

Y a continuación, y como viene siendo también habitual, -decía el señor Maluenda, creo que el primer día, que vuelven a casa por Navidad alguna serie de enmiendas; pues estas es una de ellas-, pero que quizá este año se han extendido un poco y que además los vemos totalmente carente de sentido lo que plantean. Porque ustedes plantean así de golpe la supresión de programas como el servicio de atención domiciliaria y promoción de autonomía personal; como paliar la soledad de las personas mayores; fomentar la ampliación de la red de teleasistencia, que tiene 44. 000 personas; ayudas con ancianos dependientes a su cargo que, por cierto y dentro de su incoherencia, ahora la recogen la Ley de dependencia nacional; consolidar el bono-respiro, el «Menjar a casa», el «Major a casa»; programas destinados a favorecer la permanencia del mayor en su entorno familiar y social, retrasando su ingreso en residencias para la tercera edad, que son unos programas que cuentan con una gran demanda por parte de los mayores a los que van dirigidos y que consolidan la atención domiciliaria, preferido por más de un 80'% de la población y que ustedes solicitan por otro lado.

(ininte­l·ligible)

El senyor president:

Senyora García.

La senyora García Herrero:

El senyor president:

Moltes gràcies, senyora García.

Anem a passar a votar este bloc d'esmenes. ¿Hi ha alguna suggerència, senyor Cardona? Doncs, passem a votar-les totes en el seu conjunt. Vots a favor? 7. En contra? 9.

A continuació tenim el tercer bloc d'esmenes presentat pel Grup Socialista, que va de la 4. 631 a la 4. 619. Senyora Espí.

La senyora Espí de Navas:

El senyor president:

Doncs, anem a passar a votar este bloc i en el Ple, doncs, tant el senyor González con vostés mateixos ja diran el que consideren oportú.

¿Alguna observació, senyor Cardona? Doncs, passem a votar el bloc número 3 del Grup Socialista. Vots a favor? 7. En contra? 9.

A continuació anem a treballar el bloc número 4, que arreplega les esmenes que van de la 4. 620 a la 4. 693. Per a la seua defensa, té la paraula la senyora Espí.

La senyora Espí de Navas:

(inoïble per raons tècniques)

El senyor president:

La senyora Espí de Navas:

El senyor president:

Senyora Espí.

La senyora Espí de Navas:

El senyor president:

Moltes gràcies, senyora Espí.

Té la paraula, en representació del Grup Popular, la senyora García.

La senyora García Herrero:

El senyor president:

La senyora García Herrero:

El senyor president:

Moltes gràcies, senyora García.

Anem a passar a votar este bloc d'esmenes, que és l'últim presentat pel Grup Socialista. Hi ha algun inconvenient, senyor Cardona? Passem a votar el conjunt de les esmenes del bloc número quatre que han sigut debatudes. Vots a favor? 7. En contra? 9. Abstencions? Cap.

Té la paraula el senyor Cardona.

El senyor Cardona i Pla:

Gràcies, senyor president.

Nosaltres amb estes esmenes a la secció 16 tenim moltes esmenes que vénen dels pressupostos anteriors, perquè el pressupost que se'ns presenta des del Consell també és molt semblant al que es plantejava en els pressupostos anteriors.

Nosaltres insistim en alguns punts fonamentals que m'agradaria ara comentar en este primer bloc. I un aspecte que també hem parlat sistemàticament durant tota la legislatura és de l'aspecte de la qualitat de la prestació dels serveis socials, l'aspecte dels drets dels usuaris i, molt lligat als drets dels usuaris i a la qualitat, l'aspecte de la formació.

Nosaltres insistim que no existix un correcte sistema de control de tota la protecció social del País Valencià, no existixen els suficients inspectors, els suficients equips de control per a garantir que la prestació dels serveis socials siga adequada a les necessitats dels usuaris. Som conscients que hi ha hagut un creixement alt, hi ha hagut un creixement dels serveis socials prestats per entitats privades, moltes vegades per entitats amb ànim de guany. I això requerix la necessària inspecció.

També, quan parlem de formació, hem presentat tot un paquet d'esmenes que fa referència a eixe aspecte, amb línies econòmiques que donen suport amb recursos perquè eixa formació es puga fer, parlant d'investigació, de jornades de posada en comú, d'investigació, de foment de la qualitat, de definició de la qualitat, etcètera, etcètera.

Per una altra banda, nosaltres insistim en la prevenció de riscs. Ha quedat palés durant estos anys que en els centres de serveis social, sobretot en les residències de les persones grans, s'han produït fets lamentables que caldria evitar. Però això requerix una acció decidida també de la conselleria.

No trobem, quan analitzem el pressupost de la conselleria, no trobem línies concretes que facen referència a eixa prevenció. I nosaltres considerem que els fets són molts clars i posen en evidència la necessitat d'accions per a corregir els possibles riscos que puguen existir en els centres de prestació social.

Per una altra banda, nosaltres insistim en la idea que totes les associacions, totes les organitzacions de persones que necessiten atenció social insistixen en la necessitat de la construcció de centres públics d'atenció. Nosaltres considerem que la conselleria ha renunciat a la inversió pròpia en molts aspectes; per exemple, ha renunciat a la inversió pròpia en residència de la tercera edat. Des de l'any 2003 no hi ha ni una sola plaça de la tercera edat construïda per la conselleria, totes són degudes a la iniciativa privada. I nosaltres això considerem absolutament inacceptable. I considerem que inclús, dins el model que assumix el Partit Popular, no és acceptable que no existisca ni una sola residència pública de la tercera edat en estos tres anys. Considerem que hi ha hagut una renúncia a eixa inversió.

I nosaltres considerem que hi ha una necessitat de foment dels centres públics i no només, com vostés expressen reiteradament en les seues línies d'actuació, ajudes i subvencions als centres finançats amb fons públics, sobretot si eixos centres estan mantinguts per entitats amb ànim de guany, perquè això significa que hi ha recursos públics que van directament al benefici privat.

Per tant, nosaltres insistim en les inversions de les corporacions locals, en les inversions de les institucions sense finalitat lucrativa, en la necessitat de construir residències i places públiques de la tercera fins arribar al 5% de la població major de 65 anys.

Clar que nosaltres ahí posem tot un llistat d'intervencions que considerem convenient, llistat que ens han demanat des dels mateixos pobles. Però jo insistiria, per exemple, en el centre polivalent de Requena per atendre 100 persones tant de la tercera edat com amb algun tipus de discapacitat, o insistim en els centres de dia necessaris en Albocàsser, en Soneja, en Altura, en Elda, etcètera, etcètera.

Nosaltres destinem recursos econòmics a la construcció. En un punt determinat destinem 19 milions d'euros a la construcció de residències de la tercera edat.

El senyor president:

Senyories, per favor.

El senyor Cardona i Pla:

. i vostés ens poden dir: «Clar, però és que les lleven de l'abonament residència». A vore, entre l'abonament residència i el pagament a unes altres empreses per treball fet se'n va la gran majoria del pressupost d'esta conselleria. I al final de tot el procés no deixen ni una sola infraestructura per a l'atenció a les persones grans. Nosaltres destinem uns recursos anuals a la construcció d'eixes residències. Considerem que seria possible realment cobrir les necessitats de tota la població, cosa que el Partit Popular ha renunciat a fer.

En el que correspon a la integració de la immigració, considerem que es fa un enfocament totalment equivocat. Es dóna 11,2 milions d'euros a convenis per al suport i l'acollida d'immigrants. On queden les mesures que formen part del Pla valencià de la immigració? Per què no distribuïxen vostés els recursos d'acord amb el que eixe pla demana? Vostés es dediquen a distribuir-lo en determinades organitzacions. Per exemple, Associació d'Immigrants Argentins en València, Associació de Veneçolans en València. Què passa amb els equatorians? Què passa amb els que viuen en Castelló? Què passà amb els que viuen en Alacant?

I a més, després vostés ens diran que retirem les ajudes a estes organitzacions. En absolut les retirem. El que considerem és que hi ha moltes altres associacions que també necessiten recursos econòmics.

Vostés, tots els recursos que destinen a funcionament de les organitzacions, nosaltres els dupliquem, però a més de duplicar-los, diem: «I han de fer-se per una ordre genèrica de distribució». No pot ser que vagen només a unes poquetes associacions. Per què sí que Càritas València ha de tindre ajuda econòmica i no l'ha de tindre Càritas de Castelló, ni Càritas d'Alacant? Per què Alicante Acoge, sí, i no les associacions paral·leles i semblants de Castelló o de València?

Considerem que esta manera de repartir els recursos, ja des del principi, contradiu el seu propi pla de la immigració. Si és aixina, en el seu pla ho tenen molt clar, posen: ajudar a les associacions que ens pareguen bé d'immigrants. Aquí, amb esta manera de repartir els fons, moltes es queden fora.

Nosaltres augmentem els recursos de funcionament pràcticament al doble, de funcionament d'organitzacions i integració d'immigrants. De 269. 000 euros, nosaltres li afegim 244. 000 euros més.

A les organitzacions socials de suport, que vostés ho donen tot a universitats, nosaltres pugem de 63. 000 euros a 120. 000 euros. Les inversions en associacions d'immigrants, que vostés destinen 177. 000 euros, a repartir entre unes poquetes, nosaltres arribem a 377. 000 euros per a inversió d'estes associacions.

I, finalment, nosaltres considerem injustificat que els acords del Pavace, que demanaven un centre d'acollida temporal en València i onze centres d'acollida en la resta del país, d'estos dotze, vostés no n'han fet ni un sol. Per tant, nosaltres considerem que es poden destinar perfectament 2 milions d'euros a la construcció del centre d'acollida de València i 4 milions d'euros als de la resta del país.

Ja veuen que el que nosaltres fem simplement és donar una distribució de fons que s'ajusta molt més al seu pla de la immigració que no el que vostés fan realment en este programa.

Finalment, respecte a l'Ivaj, només vaig a fer dos referències a algunes línies. Nosaltres considerem que s'han quedat ancorats, que el seu pressupost de l'Ivaj no té innovacions i novetats necessàries.

Per tant, nosaltres introduïm que caldrien programes d'acció en joventut, programes multiculturals, caldrien programes de foment de noves formes d'expressió per part dels joves. O, per exemple, definim que faria falta un concurs per a joves grups i cantants en valencià, que adjuntaria dos objectius importants i bàsics, tant la potenciació d'activitats juvenils com la de potenciar el valencià entre la joventut.

Per tant, nosaltres considerem que les esmenes que presentem a estos programes realment millorarien molt els pressupostos i permetrien respondre molt millor a les necessitats que hui en dia presenta la població valenciana.

Gràcies.

El senyor president:

Moltes gràcies, senyor Cardona.

Té la paraula, en representació del Grup Popular, la senyora Suanzes.

La senyora Suanzes Fernández:

El senyor president:

Anem a passar a votar este bloc d'esmenes. Hi ha algun inconvenient? Vots a favor del primer bloc d'esmenes presentat i defensat per Esquerra Unida: l'Entesa? 7. En contra? 9. Abstencions? 1.

A continuació, passem a debatre el segon bloc d'esmenes presentat per Esquerra Unida: l'Entesa, que seria l'últim d'este grup parlamentari.

Per a la seua defensa, té la paraula el senyor Cardona.

El senyor Cardona i Pla:

En primer lloc, i per a informació de la senyora diputada, jo he de dir que els dotze centres d'acollida temporal d'immigrants els van determinar vostés quan van signar el Pavace. Per tant, no són en absolut arbitraris, sinó que formen part d'un acord signat pel Consell amb els agents socials. Per tant, normalment en una societat avançada, el que es firma es complix.

Per una altar part, en una societat avançada, el que es pretén, el que s'hauria d'aconseguir és donar servei a totes les persones que tenen una necessitat, i no deixar a un 50% de les persones fora de l'atenció.

El senyor president:

Senyories, per favor.

El senyor Cardona i Pla:

. perquè no queden recursos en la partida pressupostària destina a atendre'ls i la gent es queda sense ser atesa.

Entrant també en els altres programes que vull defensar en esta part, primer, en el de família, menor i adopcions, és curiós com a vegades el concepte ajudes a la família s'utilitza per a dir que moltes persones no van a tindre ajuda perquè no formen part d'una família com Déu mana, com toca.

Nosaltres considerem que les ajudes a la família han d'incloure a totes les persones i, per tant, inclouen a molts tipus de famílies. És molt curiós que quan es diu la família, i mirem quanta gent forma part d'eixa família tradicional, veem que en són molt poques. Hui en dia, la majoria de les famílies són entre monoparentals, famílies separades, famílies reconstituïdes, famílies. de molts tipus.

Nosaltres, per tant, quan en un apartat concret, en una línia, vostés posen donar suport a les associacions representatives de la família, estem totalment d'acord, però voldríem que atenent la diversitat de models existents i a la pluralitat d'organitzacions. És a dir, que no es queden fora les associacions que representen el model familiar diferent del que tradicionalment es considerava l'únic vàlid i l'únic existint, que hui en dia, per una altra banda, és absolutament minoritari.

És curiós com en els pressupostos de la Generalitat, des de fa tres anys, han desaparegut quasi totes les línies que tenien el nom família en la seua redacció. Han desaparegut les ajudes a famílies monoparentals, han desaparegut les ajudes a famílies nombroses, han desaparegut les ajudes a famílies en situacions especials.

I, per tant, nosaltres insistim que el pressupost del Govern, del Consell de la Generalitat, és un model del que no s'ha de fer en suport a la família, perquè fan desaparéixer totes les ajudes que la família tenia.

Per una altra part -a vore-, nosaltres simplement presentem una sèrie d'esmenes per a suport a famílies monoparentals, augmentem els programes especialitzats en família i menor de 707. 00 euros en 250. 000 euros, augmentem els recursos destinats a l'acolliment de menors en família educadora, que les famílies educadores s'han vist en circumstàncies molt dures no cobrant de la Generalitat els recursos que necessitaven durant mesos i mesos.

El senyor president:

Senyories, per favor.

El senyor Cardona i Pla:

I, per una altra banda, nosaltres comprovem com es van rebaixant sense parar les prestacions econòmiques reglades mentres que la renda garantida de ciutadania, a la qual vostés destinen 6 milions d'euros, no es va a posar en marxa fins al 2008 perquè la mateixa llei que han presentat diu que durant un any no s'aplicarà.

Per tant, no entenem com vostés posen estos 6 milions d'euros quan ja és evident que la renda garantida de ciutadania no l'han posada en marxa durant tot l'any.

Podria parlar també de l'aspecte de violència familiar, que vostés no tenen en absolut en compte, excepte en una línia molt genèrica. Nosaltres volem atendre tant en aspectes de protecció, en aspectes de prevenció i en aspectes d'ajudes d'emergència. I ens estim referint a la violència que s'exercix sobre menors, sobre persones grans, sobre persones vulnerables, una violència que també vostés s'esperaran que es faça un cert ressò mediàtic o comence a aparéixer en els mitjans de comunicació abans d'intervindre realment sobre ella, quan nosaltres considerem que és un aspecte que deuria avançar-se l'administració i està ja intentant preveure-la i atenent-la perquè és una qüestió important que s'està donant de fet en les situacions familiars.

En l'aspecte de dona nosaltres insistim que quan es parla de discriminació, de l'afectació tan greu, dels efectes que suposa la violència de gènere, de la utilització estereotipada i sexista de la imatge de la dona, de l'exclusió social que afecta sobretot a les dones, però quan comprovem el pressupost no es destinen realment recursos a l'atenció de tots estos aspectes. Ens resulta curiós, quan vostés parlen que faran una guia per a la utilització de la imatge, que els mitjans de comunicació utilitzen la imatge de la dona d'una manera no estereotipada, ja els puc dir que no obtindran cap tipus d'èxit perquè calen accions més decidides i accions, inclús de control i de sanció, o almenys de sensibilització molt més potents que aquelles que vostés posen en marxa que moltes vegades només pretenen cobrir l'expedient.

Nosaltres trobem a faltar programes terapèutics per a les famílies de les dones maltractades, trobem en falta campanyes realment eficaces, trobem en falta suport sanitari, psicològic, terapèutic, especialitzat, trobem en falta ajudes per a aplicar la Llei integral de gènere, trobem en falta diners i recursos per a intervindre sobre l'exclusió social.

Jo en este moment no vaig a referir-me a totes i cada una de les línies on nosaltres destinem recursos econòmics a estes coses, però sí que em vaig a referir a una línia concreta, i és en la que nosaltres demanem la creació de la conselleria de la dona, que en estos moments nosaltres considerem important i fonamental per a cobrir tots els aspectes que vostés consideren únicament propagandístics i una de les proves és precisament l'escassesa, els pocs recursos que dediquen a tot el programa. En total, 16 milions d'euros, quan nosaltres considerem que no són suficients, són simplement una goteta d'aigua per als recursos que feren falta per a atendre la problemàtica concreta.

Finalment, nosaltres en l'aspecte de l'Ivadis, en l'Institut Valencià de Discapacitats. -perdó, anem també a traure el tema de la integració del discapacitat-, considerem que caldria garantir, en principi, la vida independent, és alarmant analitzar tot el pressupost i vore els poquets recursos que es dediquen a l'eliminació de barreres arquitectòniques, a la coordinació, el finançament de campanyes, la informació a les conselleries, el Pla d'adaptació de dependències públiques, la comunicació de noves reglamentacions. Nosaltres considerem que tot es deixa molt a la intervenció absolutament erràtica de les possibles conselleries, quan la Conselleria de Benestar Social deuria ser una guia i deuria ser la que agarrara la batuta i la direcció de totes estes intervencions.

Per una altra part, nosaltres considerem que quan una persona està ja en situació de dependència n'hi ha programes, com el d'assistent personal, com el de pagament directe, com programes per a aconseguir la independència en persones amb discapacitat física greu, que ací en el País Valencià se deurien posar en marxa i se deurien experimentar.

Què pensem dels centres? El mateix que diuen les persones afectades: centres públics i de qualitat que atengueren les diverses necessitats de manera independent, que n'hi hagueren cases tutelades, centres de dia, residències, residències assistides i que, a més, atengueren la discapacitat física per una banda, a la psíquica per una altra, a la malaltia mental per una altra. Eixa idea de les residències mixtes que vostés volien introduir, que és una manera d'intentar que estes residències privades que no s'omplin, i no s'omplin perquè no n'hi ha gent amb suficients recursos econòmics per a omplir-les, simplement perquè n'hi haguera més població que les necessitara i que, al final, pogueren donar el benefici econòmic per a estes residències que no estan omplint-se simplement perquè la gent no té els recursos econòmics per a utilitzar-les.

Quan vostés fiquen programes per a discapacitats, tots en un tótum revolútum i els destinen 1. 679. 000 euros, nosaltres els dividim en programes per a malalts mentals amb més d'1 milió d'euros, en programes per a discapacitats físics, psíquics o sensorials, amb 750. 000 euros per a cada un. Quan vostés repartixen recursos per als centres públics i privats en diverses línies, nosaltres diem que s'ha de repartir els recursos entre els centres públics i d'iniciativa sense finalitat lucrativa, no s'ha de poder donar recursos econòmics a centres privats conforme posa en els pressupostos, que després vostés insistixen que no se subvencionen els centres privats, però en els pressupostos aixina apareix.

Nosaltres volem que s'òbriga d'una vegada el centre de dia per a discapacitats de Sagunt, un centre de dia residència sufragat pels antics treballadors d'Alts Fons del Mediterrani i que encara està tancada, durant anys i anys, igual com volem que s'equipe la clínica Segarra de la Vall que també està acabada però que vostés no posen els recursos, el material necessari per a obrir-la perquè utilitzen fins i tot els aspectes de discapacitats per a la seua discussió particular amb els governs que no els agraden. I en este cas, com no els agrada el govern municipal de la Vall, simplement no invertixen els recursos necessaris per a atendre als discapacitats d'esta població.

Gràcies.

El senyor president:

Moltes gràcies, senyor Cardona.

Té la paraula la senyora.

La senyora Suanzes Fernández:

(inintel·ligible)

El senyor president:

Després de la intervenció de la senyora Suanzes, anem a passar a votar este bloc d'esmenes. Hi ha cap inconvenient perquè siguen votades totes juntes? No hi ha cap d'inconvenient. Vots a favor de les esmenes? 6. Abstencions? 1. En contra? 9.

Ací tenim ara dins de la. 24 esmenes presentades pel Grup Mixt. Senyor Tomás, les passem a votació?

(Se sent una veu que diu: «Sí»)

. Alguna observació sobre. senyor Cardona i senyor Torres, alguna observació sobre les esmenes del Grup Mixt?

El senyor Cardona i Pla:

Sí, senyor president.

Jo voldria separar per una banda 4. 883 i 4. 885; eixe, un grup. I l'altre grup, 4. 884, 4. 886, 4. 889, 4. 890, 4. 891, 4. 892, 4. 893, 4. 894, 4. 895, 4. 896 i 4. 897.

El senyor president:

Moltes gràcies, senyor Cardona.

Doncs si no hi ha cap observació més, anem a votar en primer lloc estos dos blocs. Vots a favor de la 4. 883 i 4. 885? 1. Abstencions? 5.

Ara anem a votar el grup d'esmenes. Perdó. En contra? 9.

Anem a votar el segon bloc d'esmenes que comença per la 4. 884 i totes les que a continuació ha relatat el senyor Cardona i que han quedat perfectament gravades. Vots a favor d'estes esmenes? 2. Abstencions? En contra? 13.

I a continuació, anem a votar la resta d'esmenes presentades pel Grup Mixt. Vots a favor? 1. En contra? 15.

Ara tenim 10 esmenes: de la 4. 900 a la 4. 909 del Grup Popular.

La senyora García Herrero:

El senyor president:

Hi ha alguna observació que fer? Senyor Cardona.

El senyor Cardona i Pla:

Per a fer dos grups: 4. 903, 4. 904 i 4. 905, eixe seria un grup; i l'altre grup seria 4. 900, 4. 902, 4. 908 i 4. 909.

El senyor president:

Alguna observació, senyor Torres?

Doncs, anem a passar.

El senyor Cardona i Pla:

Perdó, no estan l'Ivaj ni eixes, veritat?

El senyor president:

Sí, sí, sí, tranquils.

Bé, doncs anem a passar a votar segons els grups que vosté ha plantejat i a continuació la resta de les esmenes. Hi ha un grup que és la 4. 903, 4. 904 i 4. 905. Vots a favor d'estes esmenes? 10. Abstencions? 1. En contra? 5.

Hi ha un altre bloc que és la 4. 900, 4. 902, 4. 908 i 4. 909. Vots a favor d'estes esmenes? 9. Abstencions? 2. En contra? 5.

I ara, la resta d'esmenes del Grup Popular. Vots a favor? 9. En contra? 6. Abstencions? 1.

Ara, anem a passar a votar la secció 16 en el seu conjunt. Vots a favor de la secció 16? 9. En contra? 6. Abstencions? . És que el problema és que el ditet el baixes molt i me confon. No, no passa res, és per què sempre passa el mateix. Com estàs en la segona fila, doncs resulta que l'esquena d'un o d'altre me tapen la mà i.

Anem a votar l'Ivaj, que sí que té esmenes. Vots a favor de l'Ivaj? 9. En contra? 7.

L'Ivadis, que també té esmenes; vots a favor de l'Ivadis? 9. En contra? 7.

Agència de Prestacions Socials, que no té esmenes. Vots a favor de l'agència? 9. Abstencions? 7.

No? Ai, heu alçat la mà.

Ah, és que fixant-me en el dit d'aquell pensava que l'havíeu alçat.

Clar, jo m'havia fixat en el dit de Tomás i dic: «A vore si Tomás, per una volta. ». El teu dit me duu tot el dia marejant-me. Bé, doncs estàvem 9 a favor, 6 en contra -que és la votació que heu fet- i 1 abstenció.

Anem a passar a la secció número 17 que és l'Acadèmia Valenciana de la Llengua. Ahí hi ha 12 esmenes de l'Entesa.

El senyor Cardona i Pla:

Les passe directament a votació.

El senyor president:

I si vol. com vosté considere oportú. Les passem directament a votació les 12 esmenes de l'Entesa. Vots a favor de les esmenes? 1. Abstencions? 5. En contra? 10.

I n'hi ha 17 esmenes del Grup Mixt

Les passem directament a votació les 17 esmenes del Grup Mixt. Vots a favor de les esmenes del Grup Mixt? 1. En contra? 15.

Votem la secció 17 en el seu conjunt. Vots a favor de la secció 17? 15. En contra? 2.

Passem a la secció 19, que és el servei del deute. Hi ha cinc esmenes presentades pel Grup Socialista.

(Se sent una veu que diu: «Les passem directament a la votació»)

Passem a votar les cinc esmenes presentades pel Grup Socialista a la secció 19 directament. Vots a favor de les esmenes? 6. Abstencions? 1. En contra? 9.

Passem a votar el conjunt de la secció 19, servei del deute. Vots a favor de la secció 19? 9. Abstencions? 1. En contra? 6.

Passem ara a la secció 20, que és despeses diverses. Hi ha 11 esmenes de l'Entesa.

(Se sent una veu que diu: «Directament a votació»).

Les passem directament a votar, les 11 esmenes de l'Entesa. Vots a favor de les esmenes de l'Entesa? 6. Abstencions? 1. En contra? 9.

N'hi ha 23 esmenes del Grup Socialista. Vots a favor de les esmenes del Grup Socialista? 6. Abstencions? 1. En contra? 9.

N'hi ha una esmena del Grup Popular. Vots a favor de l'esmena del Grup Popular? 15. Abstencions? 2.

Ara, passem a votar la secció 20 en el seu conjunt. Vots a favor de la secció 20? 9. Abstencions? En contra? 7.

Senyories, anem a passar al següent punt de l'ordre del dia, després d'haver votat la secció 20, que era l'última que hi havia per al debat en la comissió.

Designació del membre de la comissió que ha de presentar el dictamen sobre el Projecte de llei de pressupostos de la Generalitat per a l'exercici 2007 davant del Ple de les Corts Valencianes

El senyor president:

El tercer punt de l'ordre del dia és la designació del membre de la comissió que ha de presentar el dictamen sobre el Projecte de llei de pressupostos per a l'exercici 2007.

El senyor Torres Salvador:

Sí, el Grup Socialista proposa, si no hi ha ningú més, el president.

El senyor president:

Ah, doncs, això està molt bé. Els pareix a tots bé? Doncs si els pareix a tots bé.

La senyora García Herrero:

El senyor president:

M'afona, m'afona, de cara a les llistes, m'afona.

Espereu, faltava una cosa que la donem per suposada però cal que us pronuncieu: el manteniment de les esmenes per part de tots els grups.

Senyories, senyories, acabem ja perquè la veritat és que he d'agrair-vos als membres d'esta vesprada que heu fet que la vesprada fóra lleugereta. Estava previst que açò s'acabara almenys entre les huit i huit i mitja i ha sigut.

Doncs, agrair a tot el món estos tres dies que hem passat junts i, sobretot, als mitjans de la cambra, que mos han tingut totes les coses a punt. I, per suposat, un agraïment molt, molt, molt, molt especial al senyor lletrat, que sense ell esta comissió no funcionaria de la forma que funciona. Gràcies, senyor lletrat.

S'alça la sessió.

(S'alça la sessió a les 19 hores i 10 minuts)

