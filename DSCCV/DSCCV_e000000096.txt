Comissió de Radiotelevisió Valenciana i de l'Espai Audiovisual realitzada el dia 10 d'octubre de 2016. Comença la reunió a les 10 hores i 5 minuts. Presideix el diputat senyor Marc Pallarès Piquer. Reunió número 11.

El senyor president:

Si els pareix, donem inici a la comissió, a la comissió de hui.

En primer lloc, el senyor secretari passarà llista per tal de constatar si hi ha quòrum i si hi ha alguna substitució d'algun diputat o diputada.

(El secretari passa llista per tal de comprovar si hi ha quòrum)

El senyor secretari:

El senyor president:

Moltes gràcies, senyor secretari.

En funció de l'ordre del dia, el primer punt és la lectura i aprovació, si escau, de l'acta de la reunió anterior, que tenen les seues senyories. ¿Hi ha alguna observació…? Senyor Montiel.

El senyor Montiel Márquez:

En la pàgina 3, quan la mesa va acordar per unanimitat fer les votacions conjuntes, jo vaig demanar que constara expressament en acta la meua disconformitat en eixe procediment. (Se sent una veu que diu: «Compromís igual. »)

El senyor president:

Senyor lletrat, ¿pren nota per tal de fer l'esmena corresponent? (Veus)

El senyor Montiel Márquez:

Quan la mesa, per unanimitat, va resoldre la proposta de Rosa Peris, jo vaig manifestar la meua…, el meu criteri discrepant en el procediment i el vaig argumentar. I com de tota manera, la mesa va decidir que fóra per unanimitat, vaig demanar que constara expressament la meua proposta.

El senyor president:

De tota manera, la mesa no ho va decidir per unanimitat, perquè jo vaig votar en contra. Ho va decidir dos a u.

El senyor Montiel Márquez:

Ací consta per unanimitat.

El senyor president:

Sí, efectivament. Això també és un error. (Veus) Això és un error també. Sí, efectivament. (Els diputats i les diputades parlen entre ells)

El senyor Montiel Márquez:

Però que després de la decisió de la mesa, jo vaig demanar que constara expressament en acta la meua discrepància jurídica i tècnica en la decisió també. (Veus) Vaig raonar que hi havia tres articles, etcètera.

Compareixença del candidat per a la presidència del Consell Rector de la Corporació Valenciana de Mitjans de Comunicació, senyor Enrique Soriano Hernández

El senyor president:

Bé. En este cas, el segon punt és la compareixença de candidat per a la presidència del consell rector de la Corporació Valenciana de Mitjans de Comunicació.

Per tant, sense més preàmbul, donem la paraula al senyor Enrique Soriano.

El senyor Soriano Hernández:

En cuanto a mi currículum, creo que ha sido ya publicitado y es conocido por ustedes. Únicamente les diré que soy licenciado en Derecho por la Universidad de Valencia, doctor en Derecho por la Universidad de Valencia, profesor asociado de esta misma universidad en el Departamento de Derecho Constitucional, Ciencia Política y de la Administración. He participado en cursos y congresos relacionados con el derecho constitucional y técnica legislativa. He sido secretario del máster online de derecho parlamentario y técnica legislativa de la Universidad de Castilla-La Mancha, codirector del curso de la UIMP subtitulado «Medios de comunicación, libertades y derechos en un escenario de crisis». He tenido diversas publicaciones…, he realizado diversas publicaciones relacionadas con el derecho constitucional, parlamentario y las libertades públicas, función pública, control de medios de comunicación.

De todas estas actuaciones deberá informarse trimestral y anualmente a esta comisión para que pueda verificar si efectivamente se ha cumplido el mandato que ha establecido las Corts Valencianes.

El senyor president:

Moltes gràcies, senyor Soriano.

És ara el torn dels grups parlamentaris i, per a tal efecte, comença el Grup Parlamentari Podemos-Podem. Té la paraula l'il·lustre diputat i síndic, el senyor Antonio Montiel.

El senyor Montiel Márquez:

Bon dia, senyories.

Bon dia, senyor Soriano.

El senyor president:

Moltes gràcies, senyor Montiel.

Correspon ara el torn al Grup Parlamentari Ciudadanos i, per a tal efecte, donem la paraula a l'il·lustre diputat Antonio Subiela.

El senyor Subiela Chico:

Y me alegro de que aquí, usted lo haya hecho primero, y ahora el señor Montiel, esté poniendo fechas, ¿no? Haya marcado unas fechas. Porque precisamente una de las fechas que se estaba poniendo peligro, y era la que el presupuesto que estará destinado para la producción y para poner en marcha esta radiotelevisión, pues no se pudiera inyectar en el sector audiovisual. Y creo que ese debe de ser su primer objetivo, porque no nos tenemos que olvidar de que ese dinero puede generar mucho empleo. Y el paro sigue siendo el primer problema de los valencianos, y más en un sector como el audiovisual que tiene un 90% de paro.

El senyor president:

Moltes gràcies, senyor Subiela.

Correspon ara el torn al Grup Parlamentari Compromís i, per a tal efecte, li donem la paraula a l'il·lustre i síndic, el senyor Fran Ferri.

El senyor Ferri Fayos:

Moltes gràcies, senyor president.

Senyor Soriano, la veritat és que també se me fa estrany interpel·lar-lo d'esta manera en comissió, quan normalment sol ser una interpel·lació de tipus jurídic tècnic i per això entenga que també, coneixent-lo com el conec de molts anys ja, cinc en esta casa, que porte, poques preguntes li puc fer perquè ja el conec a bastament.

Vosté té una àmplia experiència legal legislativa. A més, té una àmplia experiència en esta llei. Ha participat en la redacció directament en eixes comissions que féiem en el quartet allà dalt. Vosté es coneix molt bé la lletra xicoteta de la pròpia llei. I també estem orgullosos a Compromís del seu nomenament, perquè sabem. , ens dóna una seguretat jurídica tant a nosaltres com també pensem que donarà a la corporació i als membres del consell rector.

Podríem dir que amb vosté hem trobat allò que podríem dir la pedra de Rosetta per a la reobertura de la televisió valenciana, perquè la veritat és que, vist el camí que ens ha portat fins ací, vosté, que compta amb el consens de tots els grups parlamentaris, alguna cosa deu tindre per a poder-lo nomenar aixina.

Una de les coses que sempre hem dit des de Compromís en este procés d'obertura d'una nova corporació ha sigut que no podíem construir el futur, no podíem caminar cap avant des de la desmemòria, des d'oblidar el que va passar en el passat, i això és una de les qüestions que vosté també haurà de tindre en compte: tota la qüestió de la manipulació, la falta d'independència en l'anterior RTVV, tota la qüestió dels abusos en la pròpia RTVV, la falta d'eixa igualtat o eixe tractament igualitari a tots i totes els treballadors i treballadores.

Creguem que això també serà un repte per a la seua presidència, per al seu consell rector, i esperem que ho farà bé i sabrà quins són els errors que hi han hagut en el passat i que no tornaran a passar. Per tant, independència, igualtat en el tracte als treballadors, igualtat també entre homes i dones en la televisió i, sobretot, una bona gestió que ens porte a haver de donar explicacions de per què tenim un forat de més de 1. 300 milions en un ens públic.

Vosté ha parlat que per a vosté és un gran repte, que serà també un gran repte per al consell rector. I un dels reptes que tindran vostés, i que jo ja vaig dir, n'hi ha molta gent, n'hi ha una gran part de la ciutadania valenciana que està esperant que obrim la tele, però també hi ha una gran part de la ciutadania valenciana que ni l'espera ni la vol. Per tant, un dels grans reptes que tindrà vosté no és només obrir-la, sinó també convéncer a eixa part de la ciutadania que no està convençuda que necessitem els mitjans públics de televisió valencians i en valencià.

I, bé, només desitjar-li des d'ací tota la sort, tota la bona feina, i estic segur que vosté farà una gran tasca al capdavant del consell rector.

Moltes gràcies.

El senyor president:

Moltes gràcies, senyor Ferri.

Correspon ara el torn al Grup Parlamentari Socialista i, per tant, donem la paraula a la il·lustre diputada, la senyora Rosa Peris.

La senyora Peris Cervera:

Gràcies, senyor president.

Senyor Soriano.

La veritat és que volia manifestar en nom del meu grup l'agraïment pel repte que vosté ha acceptat i, sobretot, desitjar-li que este acord que hui pareix que el va a acompanyar, esperem que també el puga acompanyar al llarg de la seua tasca que ha de desenvolupar.

Nosaltres compartim l'encert de la seua proposta. Ens agrada el seu perfil professional; entre altres coses, perquè vosté ha viscut ací, a la cambra, el que ha segut el passat més tortuós, els mitjans de comunicació públics, els grans errors que es varen fer; també, allò en què no devem caure. Coneix el present, perquè sap l'esforç que durant tots estos mesos hem intentat. , per tornar a recuperar el servei públic i tornar a tindre mitjans de comunicació públic. Coneix els dubtes, on han havut situacions que no hem segut capaços de poder solucionar. I, per tant, això ens dóna garantia que el futur, en les seues mans com a president de la corporació, pot estar encertat.

Vosté, com li dia, coneix els mitjans de comunicació públics. A més, hui ens ha manifestat una volta més -nosaltres, els portaveus, ja ho coneixíem- la necessitat de recuperar el servei públic, amb els criteris de pluralitat, objectivitat i proximitat.

Vosté sap la necessitat que hi ha a la nostra comunitat d'incentivar, de fomentar i d'impulsar el sector audiovisual que està tocat, i que els mitjans de comunicació públic poden ser l'element que torne a col·locar i a fer remuntar un sector que s'afonà, en part afonant-se la televisió i la ràdio pública.

Però, a més, la corporació ha de ser un instrument per a vertebrar la nostra comunitat, per a fomentar la cultura i la llengua, i una cosa que ha sobrevolat durant tots els debats, i és recuperar la credibilitat. Una credibilitat que se pergué a dolls, per una manera sectària d'entendre com se gestionen els mitjans de comunicació públics, en les seues mans estarà fer-ho de manera diferent. Sols des de l'objectivitat, des de la pluralitat, vosté podrà tornar a recuperar. , vosté, no sols vosté, senyor Soriano, tot l'equip podran recuperar eixa credibilitat que van perdre baix una manera d'entendre la gestió dels mitjans de comunicació públics que no ha de tornar mai més.

En segon lloc, ens dóna garantia la seua formació jurídica. El meu company Fernando Delgado sempre me diu: «Es muy buena noticia que un jurista esté al frente de la nova corporació. » Perquè és cert que molts dels debats i de les encrucijades que vosté va tindre de buscar una resolució jurídica. Per tant, el seu perfil ens dóna garantia de partida.

Vosté no sols coneix la llei, ha sigut part d'ella. Però sí m'agradaria, senyor Soriano, recordar-li que el compliment de la llei no sols està en la lletra, sinó que vosté coneix perfectament quin era l'esperit d'esta llei. No sé si l'hem plasmat a la perfecció en cada un dels articles de la llei, però vosté sap què era el que volien els grups polítics amb esta llei. Per tant, també li demanaria que no s'oblidara dels objectius i de l'esperit de la llei.

I finalitze agraint una volta més el seu pas al front d'afrontar el repte amb serietat i amb rigorositat i, sense dubte, amb un dosi d'optimisme. Desitjar-li encert, que recupere la credibilitat, perquè els valencians i les valencianes ens mereixem tindre els mitjans de comunicació adequats a les nostres demandes.

Moltes gràcies, senyor Soriano.

El senyor president:

Gràcies, senyora Peris.

I correspon el torn ara al Grup Parlamentari Popular. Per tant, done la paraula a l'il·lustre diputat senyor Jorge Bellver.

El senyor Bellver Casaña:

Moltes gràcies, senyor president.

I moltes gràcies per esta compareixença que mos permet comprovar qüestions, com el fet de com canvien l'argumentació determinats grups polítics. Fa escassament uns mesos, quan estàvem examinant l'anterior candidat, pareixia que era fonamental el fet que el president de la futura corporació fóra un membre de la Radiotelevisió Valenciana, un extreballador de la Radiotelevisió Valenciana i que coneguera perfectament les interioritats i el funcionament diari de la radiotelevisió. Bé, hui ha canviat, i a mi em pareix bé, em pareix bé el fet que hui estos mateixos grups que en aquells moments dien una cosa, ara diguen que és molt important que tinga vosté un coneixement exhaustiu, no només de la llei, sinó que tinga coneixements jurídics perquè els va a necessitar.

Dit açò, sap vosté, perquè aixina es va pronunciar el meu grup parlamentari des del primer moment, quan se mos va parlar del seu nom, que immediatament vam dir sí, vam donar el nostre acord al fet que la seua persona poguera presidir esta corporació.

Han parlat al llarg. , i vosté mateix també ho incorpora en el seu currículum, el fet que ha sigut vosté un exalt càrrec dels governs socialistes. Bé, també m'agradaria conéixer, ja que tantíssims anys ha criticat el fet que era fonamental la despolitització dels mitjans de comunicació públics, si vosté entén que el fet que vosté haja sigut un exalt càrrec fa molts anys del Partit Socialista això ha de condicionar necessàriament les seues decisions com a president del consorci.

I dia vosté en la seua intervenció que «no ha habido ningún voto en contra de esta ley». A mi m'agradaria fer-li una puntualització perquè vosté ha participat directament del que li vaig a dir. No només no hi ha hagut ningun vot en contra, sinó que tots els grups parlamentaris, i en este cas jo parle pel meu, hem estat participant activament en la redacció d'eixa llei per a intentar millorar-la, per a intentar que els valencians tinguérem la millor de les lleis possibles.

Desgraciadament eixe esforç que ha fet el Grup Parlamentari Popular no s'ha vist correspost per part dels altres grups parlamentaris. No hi ha hagut possibilitat de parlar respecte al que és esta corporació, la presidència i la composició d'esta Corporació Valenciana de Mitjans de Comunicació. Hui mateix hem convocat una reunió per a intentar parlar d'estes qüestions i desgraciadament dos grups parlamentaris, com és el Grup Parlamentari Socialista i el Grup Parlamentari Podemos-Podem, no han volgut ni tan sols parlar amb el Partit Popular.

Li dia que vosté coneix perfectament esta llei, hem estat treballant durant moltes sessions parlant d'esta llei. Però, clar, ho hem fet, i vosté estava participant en la seua condició de tècnic. Per tant, quan se produïen debats dins de les comissions en un determinat caire polític, vosté lògicament no participava, però bé, hui sí que li puc fer algunes consideracions o puc demanar-li algunes qüestions que tinguen a vore en la visió política d'esta llei.

Diu vosté que hem de traure endavant uns mitjans de comunicació adequats a la realitat actual. I m'agradaria preguntar-li: què ha canviat d'esta realitat actual a la realitat actual que es trobava en l'any 2012, quan el Partit Popular va traure endavant, no només la llei, sinó totes les mesures necessàries per a viabilitzar la tele.

I també m'agradaria. , home, algun criteri tindrà vosté, respecte a quin pensa vosté que hauria de ser el nombre de treballadors de la Radiotelevisió Valenciana o quin el seu pressupost.

Ha dit vosté. , home, li han dit els portaveus dels altres grups parlamentaris, que és fonamental la seguretat jurídica i la seguretat econòmica per al futur de la radiotelevisió valenciana; jo afegiria per al futur de la radiotelevisió valenciana i per al futur del sector audiovisual valencià. Ací tots estem parlant molt del sector audiovisual valencià i de la importància del sector audiovisual valencià, però les decisions que estem prenent, si no donen seguretat jurídica i econòmica, poden no només ficar en risc el futur de la radiotelevisió valenciana, sinó també el futur del sector audiovisual valencià.

Per això -i amb açò acabe- preguntar-li: ¿pensa vosté que és normal, no només que s'haja aprovat una llei, sinó que estiguem en este moment en la fase d'elecció del que va a ser la Corporació Valenciana de Mitjans de Comunicació, els seus òrgans directius, i no tinguem informes de quina és la realitat econòmica i quina és la realitat jurídica que va a afectar el funcionament de la futura radiotelevisió valenciana i per tant, també, del sector audiovisual valencià?

Estes són les consideracions que volia fer-li. Torne a dir, conec perfectament el que vosté pensa d'esta llei, ha participat, crec que ha sigut molt positiva la seua participació, però m'agradaria conéixer esta vis política d'esta llei que no hem tingut ocasió de debatre, perquè era el més normal, no havia vosté de participar d'eixe debat al llarg de totes les sessions que hem tingut.

I una vegada més felicitar-lo pel nomenament i pel consens que vosté ha suscitat al voltant del seu nom, que segurament haurà de contribuir que la nostra futura radiotelevisió valenciana siga una futura radiotelevisió valenciana com la que tots els grups parlamentaris estem desitjant.

Res més i moltes gràcies.

El senyor president:

Moltes gràcies, senyor Bellver. No seria vosté un bon presentador de notícies perquè sempre se'n passaria del temps, i sap que en televisió el temps és or. Però bé, el senyor Subiela. , el senyor Subiela sempre ho compensa, no se preocupe.

El senyor Bellver Casaña:

Quan es done eixa situació, senyor president, no tinga el menor dubte que ajustaré el temps.

Res més.

El senyor president:

Moltes gràcies.

Molt bé. És el torn ara del compareixent per a contestar totes aquelles qüestions, suggeriments, preguntes que se li han plantejat.

El senyor Soriano Hernández:

El senyor president:

Moltes gràcies, senyor Soriano.

Ara, per tant, una vegada conclosa la compareixença, hauríem de passar al punt número 3 de l'ordre del dia, que és l'elecció pròpiament dita, que s'ha de fer mitjançant una votació.

Per tant, passem al punt número 3. Donem les gràcies al compareixent.

Elecció del candidat que es proposarà al ple de Les Corts per a la presidència del Consell Rector de la Corporació Valenciana de Mitjans de Comunicació

El senyor president:

Bé, passem al punt número 3, passem a la votació. Vots a favor de la proposta del compareixent? Bé, sembla que hi ha unanimitat.

Vol. ? Sí, sí. No hi ha cap problema. Si algun grup vol fer explicació de vot, no hi ha cap problema. Comencem amb l'ordre.

El senyor Montiel vol fer ús de. ? Sí?

El senyor Montiel Márquez:

Moltes gràcies.

El senyor president:

Moltes gràcies, senyor Montiel.

El senyor Subiela té la paraula.

El senyor Subiela Chico:

El senyor president:

Gràcies, senyor Subiela.

¿El Grup Parlamentari Compromís no vol exercir…? El Grup Parlamentaria Socialista, sí. Donem la paraula a la il·lustre diputada senyora Rosa Peris.

La senyora Peris Cervera:

Gràcies, president.

Demane disculpes perquè entenc que un torn per a explicar el nostre vot, en el cas del meu grup no tindria molt de sentit perquè hem votat allò que hem dit i que hem explicat.

Però com el senyor Montiel ha fet referència a una reunió que s'ha produït este matí, jo sí que volguera dir que per part del PSPV i del Grup Socialista, hem acudit a totes les reunions que s'han convocat de manera formal i de manera informal per a traure endavant esta llei.

Demane disculpes perquè ha segut un error meu. Jo tenia d'haver acudit en nom del PSPV a la reunió, i hi ha hagut un problema que no he pogut estar, però mai en la voluntat del nostre grup estava ni boicotejar ni no assistir a ninguna reunió. Els que estem ací som…, en fi, coneguem què és el que hem fet. Almenys, jo, com a portaveu, he acudit a totes les reunions. No sé si el senyor Bellver podria dir el mateix de totes les reunions que s'han produït.

En qualsevol cas, també em pareix que les declaracions de la síndica del Partit Popular estan fora de lloc, amb tots els respectes. Ha entrat com una espècie d'elefant en una cacharrería i a rebentar…, o almenys, a fer uns…, no sé, no vullc qualificar-ho, perquè acabaré penedint-me. Però crec que eixa no és la manera.

I crec que hui no tocaven moltes de les coses que s'han dit. Que en relació al meu grup tinc de dir que s'ha produït un error, que no n'hi havia voluntat de no acudir; que ha segut un problema meu i, per tant, demane disculpes si tinguera de demanar-les, que no ho sé.

I en qualsevol cas, el PSPV estarem en tots els espais que busquen el consens, l'acord i traure la radiotelevisió valenciana pública que volem i mereixem.

El senyor president:

Gràcies, senyora Peris.

És el torn ara del Grup Parlamentari Popular. El senyor Jorge Bellver té la paraula.

El senyor Bellver Casaña:

Sí, senyor president. Jo havia demanat la paraula per a explicar el vot, però, bé, açò s'ha convertit en una espècie de rèplica, no sé molt bé a qui, perquè l'únic que hem tingut ha sigut una votació, però…

Dir-li que, mire, la votació que hui hem tingut ací, la proposta per a president, per a president de la futura corporació valenciana de mitjans de comunicació és la constatació de dos coses. Per una banda, la constatació que ha fracassat la imposició com a forma de fer política. Cal recordar que inicialment es va intentar imposar un candidat amb el qual no s'havia comptat per a res amb el Grup Parlamentari Popular i, pel que es veu, tampoc en altres grups parlamentari.

Bé, és, com li dia, la constatació del fracàs de la imposició que…, bé, que encapçala fonamentalment el Grup Parlamentari Podemos. Eixe grup parlamentari que parla molt de consens, que parla molt de foros abiertos, però eixe consens i eixos foros abiertos pareix ser que només valen quan els convoca ell. I a més, es permeten dir que és que no tenen constància d'una reunió convocada pel Grup Parlamentari Popular, home! , que jo agraïsc que la resta de grups parlamentaris reconeguen que sí que han segut comunicats, de la mateixa forma que el senyor…, (veus) de la mateixa forma que el senyor Montiel. Però, a més, a través dels mitjans de comunicació, també tenia constància i me consta que alguna coseta més també n'hi ha.

Però el més important en este cas: per una banda, el fracàs de la imposició com a forma de fer política encapçalada pel Grup Parlamentari Podemos i el destapar que els adalils del consens i dels foros només creuen en ells quan els poden dirigir o quan els poden controlar.

Res més i moltes gràcies.

El senyor president:

Donem, per tant, per conclosa la sessió de hui.

(S'alça la reunió a les 11 hores i 1 minut)

