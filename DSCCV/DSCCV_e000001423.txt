Comissió de Política Social i Ocupació realitzada el dia 24 d'abril de 2008. Comença la reunió a les 16 hores i 36 minuts. Presideix el diputat senyor Diego Macià Antón. Reunió número 4.

Compareixença del conseller de Benestar Social per a informar sobre el contingut del conveni de col·laboració entre l'administració general de l'estat i La Generalitat per al desenvolupament del marc de cooperació interadministrativa previst en la Llei 39/2006, de 14 de desembre, de promoció de l'autonomia personal i atenció a les persones en situació de dependència, i per a l'establiment i finançament del nivell de protecció acordat per al desenvolupament i aplicació d'aquest conveni durant els anys 2006 i 2007, sol·licitada pel Grup Parlamentari Socialista (RE número 13. 130)

El senyor president:

Buenas tardes, senyores i senyors diputats.

Senyor conseller, moltes gràcies per la seua presència.

Anem a iniciar els treballs de la Comissió de Política Social i Ocupació, amb l'ordre del dia tal com està previst i convocat per al dia de hui.

El primer punt. Li donem la paraula al senyor secretari, senyor Manuel Bustamante, perquè procedisca a establir el quòrum de la reunió.

Senyor secretari.

(El senyor secretari passa llista per tal de comprovar si hi ha quòrum)

El senyor president:

Moltes gràcies.

Comencem, per tant, pel primer punt: lectura i aprovació, si escau, de l'acta de la reunió anterior. Alguna observació a l'acta? S'aprova? S'aprova per unanimitat? S'aprova.

El senyor president:

El segon punt: compareixença del senyor conseller de Benestar Social per a informar sobre el contingut del conveni de col·laboració entre l'administració general de l'estat i La Generalitat per al desenvolupament del marc de cooperació interadministrativa previst en la Llei 39/2006, de 14 de desembre, de promoció de l'autonomia personal i atenció de les persones en situació de dependència, i per a l'establiment i finançament del nivell de protecció acordat per al desenvolupament i aplicació d'aquest conveni durant els anys 2006 i 2007, sol·licitada pel Grup Parlamentari Socialista.

Té la paraula el senyor conseller.

El senyor conseller de Benestar Social:

Moltes gràcies, senyor president.

Senyores i senyors diputats.

Per a començar, les aportacions de l'estat en els exercicis 2005, 2006 i 2007 han sigut d'un total de 50. 712. 081 euros, a unes partides que la Comunitat Valenciana ha ficat, en concret 940 milions d'euros en les mateixes partides. Significa que per atendre les persones majors i discapacitades, per cada cent euros que s'ha col·locat des del govern central, la Comunitat Valenciana n'ha ficat cinc; vol dir, per a ser més exactes, el 5,39% dels diners ficats per atendre les persones majors i discapacitades.

De fet, jo que crec que, paral·lelament a la contestació respecte al tema de les inversions, és un fet que jo crec que a tots mos ha d'ocupar i preocupar que en el desenvolupament del que ve a dir-se en la llei de la dependència, com a resum de títol de la llei, de moment no està tenint els resultats en cap comunitat autònoma i, per tant, en el conjunt de l'estat espanyol, que se preveia que tinguera.

Hi ha diversos problemes, que al llarg d'esta compareixença anirem desenrotllant, però el fet real a data de hui i respecte als ingressos del govern central fins al 31 de desembre són estos que jo els he comentat.

Moltes gràcies.

El senyor president:

Moltes gràcies, senyor conseller.

Té la paraula, pel grup parlamentari sol·licitant, el senyor Torres.

Senyor diputat, té la paraula.

El senyor Torres Salvador:

Ha sigut molt breu el conseller, pensava que anava també a parlar del contingut d'eixos convenis, però ho faré jo.

El senyor president:

El senyor Torres Salvador:

El senyor president:

Té la paraula la senyora diputada Gloria Marcos.

La senyora Marcos Martí:

Moltes gràcies, senyor president.

Senyor conseller, la veritat és que ha fet vosté una compareixença breu pel que fa al conveni que té de desenvolupar la Llei 39/2006, de 14 de desembre, de promoció d'autonomia personal i atenció a les persones en situació de dependència, i sobretot s'ha referit vosté exclusivament a una qüestió de diners. És a dir, segons sembla i segons la seua informació, l'estat només posa damunt de la taula el 5,39 del que es gasta La Generalitat en l'atenció a la dependència al País Valencià.

Doncs, bé, és cert que la llei d'atenció a la dependència, bé, a la promoció. , tots entenem la llei de la dependència, d'atenció a la dependència, és una llei que implica posar en marxa el quart pilar de l'estat de benestar i, per tant, és una llei que, en principi, té de ser cara. I és cert que quan la llei es va a aprovar, no s'han dotat els recursos suficients perquè aquest quart pilar de l'estat del benestar se puga posar en peu de manera satisfactòria en tot l'estat espanyol, però això no és excusa perquè vostés defugen l'aplicació de la llei en el que pertoca al País Valencià i, sobretot, facen un boicot després a l'aplicació d'aquesta llei.

Entre altres coses, perquè jo no vaig a parlar de tecnicismes, entre altres coses, perquè el temps limitat m'ho impedix, però sí que vaig a parlar de la cara humana de l'aplicació d'eixa llei. El problema no és si el conveni que vostés proposen, el conveni que proposa l'estat, si van a aplegar a acords, el problema és que en estos moments el silenci negatiu de La Generalitat està deixant sense eixa protecció que preveu la llei centenars, jo diria milers de persones, al País Valencià. El problema és la gent que s'està morint en tot este procés, sense que ningú atenga allò que diu la llei, que, a més, consagra com un dret en positiu.

I jo no vull tecnicismes, jo no vaig a entrar en si són

, si és un més o un altre més el que té la responsabilitat, perquè la responsabilitat la té vosté, perquè és el que governa en el País Valencià, i vosté

(tussen; inoïble)

. en com se porten els fons, si se complix o no la llei, el mateix que vostés porten als tribunals al qui no complix la llei, faça-ho vosté. Però el que té de fer és donar-los cobertura al ciutadans i a les ciutadanes, que tindrien d'estar protegits per esta llei i en estos moments no ho estan.

Vosté ha posat en marxa un mecanisme absolutament que no protegix, sinó que, a més, privatitza tot el sistema, i, a més, està duguent, perquè reconeix que, efectivament, ha de mostrar. , el govern valencià ha rebut els 50 milions d'euros, que a nosaltres no ens consta que s'hagen aplicat al que són els objectius de la llei.

Per tant, senyor conseller, a nosaltres el que ens sembla és que se tenen de deixar d'excuses, estan fent un boicot exprés a la llei, i això ho paguen els ciutadans, i això no és raonable, amb eixes floritures d'a vore qui és el més responsable, al final vostés estan fent una cosa que jo no sé si els deixa dormir, i és que realment la gent que està incapacitada, la gent que necessitaria una ajuda, no l'està rebent, quan la llei els reconeix el seu dret en positiu.

Per tant, senyor Cotino, jo crec que vosté, i el govern valencià, se tindria de deixar d'excuses i el que tindria de fer és, realment, complir amb eixe dret que tenen els ciutadans i ciutadanes del País Valencià, atendre els ciutadans i les ciutadanes que encara estan esperant assistència. Ha tingut vosté, fins i tot, últimament un conflicte amb els treballadors del sistema, perquè estan absolutament

per l'actuació de la seua conselleria. Cal que es deixe d'excuses i convoque ja el consell interterritorial, que coordine les actuació entre els ajuntaments i, sobretot, que atenga una necessitat, que és una necessitat que precisament es va fer la llei per a atendre eixa necessitat.

I jo crec que el que no pot fer és, amb coses que no estan clares, més que consignes i més que frases que al final són un recurs només per als mitjans de comunicació, deixar d'atendre el que és una necessitat, i són els valencians i valencianes que estan en estos moments patint eixa situació de necessitat d'atenció i que el seu govern els està negant i, en molts casos, amb excuses de mal pagador, com són estos tecnicismes de si fem un conveni, si en el conveni posa una cosa, si en el conveni en posa altra, perquè, al final, els ciutadans, això no ho entenen. El que entenen és si els aplega o no, o els aplega o no els aplega l'ajuda, que al final no poden tirar tots els balons fora, perquè són vostés els que gestionen i governen el País Valencià.

Gràcies.

El senyor president:

Moltes gràcies.

(Ininte­l·ligible)

La senyora García Herrero:

El senyor president:

Moltes gràcies.

Té la paraula el senyor conseller.

El senyor conseller de Benestar Social:

Moltes gràcies.

Doncs, sí, jo, m'agradaria repetir un poc la idea de les xifres, perquè en els tres últims anys els valencians hem ficat 940 milions d'euros, y el govern del senyor Rodríguez Zapatero, 50. Vol dir, per cada 100 euros, 5 els fica el govern central, y 95, tots mosatros. Eixa és la realitat del que estem vivint. Pegue-li vosté les voltes que li done la gana, ahí estan els comptes clars, ahí estan els comptes clars.

I, per tant, eixos comptes clars, que devien estar reflectits en convenis i que des d'este govern els plantejaren a vostés en una comissió i, posteriorment, en un ple, que férem una estratègia comuna. Jo crec que vostés i jo estem ací elegits pels valencians per a defendre els interessos dels valencians i, per tant, el que crec que mos convé a tots és que per a esta llei i per als recursos que necessitem els valencians, n'hi hasca un finançament acord pel govern de Madrid.

I jo els vaig plantejar a vostés un esborrany de conveni, que vostés me digueren, «ja estan tots els convenis firmats en tota Espanya, ¡l'únic que està boicotejant el tema és vosté! ». Doncs, mire vosté, això és fals. Eixos convenis, els varen firmar en la mateixa setmana tots. Una altra cosa és que, per darrere de la porta, a altres comunitats espanyoles els injectaven diners. I eixos convenis. I, mire, tan lluny com ahir o despús-ahir, el dia 16 d'abril, isqué publicat el conveni de Galícia, que vosté el té igual, exactament, com jo, en què l'ajuda que li donen a Galícia és. , per a Galícia, que té 2. 600. 000 habitants, doncs, li dóna l'estat 38. 980. 000 euros per a l'any passat, i la comunitat de Galícia ne fica 12, i per a esta comunitat, que som 5 milions, cosa que vol dir el percentatge, lògicament, és molt més elevat, mos en dóna 21 l'estat, i mosatros ne fiquem 33. ¡Eixos són els comptes del Gran Capità!

I, llavors, el plantejament que tenim, crec, i ser molt clar, si aixina li ho he manifestat jo. , li ho manifestí al ministre senyor Caldera en un dia que me'l vaig trobar, perquè li vaig demanar diverses vegades poder-me entrevistar amb ell i parlar. ¡amb les dades damunt de la taula! , si ací no tenim res a amagar, però no li fon possible en la seua agenda, i un dia, en un acord marc que se va firmar en La Zarzuela, li vaig dir, «ministre, ¡anem a vore si parlem! ». Bé, no fon possible, però el primer que he fet, a més de felicitar a la nova ministra, és demanar-li una entrevista per a parlar d'estos temes.

Jo crec que el no podem és crear una sèrie d'expectatives a la societat diguent que s'han resolt amb una llei tots els temes que n'hi han. Llei que, ho he dit des del primer dia, compartisc, però haurem de ficar els recursos. I de moment els recursos que han vingut en els tres últims anys són eixos. Els que s'aprovaren en el conveni de l'any passat, el dia 21 de desembre, van ser els que li acabe de dir. Eixos convenis que s'hagueren pogut publicar, com vostés bé coneixen quan se firma un conveni, s'envien al bolletí oficial de l'estat i se publiquen als huit dies o als quinze dies, quan el bolletí dóna de si. Però, no senyor. Han deixat que eixos convenis se publicaren després de les eleccions generals perquè no eren presentables. I ahí està la prova de l'últim publicat, que és el de Galícia. No eren presentables.

I esta comunitat, torne a dir-los a vostés, crec que estem ací per a defendre els interessos dels valencians i crec que hem d'anar junts per a defendre eixos interessos. I, per tant, de la mateixa manera que els vaig proposar a vostés un esborrany de conveni per a defensar una postura determinada d'estat. Mire vosté, jo quan m'entreviste amb la ministra, si té a bé rebre'm, espere que sí, li plantejaré com afrontem açò. Perquè, és de veres, les persones que tenen les necessitats necessiten que cobrim eixes necessitats. I ací no se tracta de tirar pilotes a ningú; se tracta d'un compromís de veres i un compromís que l'estat ha de saber com s'ha de finançar açò, cosa que hui no se sap, perquè se féu una llei que en el plantejament del finançament no s'entrà. I, aleshores, com no s'entrà perquè eren moments de fer una llei en abril que mamprenguera la setmana següent i que es fera no sé què. I eixe problema.

Mire vosté, jo he parlat amb molts companys de distints governs, no del PP solament. I tots tenim el mateix problema. I pense que açò és una reflexió que cal fer molt seriosament. I a eixa reflexió, sense ningun dubte, com els vaig dir en l'última comissió i en el ple pertinent, el govern de La Generalitat està disposat, com no podia ser d'una altra manera, a arribar a acords i que tots sapiem on estem.

No podem fer certa campanya, per dir-ho d'alguna manera, si açò estem atenent millor o pitjor, més o menys regular. Mire, l'important de tot aquest tema és que des del govern de La Generalitat fa molt de temps que estem atenent moltes persones i vosté ho sap perfectament. I la intenció i la voluntat de tots nosaltres és atendre cada volta a més persones i millor ateses. I per a això fan falta recursos, perquè, si no, ¿d'on vénen els recursos? Com han de nàixer els recursos? Parlem clar. Els recursos hui per hui, mire, el govern de Madrid està destinant-los prioritàriament a altres comunitats més que a la Comunitat Valenciana. I nosaltres volem ser igual com tots, no volem ser millor ni pitjor que ningú, com els altres. I això no està passant, no està passant. Aleshores, com no està passant pense que és un moment, en una reflexió d'este estil, el que pensem perfectament que tots els espanyols som iguals. I, escolte, els recursos fan falta en Galícia, jo no dic que no; en Andalusia, jo no dic que no; en Catalunya, jo no dic que no, però també per a nosaltres i per atendre a eixes persones majors i persones amb discapacitat que ho necessiten. I això és el que el govern de La Generalitat els plantejà a vostés en esta comissió i segueix plantejant-ho ara.

El senyor president:

Moltes gràcies.

Té la paraula la senyora diputada Glòria Marcos.

La senyora Marcos Martí:

Moltes gràcies, senyor president.

Senyor conseller, tornem a la mateixa. Vostés volen, en primer lloc, parlar de finançament quan van defugir quan es va aprovar l'Estatut a plantejar un sistema de finançament al País Valencià. I en aquells moments vostés hagueren sigut valents i hagueren plantejat un sistema de finançament, com s'ha fet en altres comunitats autònomes, segur que en estos moments no hauríem de recórrer a eixos eslògans demagògics de som un milió més, volem 500 milions d'euros més.

No és això el que estan dient? Som un milió d'habitants més, volem.

El senyor president:

La senyora Marcos Martí:

. Per tant, jo no estic dient una cosa diferent del que vostés estan dient. Jo el que dic és que això són eslògans demagògics, perquè quan havien d'haver-ho resolt, que era en la qüestió de l'Estatut, de l'aprovació de l'Estatut, defugiren plantejar-se el tema del finançament.

Mire, senyor conseller, el problema és que quan vosté parla, i està parlant de 940 milions d'euros que posa La Generalitat i 50 milions que posa l'estat, ¿vol vosté dir-me de què estem parlant? Els 940 milions d'euros que posa La Generalitat ho està passant per a tot el sistema de benestar social o sols per a l'aplicació de la llei de dependència? Perquè haurem de ser clars, perquè si no al final els 50 milions que venen. , si vosté el que vol és que l'estat li pague tot el sistema de benestar del País Valencià per a que vostés destinen el recursos a la Volvo Ocean Race o a la Fórmula 1, la veritat és que la cosa té barra, molta barra. Aleshores, parlem seriosament de dades però no fem eslògans, torne a dir, demagògics, que al final el que fan és confondre la gent.

El que passa és que vostés tenen excuses, estan demanat això, no els diners per a l'aplicació de la llei, que jo sóc la primera que ajudaré a demanar el que faça falta per aplicar la llei de dependència, que torne a dir que és de la màxima importància, però, en fi, amb les coses clares, sense enganyar la ciutadania.

Vostés estan exigint recursos per privatitzar els sistemes, estan fent una existència deficient als usuaris, fins i tot en aquelles coses que els pertoquen, i amplien les competències però no amplien vostés les estructures que depenen directament de la seua conselleria. Jo crec que amb açò estan tornant a fer, com sempre, victimisme. I això al final sols els porta a la malencolia, perquè els ciutadans i ciutadanes que confien en aquelles persones que en teoria els governen no puguen entendre que sempre els roïns estiguen a l'altra banda, a l'altra banda del Xúquer, a l'altra banda de la demarcació del País Valencià, perquè això no és creïble.

I, sobretot, li torne a dir que crec que vosté no pot confondre els ciutadans i les ciutadanes, no té dret a fer-ho. I quan parla dels 940 milions que posa el govern valencià ha de dir que és per a tot el sistema. I els 50 milions estem parlant exclusivament de l'aplicació de la llei. Per tant, siguem seriosos, no intentem fer eixes consignes demagògiques que al final l'única cosa és confondre els ciutadans, que al mateix temps no reben les ajudes que els pertoca en funció del desenvolupament de la llei.

Jo crec que en estos moments qualsevol dels consellers, parlen del que parlen, igual que el senyor Camps, dóna igual del que es parla; al final és fer eixe victimisme que no du a cap futur sinó sols a la frustració de les expectatives, com en este cas d'uns ciutadans i unes ciutadanes que són els que tenen més dificultats i, per tant, són els més fràgils i els qui necessiten que es complisquen els drets que s'arreplega en la llei de dependència.

Gràcies.

El senyor president:

Moltes gràcies.

Té la paraula el senyor diputat Antonio Torres.

El senyor Torres Salvador:

que se han gastado 940 millones! ¡Pero si son sus competencias! Si el gobierno del estado lo único que ha hecho ha dicho: a las autonomías les va a financiar el 50% de las personas que sean declaradas, por resolución, grandes dependientes. Usted tiene miles de personas en las residencias de tercera edad y en las residencias de discapacitados que no son grandes dependientes, ni que son dependientes severos. Esos, evidentemente, no entran en la financiación, porque esta ley -y todo el mundo lo sabe y no manipulen ustedes- es una ley que se aplica en ocho años, desde el año 2007 hasta el año 2015. Y en el año 2007 el gobierno central solamente entraba en la financiación de los 20. 000 dependientes que hay en la Comunidad Valenciana.

El senyor president:

El senyor Torres Salvador:

El senyor president:

El senyor conseller de Benestar Social:

Mire, senyora Marcos, del tema de demagògia jo crec que vosté és professora des de fa molt de temps

i de firmar convenis per a governar no.

El senyor president:

El senyor conseller de Benestar Social:

. per tant, vosté no ha negociat un conveni per a governar en la vida, i espere que no el firme, perquè, vaja, si el firmara, seria horrible, seria horrible.

I eixa és la realitat del que vosté és i representa.

Mire, en la Comunitat Valenciana estem atenent persones majors i persones discapacitades en residències, en centres de dia, en pisos d'atenció, en diferents servicis que prestem, no estic parlant ja d'altres servicis, a 41. 912 persones. I eixa és una realitat que està fent el govern valencià, i eixa realitat que té d'incrementar-se cada volta més, perquè fa falta que donem més servicis, que fa falta que donem més recursos, i en això estem d'acord i ho compartim, fan falta diners, per a pagar eixes residències i per a pagar les places que fan falta per als que vinguen demà. ¡Perquè açò no es comença des de zero! ¿Qui creu que la dependència es començà el dia vint i no sé què d'abril? ¡Mire vosté! , caldrà atendre. ¿Què faig jo? , ¿les persones que no són dependents i que estan en residències, els dic, «mire vosté, com no és dependent i no li va entrar fins a d'ací dos anys, se'n va vosté a casa i ja torne demà? ¡Home, per l'amor de Déu!

¿A on està la realitat?

Mire vosté, el govern de la Comunitat Valenciana, el primer que ha fet quan tragué l'ordre d'ajudes és respectar totes aquelles persones que estaven en residències i ja tenien ajudes, ¡encara que no els corresponga! , perquè crec que és el que tenim de fer. I, mentres, vostés estan diguent que si ací passa açò que si allà passa allò altre. El que vostés tenen de fer, si són coherents, és replantejar-se seriosament que açò, conforme està, no té viabilitat, ! i que la viabilitat està si n'hi han recursos, i els recursos estan si el govern definix clarament d'a on ixen eixos recursos! I com no els ha definit, d'a on ixen eixos recursos, mareja la perdiu ¡i fa el

amb les comunitats autònomes! A cada comunitat autònoma li fa un

diferent. ¡Això és una vergonya! , i això ho vull denunciar sempre, perquè és de veres.

El senyor president:

Moltes gràcies, senyora diputada, senyor conseller.

No havent-hi més assumptes a tractar i agraint-los a tots el treball d'esta vesprada, s'alça la sessió.

(S'alça la sessió a les 17 hores i 25 minuts)

