Comissió especial d'estudi sobre els usos de temps per a impulsar polítiques concretes basades en la racionalització dels horaris, realitzada el dia 15 de juny de 2021. Comença la reunió a les 12 hores i 53 minuts. Presideix la diputada senyora Nathalie Torres Garcia. Reunió número 13.

La senyora presidenta:

Bé, sense entrar en detalls, perquè crec que ja saben les circumstàncies un poc sobrevingudes, els demane igualment disculpes per este retard.

El primer que farem per començar esta última sessió de la comissió d'usos dels temps és que la secretària passe llista per a confirmar. Secretària, que ja poden, quan vullga.

La senyora secretària:

Gràcies, senyora presidenta.

(La secretària passa llista per tal de comprovar si hi ha quòrum)

Hi ha quòrum, senyora presidenta.

La senyora presidenta:

Gràcies, secretària.

En segon lloc, hauríem d'aprovar l'acta de la sessió anterior. Si les seues senyories assentixen, entenc que l'aprovem per unanimitat i assentiment.

Elecció del nou vicepresident de la comissió

La senyora presidenta:

En tercer lloc, com vostés poden comprovar, falta una persona ací en la mesa i eixa persona és la de la vicepresidència. Per tant, el que farem tot seguit serà votar per a triar la persona que ocuparà la vicepresidència de la mesa. Han de tindre vostés les paperetes preparades en la carpeta. Tenim… Bé, hi ha un candidat, però cadascú és lliure de votar el que vullga, més faltaria.

Per tant, el que farem serà: Secretària vosté anirà cridant, d'acord?

Secretària.

La senyora secretària:

Gràcies.

(La secretària crida per ordre alfabètic les diputades i els diputats perquè depositen la papereta en l'urna)

La senyora presidenta:

Passem tot seguit a fer el recompte de la votació.

(Es fa el recompte dels vots emesos)

Doncs, jo crec que hauríem de celebrar que esta serà de les poques comissions en què es tria una persona per unanimitat. Doncs, vicepresident, l'enhorabona. I, quan vullga, vinga a ocupar el seu lloc en la mesa. Un aplaudiment, no? (Veus) Però necessite que vinga vosté perquè anem a arribar a un acord sobre el repartiment de minuts. (Pausa)

Debat de la proposta o propostes de dictamen i, si és el cas, aprovació del dictamen de la comissió

La senyora presidenta:

Aleshores, els trasllade l'acord que acabem de prendre els membres de la mesa en relació amb el repartiment dels temps, que quedaran de la manera com seguix. Per a defensar la proposta de dictamen en el cas dels grups parlamentaris autors de la iniciativa, 6 minuts, per tant, a raó de 2 minuts per a les tres portaveus que tinc assegudes en primera fila.

Per a la intervenció dels grups parlamentaris que hagen presentat esmenes, les intervencions es faran d'acord amb l'ordre de presentació en el registre i és el següent, el dic ja per a què ho sàpien vostés: Felipe Carrasco i Carlos Gracia, 6 minuts cadascun de vostés per a defensar eixes esmenes. Per als grups parlamentaris que no han presentant esmenes, és a dir, per a fixar posició, que és el cas seu, senyora Serna, 3 minuts. D'acord? Aleshores… (Pausa)

Val. (Veus) Per a l'altra proposta de dictamen, doncs, el mateix. En la defensa de la proposta de dictamen dels grups autors de la iniciativa, en este cas Carlos Gracia, 6 minuts. Intervenció dels grups parlamentaris per a fixar posició, de menor a major, 3 minuts. En primer lloc Cristina Cabedo, en segon lloc Rebeca Serna, en tercer lloc Mònica Àlvaro, en quart lloc Felipe Carrasco i en últim lloc Rosa Peris.

Després faríem la votació de les esmenes, la votació de la proposta de dictamen, la votació…, bé, un dels dos dictàmens i l'altre dictamen.

Bé. Queda clar, senyories? (Se sent una veu que diu: «Sí») Doncs, tot seguit comencem amb la defensa del dictamen presentat en primera instància.

Senyora Cabedo, té vosté la paraula.

La senyora Cabedo Laborda:

Gràcies, senyora presidenta.

Després d'un any d'estudi conjuntament amb al voltant de cinquanta experts i expertes, el Botànic hem presentat aquest dictamen sobre els usos dels temps. Crec que podríem dir que hem constatat que els actuals horaris, costums i pautes són contràries a la salut i al benestar de les persones i del propi ecosistema.

Per això, en aquest dictamen que presentem, que crec que és un dictamen molt complet, estructural, per tant, i transversal, que toca molts punts o molts àmbits, instem a qüestions com, per exemple -i destacaré-: avançar cap a una jornada laboral completa de 32 hores setmanals; avançar a una corresponsabilitat real i efectiva de dones i homes a l'àmbit domèstic, perquè inclús si -com una de les compareixents va indicar- hi ha una copresència de homes i dones en l'àmbit domèstic això no significa que utilitzen els temps d'una manera corresponsable; que s'estudie com incloure al PIB l'enorme valor del treball domèstic; a altres qüestions com, per exemple, avançar el prime time televisiu o assegurar una bona xarxa de transport urbà que ens faça gaudir més del nostre temps i gaudir-lo amb qualitat.

M'agradaria destacar que no és el mateix parlar de jornada reduïda que de jornada reduïda màxima. De fet, ja les dones utilitzen moltíssim la jornada reduïda, però al no haver per a elles i per a ells una reducció de les hores de jornada laboral -en este cas nosaltres parlem de 32 hores- ho fan a través d'una simple jornada reduïda llevant-los per tant diners, la qual cosa contribuix a l'escletxa retributiva, a la seua jubilació i també a la pèrdua del talent femení.

Açò no va en detriment de la productivitat. La productivitat espanyola és la mateixa que la resta d'Europa amb uns temps més irracionals i llargs que fan que, en definitiva, visquem per a treballar i és una cosa que nosaltres voldríem acabar. Per últim, diria que la falta de temps per a la vida és la base dels comportaments insostenibles i voldríem canviar-los amb aquest dictamen.

Gràcies.

La senyora presidenta:

Gràcies, senyora Cabedo.

Tot seguit, té la paraula la senyora Mònica Àlvaro. Quan vullga.

La senyora Àlvaro Cerezo:

Gràcies, presidenta.

Bon dia, companys i companyes.

En aquest debat en comissió vull començar agraint-los a totes i a tots, sense excepció, la seua feina i el seu temps. Ha sigut una comissió de moltíssim treball i crec que podem sentir-nos orgullosos i orgulloses d'estar hui ací i del que hem fet.

Aquesta comissió es va aprovar en començar la legislatura, a l'octubre del 2019, pocs mesos després el nostre món canviaria d'una manera que ni podíem imaginar. Aquesta era i és una comissió molt necessària, perquè els conflictes de l'horari i de la vida són més que evidents i per això calen solucions estructurals que estan en el dictamen que hui presentem.

Començàvem les compareixences després del confinament del 2020, crec que totes i tots haguérem de canviar l'estructura del que teníem pensat per aquesta comissió. El món havia canviat, però el conflicte de la vida i els horaris s'havia accentuat encara més. El teletreball i la urgent necessitat de donar resposta a les cures, entre altres, ha visibilitzat el que per a molts és un problema social de primer ordre: la corresponsabilitat i la conciliació. I esta ha de ser hui una prioritat per a les administracions

I una corresponsabilitat real que permeta una conciliació de la vida personal, familiar i laboral requerix, fonamentalment, d'una nova cultura del temps. El que la COVID ha visibilitzat no pot caure en l'oblit en passar la pandèmia. El que la COVID ha visibilitzat no pot seguir donant l'esquena a les dones.

Senyories, enhorabona per la feina, perquè en tot moment crec que ha estat palés l'interés unànime dels parlamentaris que en aquesta comissió han participat. D'un dia a un altre el nostre món va canviar i després d'un confinament històric vam abordar 47 compareixences per analitzar com podíem millorar la vida de la gent. I això és important.

Per últim, voldria ressaltar que aquestes no són les propostes d'unes parlamentàries determinades, que estem parlant d'un dictamen que crec honestament que ha sigut fidel al que les persones que han comparegut en esta comissió ens han demanat que aprovem. Les persones que porten tant de temps estudiant sobre aquestes polítiques que ara ens estan reclamant i a les quals no podem donar l'esquena.

Moltíssimes gràcies.

La senyora presidenta:

Gràcies, senyora Àlvaro.

Tot seguit, té la paraula la senyora Rosa Peris. Quan vullga, senyoria.

La senyora Peris Cervera:

Gràcies, senyora presidenta.

Jo em sume també al reconeixement del treball fet per tots els grups polítics i especialment de totes les persones expertes que han comparegut. Compartisc amb la senyora Àlvaro una cosa que és evident i és que este dictamen arreplega les propostes de les persones que han comparegut. Este no és el dictamen que haguera fet el PSPV, ni el dictamen que haguera fet Compromís o el Partit Popular. És el dictamen, el més objectivament possible, que arreplega el que ens han dit.

Tire mà d'una frase molt utilitzada, la d'Einstein, aquella que ens deia que no podem pretendre que les coses canvien si sempre fem el mateix. I, per tant, som conscients de la irracionalitat i de la dificultat de compatibilitzar els horaris i el que no podem és queixar-nos sobre eixa incompatibilitat i que el món seguisca rodant amb les mateixes sinèrgies.

I, en eixe sentit, este dictamen i les propostes ens animen a repensar els usos racionals del temps i ens plantegen mesures per a poder emprendre els canvis, alguns a curt, altres a mig i algunes de les propostes que contemplen en el dictamen probablement són a llarg termini. Però assentem almenys un instrument de cap a on hauríem d'anar.

I hem d'anar cap a una revisió total de la cadena horària. No ens valdrà de res si sols modifiquen els horaris de l'àmbit familiar, o de l'àmbit educatiu, o de l'àmbit de l'oci o de l'àmbit del treball. Tots cal tornar a resintonitzar-los i eixa la voluntat d'esta comissió que s'arreplega en el dictamen i que crec que podria permetre, com ja va passar fa uns anys en el Congrés dels Diputats, que la subcomissió sobre l'estudi dels usos racionals dels temps va ser aprovada per tots els grups polítics i a esta diputada també m'agradaria que este dictamen a les modificacions que corresponguen isquen per un ampli acord d'estes Corts.

Moltíssimes gràcies, presidenta.

La senyora presidenta:

Gràcies, senyoria.

Tot seguit, té la paraula durant 6 minuts el senyor Felipe Carrasco.

Quan vullga, senyoria.

El senyor Carrasco Torres:

Gràcies, presidenta.

Pero, no obstante, como decía al principio de mi intervención, nosotros como grupo parlamentario hemos presentado varias enmiendas. Especialmente, la primera de ellas por entrar a comentar, cuando se habla en el dictamen de «enfortir la negociació col·lectiva», nosotros hemos añadido un aspecto que es no ir en contra de la negociación de la propia empresa, que es una herramienta que ha tenido aspectos muy positivos y que pensamos que ir a favor de algo no significa que sea ir en contra de nada.

Gràcies, presidenta.

La senyora presidenta:

Gràcies, senyor Carrasco.

Com els havia avançat, ara te la paraula el senyor Carlos Gracia, que també defensarà el seu posicionament, 6 minuts.

El senyor Gracia Calandín:

Moltes gràcies, presidenta.

En línea con lo que les decía de ir adicionando propuestas, que también luego también recoge nuestro propio dictamen que presentamos el viernes, echamos en falta en este ámbito sociosanitario una alusión a lo que tiene que ver con la disponibilidad del tiempo para poder hacer y practicar deporte, ocio activo. Igualmente, lo que tiene que ver con la realización de campañas que promuevan los hábitos saludables. Y en esa línea va la enmienda de adición 37. 543.

Igualmente, y en línea también con lo que ha comentado el compañero del Partido Popular, pues hay que estudiar el efecto que puede tener esta reducción de jornada laboral en cada uno de los subsectores, porque no a todos les afecta igual bajo prismas, entre otros, criterios que tengan que ver con el coste y la productividad. Y, por tanto, proponemos esta enmienda de modificación.

Moltes gràcies, presidenta.

La senyora presidenta:

Gràcies, senyoria.

Doncs com havíem dit al començament, i per 3 minuts, té vosté la paraula, senyora Serna.

La senyora Serna Rosell:

Muchas de las personas que han comparecido aquí, ya les digo que muchas de las cosas que se han escuchado han resultado realmente muy interesantes. Pero, bueno, por lo que veo, en lo que va su dictamen, pues es más bien ideológico, como si estuviéramos un poco en un mundo paralelo. No considero que se ajuste realmente a que sea real en cuanto a las necesidades que tienen los ciudadanos valencianos en estos momentos. Por ejemplo, en el tema de la jornada laboral de 32 horas, así, sin más, sin saber si esto va a ser útil o no va a ser, y precisamente en un momento que lo que hace falta es crear empleo, quizá se podría dejar para más adelante cuántas horas se debe trabajar, porque muchísima gente lo que quisiera es trabajar, aunque fueran las 40 horas.

La senyora presidenta:

Gràcies, senyora Serna.

Disculpe un moment, és que se m'ha passat explicar que el PSPV havia presentat una esmena que ha demanat expressament no defensar-la perquè es tractava d'un apunt històric concret que no calia defensar.

Vosté dirà, senyora Àlvaro.

La senyora Àlvaro Cerezo:

M'agradaria demanar un recés per vore si podem transaccionar alguna de les propostes que s'han tractat hui en la comissió. Si vosté és tan amable, jo crec que en 15 minuts tindríem prou. Vos sembla bé?

La senyora presidenta:

Ara mateixa és la una i mitja. Si la presidenta no desapareix per art de màgia, a les dos menys quart ens trobem ací, senyories.

La senyora Àlvaro Cerezo:

Molt bé. Gràcies.

(Se suspén la reunió a les 13 hores i 29 minuts)

(Es reprén la reunió a les 14 hores i 7 minuts)

La senyora presidenta:

Senyories, reprenem la comissió.

Senyor Gracia, demana vosté la paraula.

El senyor Gracia Calandín:

La senyora presidenta:

Doncs, gràcies, senyoria, per la seua explicació.

Val, a títol informatiu, avance un poquet els temps, en el sentit de, mentre es registren les novetats referides a les transaccions, és a dir, als acords als quals les seues senyories han arribat, el que farem serà, abans de passar a votació, tindran… els portaveus i les portaveus tindreu 3 minuts cadascú per a parlar. I ací faig un prec particular: si no consumixen els 3 minuts, serà molt ben vinguda eixa observança pel temps, d'acord? Però, mentrestant, ens hem d'esperar que estiga tot en ordre, veritat, lletrat? (Veus)

Gràcies. (Veus)

Val. Aleshores, d'acord amb el que acabem de dir, té la paraula, en primer lloc, la senyora Cristina Cabedo. Espere's que pose…

Quan vullga, senyoria.

La senyora Cabedo Laborda:

Gràcies, senyora presidenta.

Senyor Gracia, en primer lloc, vull agrair el to i la forma de treballar que el Grup Ciudadanos ha tingut durant tota aquesta comissió i a vosté, personalment, pel seu talant a l'hora d'arribar a acords.

D'aquesta manera, la veritat és que, com vosté ha retirat el seu dictamen, el que vull és, sobretot, emfatitzar en eixes nou transaccions a què hem arribat amb vosté; també hem arribat a dos transaccions amb el grup Popular i, ja de pas, doncs, ho agraïsc també. Algunes d'elles són tècniques per a, com vosté ha dit, no duplicar certes qüestions. Algunes sí que tenen cert contingut, com, per exemple, que els permisos de paternitat i de maternitat insistir que han de ser intransferibles.

El que comentava abans del teletreball, en el nostre dictamen hi ha tota una pàgina 46 i tota una pàgina 47 parlant sobre com s'ha de fer el teletreball, des de la perspectiva de gènere, perquè és cert que no hem instat una normativa sobre teletreball perquè ja existeix, però sí que ho hem volgut analitzar des de la perspectiva de gènere i fem algunes propostes concretes sobre eixe sentit, com, per exemple, impulsar jornades híbrides.

I també voldria destacar l'esmena on hem arribat a l'acord que abordar la distribució del temps en el comerç ha de fer-se o bé avançant l'horari o bé reduint, amb aquesta nova redacció més flexible que a vostés els interessava. Com també en eixa esmena on vostés, sobretot, focalitzaven en la flexibilitat laboral i la productivitat de les empreses a l'hora de fer la revisió de la legislació laboral, però nosaltres també hem volgut incorporar el benestar dels treballadors i de les treballadores.

També incloure en les nostres esmenes, a proposta seua, que l'observatori de comerç valencià estiga present en eixa forma d'abordar la distribució del temps del treball al comerç. Però nosaltres també hem afegit que això siga per a facilitar la conciliació, no només de la vida familiar i laboral, sinó també personal, que era una cosa important.

També vull destacar eixe acord a què hem arribat, a l'hora de com les polítiques han de fer-se, d'usos dels temps, tenint en compte l'impacte que puga ocasionar amb la joventut, com el Grup Ciudadanos indicava, però també hem volgut introduir que això s'ha de fer allunyant-se de la mirada adultocèntrica, perquè també és una nomenclatura que creiem rellevant i innovadora a incorporar.

I res més. Ens vorem en el debat en el ple, espere que amb el mateix talant.

La senyora presidenta:

Gràcies, senyoria.

Doncs, a continuació, té la paraula la senyora Mònica Àlvaro per 3 minuts.

Quan vullga, senyoria.

La senyora Àlvaro Cerezo:

Gràcies, presidenta.

I jo també, com no pot ser d'una altra manera, agrair les transaccionals a què hem arribat, tant amb el grup Ciudadanos com amb el grup Popular, que, òbviament, milloren el dictamen. Crec que aporten un punt de vista que també té el seu ressò en la societat valenciana i, en definitiva, es tracta d'això, d'aportar tots els punts de vista de la societat valenciana que, afortunadament, és diversa i plural.

Per últim, ens agradaria moltíssim, per la nostra part, seguir amb este bon clima i seguir amb este bon clima, sobretot en transaccionals i en poder arribar a punts d'acord, pense que és el millor que podem oferir-li, com a colofó d'esta comissió, a la ciutadania valenciana. I esperem que d'ací al debat en plenari poder seguir en estos acords que avui hem començat i que segurament donaran el seu fruit, millorant un dictamen com el que entre tots i totes ens hem dotat. I recordem que no era simplement un dictamen d'uns parlamentaris, d'uns grups parlamentaris, sinó allò que els compareixents, les persones que van vindre a comparéixer, ens van voler relatar.

Simplement això i agrair, de nou, doncs, això, el bon talant i la disponibilitat a dialogar.

Moltes gràcies.

La senyora presidenta:

Gràcies, senyoria.

En realitat, li tocava primer al senyor Gracia, pel costum.

Bé, doncs, senyor Gracia, ara sí, té vosté 3 minuts.

El senyor Gracia Calandín:

Sí, moltes gràcies, presidenta.

Moltes gràcies, presidenta.

La senyora presidenta:

Gràcies, senyoria.

Bé, doncs, a continuació, té la paraula el senyor Felipe Carrasco per 3 minuts.

Quan vullga, senyoria.

El senyor Carrasco Torres:

Gràcies, presidenta.

La senyora presidenta:

Gràcies, senyoria.

A continuació, té la paraula la senyora Rosa Peris.

Quan vullga, senyoria.

La senyora Peris Cervera:

Gràcies, senyora presidenta.

Breument, per a sumar-me a la felicitació col·lectiva d'haver avançat molt en l'acord i en el consens en les esmenes transaccionades que s'han fet. Que queda alguna esmena que, d'ací al ple, naturalment, nosaltres també compartim que, si hi ha voluntat, se pot aplegar a acord de redacció en què tots els grups ens sentim còmodes en la nova redacció. I puc garantir que anem a treballar tot el que siga possible perquè este dictamen, amb les incorporacions que puguen encara fer falta, isca per acord i per unanimitat…, per acord o per majoria d'estes Corts. Crec que seria un bon senyal que enviaríem i crec que estem en disposició de poder fer-ho. Sols ens queden uns dies, que seguirem treballant per a millorar la redacció que es queda.

Moltes gràcies.

La senyora presidenta:

Gràcies, senyoria.

Bé. Abans de passar a la votació, senyories, vull aclarir… Necessite saber, senyor Carrasco, de les seues esmenes, una, dos, tres, quatre i cinc, vosté les manté vives, entenc? (Veus) En canvi, n'ha transaccionat tres? (El senyor Carrasco, amb el micròfon desconnectat, diu: «Hemos transaccionado dos. Hem transaccionat la primera, la acabada en 04, i l'acabada en 06. Eixes dos estan transaccionades amb esmenes del grup Ciudadanos») Val. (Se sent una veu que diu: «Sí, però pots dir-li al senyor lletrat quina…? En l'ordre que ens han passat, que és la ET1, ET2, esmena transaccional 1, 2, en quina se queda? ») És que no les trobem ací, però, bé, ho tenim apuntat ací, no passa res. (Veus) Diu, la 04 i la 06. (Se sent una veu que diu: «Jo, en la signatura del Grup Parlamentari Popular tinc la 4 per…»)

D'acord. Doncs, en primer lloc, senyories, anem a votar les esmenes transaccionals. Crec que serà més senzill si les dic pel número ordinal que si dic el registre, és a dir, diré ET. D'acord? Sí? (Se sent una veu que diu: «Sí») Val (Se sent unes veus que diuen: «Si es poden aglutinar millor» «Algun grup vol separar les transaccionals? »). Discutim en un moment…

Les cantaré, les cante. D'acord? (Veus) Val.

Aleshores, senyories, anem a votar les esmenes transaccionals aglutinades que vaig a dir ara: ET 6, ET 7, ET 8, ET4, ET3, ET9, ET2, ET5 i ET1. (Veus) Per tant, senyories, vots en contra? Cap. Vots a favor? Abstencions? Cap (Se sent una veu que diu: «Una») Ai, perdó, una, que no hi ha cap vot en contra, val? Sí? Val.

Ara anem a les vives, val, d'acord. Aleshores, votem…, ara sí que vaig a dir pel registre. Votem l'esmena 37. 505 del grup Popular. Vots en contra? (Veus) Primer és a favor? Val. Disculpen, senyories. Votem l'esmena 37. 505 del grup Popular. Vots a favor? Vots en contra? Cap. Abstencions? 1. Val.

Esmena 37. 507 del grup Popular. Vots a favor? (Se sent una veu que diu: «¡Ay! , perdón») (Veus i rialles) 4. (Veus) En contra? Abstencions? 1. Perdó.

Esmena 37. 508 del grup Popular. Vots a favor? 4. Vots en contra? 6. Abstencions? 1.

Esmena del grup Socialista, registre 37. 526. Vots a favor? 8. Sí? (Veus) Aleshores en seran 10. Vots en contra? Cap. Abstencions? 1. Val.

Ara passem…, totes les que vaig a cantar ara, bé, vaig a posar a votació, són del Grup Parlamentari Ciudadanos. Esmena 37. 532. Vots a favor? 10. Vots en contra? 0. Abstencions? 1.

Esmena 37. 533. Vots a favor? En contra? Cap. Abstencions? 1. Val.

Esmena 37. 538. Vots a favor? 4. Vots en contra? 6. Abstencions? 1.

Esmena 37. 540. Vots a favor? 4. Vots en contra? 6. Abstencions? 1.

Esmena 37. 542. Vots a favor? 10. Vots en contra? Cap. Abstencions? 1.

Esmena 37. 543. Vots a favor? 10. Vots en contra? Cap. Abstencions? 1.

Esmena 37. 545. Vots a favor? 4. Vots en contra? 6. Abstencions? 1.

I esmena 37. 546. Vots a favor? 10. Vots en contra? Cap. Abstencions? 1.

Passem tot seguit a votar la proposta de dictamen presentada pels grups parlamentaris Socialista, Compromís i Unides Podem. Vots a favor? 6. Vots en contra? 1. Abstencions? 4. I ja està, val. D'acord.

La senyora Àlvaro Cerezo:

Una cosa, abans de finalitzar la comissió m'agradaria…

Designació del o de la membre de la comissió que ha de presentar el dictamen davant del Ple

La senyora presidenta:

No, si és que hi ha unes quantes coses que parlar encara, senyoria. (Veus) Val.

En primer lloc, senyories, hem de designar la persona que presentarà el dictamen davant del Ple.

La senyora Àlvaro Cerezo:

Presidenta, si vosté m'haguera deixat parlar, jo haguera proposat a la resta de grups, si vos sembla bé, que la presidenta de la comissió propose el dictamen davant del plenari. (Se sent una veu que diu: «Perfecte») Però, com vosté no m'ha deixat parlar. (Rialles) (Se sent una veu que diu: «Perfecte»)

La senyora presidenta:

Gràcies, senyories. Disculpe, senyoria, tot en el mateix torn. (Rialles) D'acord, agraïda, agraïda.

I ara els explicaré com funcionarem en el ple als efectes dels temps, perquè és un acord de mesa que s'ha de traslladar a la Mesa de les Corts perquè quede tot clar. D'acord?

La presentació del dictamen disposarà de 8 minuts, (se sent una veu que diu: «que el fa la presidenta») que el farà la presidenta. La fixació de vot o el vot particular, intervindran els portaveus de cada grup parlamentari, de menor a major, a raó de 5 minuts. I les possibles rèpliques conjuntes de totes les esmenes, també per a tots els portaveus i de menor a major, 3 minuts. D'acord?

Doncs, amb això…, i un recordatori, per favor, perquè els comentaris, que jo no sé si els vaig traslladar ahir perquè han sigut unes hores un poquet convulses, que em fa el lletrat sobre qüestions de redactat o de talls de pàgina que no estan bé els els traslladaré perquè li passen al lletrat el text correcte per a que ell puga incorporar les esmenes que hem incorporat a eixe dictamen. D'acord, senyories? (Se sent una veu que diu: «Sí»)

Doncs, amb això sí… (Se sent una veu que diu: «No, no») Amb això, no? (Se sent la veu del lletrat que diu: «Els vots particulars poden presentar-se abans del divendres a les dos») D'este divendres? (Se sent la veu del lletrat que diu: «Sí»)

I em recorda el lletrat i això és important. Em recorda el lletrat, i això sí és molt important, que els vots particulars s'han de registrar abans del divendres -dia 18 pot ser que siga el divendres? - 18, a les 14:00 hores. D'acord? (Se sent una veu que diu: «El dia 18, este divendres»)

Doncs, això, senyories. Gràcies.

(S'alça la reunió a les 14 hores i 37 minuts)

