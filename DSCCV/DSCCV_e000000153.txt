Comissió de Sanitat i Consum celebrada el dia 25 de juny de 2003. Comença la reunió a les 13 hores i 27 minuts, sota la presidència de la Excel·lent Senyora Rosa María Barrieras Mombrú. Reunió número 1.

Sessió constitutiva de la Comissió de Sanitat i Consum.

La senyora vicepresidenta primera de les Corts:

Anem a iniciar la sessió constitutiva de la Comissió de Sanitat i Consum.

La Mesa de les Corts Valencianes, en escrits números 251, 346 i 400, ha tingut coneixement de l'adscripció a aquesta comissió dels il·lustres diputats i diputades: Pel Grup Parlamentari Popular, María José García Herrero, Esther Franco Aliaga, Jaime Mundo Alberto, Verónica Marcos Puig, Antonio Clemente Olivert, Soledad Linares Rodríguez, Manuel Pérez Fenoll i Amparo Sancho Vicente.

I pel Grup Parlamentari Esquerra Unida-ElsVerds-Esquerra Valenciana: Entensa, Alfred Botella i Vicent.

Anem a procedir a l'elecció de la Mesa de la comissió de conformitat amb el que estableix l'article 39 del Reglament de les Corts Valencianes, el text del qual es el següent:

"Les comissions, amb les excepcions que s'estableixen en este Reglament, elegeixen, entre els membres d'estes, una Mesa composta per un president o presidenta, un vicepresident o vicepresidenta i un secretari o secretària.

Per a l'elecció del president o presidenta cada diputat o diputada escriurà un sols nom en la papereta i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots.

El vicepresident o vicepresidenta i secretari o secretària s'elegiran simultàniament. Cada diputat o diputada escriurà un sol nom en la papereta i resultaran elegits, respectivament, vicepresident i vicepresidenta i secretari o secretària el qui per orde correlatiu obtinga el major nombre de vots. En cas d'empat resultarà elegit el candidat que pertanya a la llista electoral més votada".

Procedirem, seguidament, a l'elecció de president o presidenta de la comissió, d'acord amb el que estableix l'article 39. 2 del Reglament de les Corts Valencianes.

(Una diputada parla sense micròfon)

Moltes gràcies. Constarà en acta.

Bé, senyora secretària, si vol procedir.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Gràcies, senyora secretària.

Procedirem a l'escrutini.

(La senyora vicepresidenta primera procedeix a l'escrutini)

Per 8 vots, la senyora María José García Herrero, i per 7 vots en blanc, queda proclamada la senyora María José García Herrero com a presidenta de la comissió. (Aplaudiments)

Procedirem a l'elecció, a continuació, del vicepresident o vicepresidenta i secretari o secretària, d'acord amb el que estableix l'article 39. 3 del Reglament. Cada diputat o diputada escriurà un sol nom en la papereta i resultaran elegits respectivament vicepresident o vicepresidenta i secretari o secretària els qui per orde correlatiu obtinguen el major nombre de vots.

Per tant, si la senyora secretària vol, procedirem.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Gràcies, senyora secretària.

Procedirem a l'escrutini.

(La senyora vicepresidenta primera procedix a l'escrutini)

Per 8 vots la senyora Esther Franco, 6 vots la senyora Rebeca Soler i 1 vot en blanc queden proclamades la il·lustre senyora Esther Franco, com a vicepresidenta de la comissió, i la il·lustre senyora Rebeca Soler, com a secretària de la comissió, que junt amb la presidenta, la il·lustre diputada María José García Herrero, els hi pregue que constituisquen ja la Mesa i enhorabona a tots.

(Les senyores diputades que han estat elegides ocupen el seu lloc en la Mesa de la comissió)

(Ocupa la presidència l'Il·lustre Diputada Senyora María José García Herrero)

La senyora presidenta:

Se levanta la sesión. (Aplaudiments)

(S'alça la reunió a les 13 hores i 37 minuts)

