Comissió de Desenrotllament de l'Estatut d'Autonomia de la Comunitat Valenciana realitzada el dia 30 d'abril de 2009. Comença la reunió a les 14 hores i 34 minuts. Presideix el vicepresident primer de Les Corts, senyor Antonio Clemente Olivert. Reunió número 2.

El senyor vicepresident primer de Les Corts:

(La senyora secretària passa llista per tal de comprovar si hi ha quòrum)

La senyora secretària:

Sí que hi ha quòrum.

El senyor vicepresident primer de Les Corts:

(La senyora secretària crida per ordre alfabètic els diputats i les diputades perquè depositen la papereta en l'urna)

(El senyor vicepresident primer de Les Corts fa l'escrutini)

(Aplaudiments)

(Ocupa la presidència el senyor Rafael Maluenda Verdú)

El senyor president:

(Inoïble)

. que han depositat en la meua persona, i fer una crida a tots els grups parlamentaris demanant que. no me cap ningun dubte que vaig a tindre-la, de col·laboració, perquè li donem funcionament a la comissió i que tinguem activitat relacionada amb els temes que pertoquen. Jo pense que és deure de tots.

I amb eixe convenciment i amb eixa il·lusió, assumisc la presidència i agraïsc el vot que han depositat en la meua persona. I inclús a aquelles persones que han votat en blanc també els agraïsc el reconeixement que han fet al procediment que s'ha utilitzat en la comissió.

Si els portaveus dels grups volen dir alguna cosa. Senyor Pañella.

El senyor Pañella Alcàcer:

Deixar constància de la felicitació, lògicament, per la seua elecció i endavant. Pensar que la comissió funcionarà, funcionarà perquè té molta faena.

El senyor president:

Moltes gràcies, senyor Pañella.

Senyor Such.

El senyor Such Botella:

Moltes gràcies, senyor president.

Dir que espere que amb el canvi en la presidència en esta comissió, per fi pugam posar en marxa esta comissió, perquè fins a l'actualitat no hem portat ningun dels temes de desenvolupament estatutari, i tenim esperances que amb la seua presidència açò comence a funcionar de deveres.

El senyor president:

Moltes gràcies, senyor Such.

Senyor Serra.

El senyor Serra Cervera:

En nom del Grup Parlamentari Popular, felicitar l'anterior president de la comissió fins ara i, com deu ser, reconéixer jo crec que l'expectativa que tots hem posat en vosté, que no hi ha hagut cap vot en contra de l'elecció del president. Hi ha hagut jo crec que un nivell d'unanimitat o de complaença en la figura de Rafael Maluenda. I que una comissió com la de desenrotllament de l'Estatut d'autonomia de la Comunitat Valenciana tinga una persona de la solvència i de l'experiència de Rafael Maluenda és una garantia d'èxit. Experiència avalada jo crec que al llarg de totes les legislatures d'estes Corts i del treball que en la ponència se va fer i el grup de treball que hi havia en el moment de la reforma de l'Estatut.

Per tant, jo crec que una de les persones que va estar en eixa ponència treballant estiga al front de la comissió, per al Grup Parlamentari Popular és una clara aposta i un clar reconeixement per esta comissió, que tampoc m'agradaria que esta comissió deixara a la resta de comissions que tenen estes Corts, que estan fent jo crec que tasques de desenrotllament estatutari tots els dies, que no únicament siga esta comissió, sinó que siguen totes Les Corts les que estiguen fent-ho dia a dia.

El senyor president:

Moltíssimes gràcies per les paraules de totes les seues senyories.

Jo crec que han posat en mi mèrits que no meresc, però que, no obstant, he d'agrair.

Efectivament, una comissió no pot buidar de contingut en ningun cas les altres comissions legislatives, però sí la voluntat dels grups i de la mesa és impulsar l'activitat de la comissió amb el respecte a les competències que la resta de comissions legislatives tenen, intentarem que eixe impuls siga una realitat.

Moltíssimes gràcies i s'alça la sessió.

(S'alça la reunió a les 14 hores i 44 minuts)

