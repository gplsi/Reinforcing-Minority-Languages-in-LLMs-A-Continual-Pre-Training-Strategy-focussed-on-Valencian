Comissió Especial d'Estudi sobre la Seguretat Ciutadana a la Comunitat Valenciana. Comença la reunió a les 10 hores i 30 minuts. Presideix la Il·lustre Diputada Senyora Asunción Quinzá Alegre. Reunió número 3.

Propostes presentades pels grups parlamentaris

La senyora vicepresidenta:

(El senyor secretari passa llista per tal de comprovar l'existència de quòrum)

La senyora vicepresidenta:

La senyora vicepresidenta:

El senyor Ribó i Canut:

Sí, senyora presidenta, era comunicar-li que el nostre grup, almenys, no ha tingut cap comunicació en el sentit d'intentar fer un pla de treball consensuat, intentar proposar un pla de treball en conjunt.

La senyora vicepresidenta:

El senyor Ribó i Canut:

Sí, sí, sí, senyora presidenta.

La senyora vicepresidenta:

Si les parece, el procedimiento será el que se ha utilizado en otras ocasiones para comisiones similares, comisiones de estudio, y sería una intervención del grupo menor al mayor por un tiempo máximo de 15 minutos. Este turno sería tanto para defensa de su propuesta como para fijación de posición respecto de las propuestas de los otros grupos parlamentarios. Luego, existirán los correspondientes turnos de réplica.

El senyor Ribó i Canut:

Per una qüestió de procediment, senyora presidenta.

La senyora vicepresidenta:

Quina és la qüestió de procediment?

El senyor Ribó i Canut:

Mire vosté, propose que abans de començar aquest torn de paraules es faça un descans i els representants dels tres grups parlamentaris intenten consensuar una proposta de treball conjunt, de la mateixa manera que s'ha fet en la immensa majoria de creacions de comissions i de plans de treball a què he assistit en els últims dotze anys, només amb una excepció.

Gràcies.

La senyora vicepresidenta:

(Se suspén la reunió a les 10 hores i 55 minuts)

(Es reprén la reunió 11 hores i 7 minuts)

La senyora vicepresidenta:

Señorías, si les parece, vamos a continuar con la comisión. Por lo que veo no ha existido acuerdo.

El senyor Ribó i Canut:

En primer lloc, lamentar que no es puga assolir un acord perquè pensem que açò indica clarament el significat que se li vol donar per part d'algun grup a aquesta comissió d'estudi que, segurament, seria millor denominar-la comissió especial d'estudi i propaganda sobre la seguretat o sobre un determinat concepte de seguretat. El temps ens dirà si realment anem a estudiar els problemes de la seguretat o anem a escoltar una sèrie de cançonetes, arguments, que ja estan ficats tots blanc sobre negre i en colors en algun tipus de vídeo. Tenim la sensació que, en definitiva, tornarem a ser actors d'alguna forma d'aquest vídeo.

Però, bé, anem a plantejar el tema perquè des del punt de vista del nostre grup parlamentari, Esquerra Unida-Els Verds, el tema de la seguretat em sembla un tema important. Home! , tan important com que som l'únic grup que ha presentat en aquestes Corts una proposició de llei per a crear la policia autonòmica valenciana, cosa que no ha fet ni el partit del govern ni el Partit Socialista.

Per tant, evidentment, pensem que és un tema fonamental i pensem que és un tema que d'alguna forma s'hauria d'abordar des d'una perspectiva valenciana.

La seguretat, en primer lloc, és un dret constitucional, és un dret que en els últims anys s'ha repartit entre les tres grans instàncies de l'Estat: la instància estatal, l'autonòmica i la municipal. Pensem que en este moment, efectivament, el Consell el que hauria de fer és impulsar els mecanismes per a treballar en seguretat. Segurament se parla molt de seguretat, però se treballa molt poc en seguretat.

Home! , jo he de referir-me ara a un article de l'estatut, l'article 55. Vull recordar que parla de la creació de la policia autonòmica valenciana amb competències molt més amples d'aquelles que tenia abans -i vull recordar-ho-, competències en protecció de béns i persones, manteniment de la seguretat pública, a més de la vigilància i protecció d'edificis i instal·lacions que ja es tenia abans.

Per tant, quan parlen de seguretat estem parlant d'una competència, evidentment amb restriccions perquè n'hi ha elements de seguretat que també són dels ajuntaments i n'hi ha elements de seguretat que són de tipus estatal, però d'una competència que està en l'Estatut d'autonomia, que s'ha de desenvolupar, que s'hauria de desenvolupar i que la majoria, per no dir totes les comunitats autònomes que tenen aquesta competència, estan desenvolupant, si no ho han fet ja, i, fins i tot, algunes comunitats que no tenen esta competència estan desenvolupant aquesta competència de seguretat a través de determinats mecanismes mitjançant la policia local. Cal dir que hi ha comunitats autònomes -em referisc en este cas concret a les Illes Balears- que parlen de la creació d'una policia autonòmica com una eina fonamental per a millorar la seguretat del seu territori -i qui governa en les Illes Balears tot el món el coneix.

El problema que nosaltres els plantegem ací és que es parla molt d'inseguretat, però sempre, i tenim la sospita que açò va a ser una de les columnes vertebrals d'aquesta comissió, sempre tirant-li el mort a Madrid, sense voler assumir les competències que són fonamentals segons l'Estatut. El president del Consell ha reiterat moltes vegades que no pensa desenvolupar ni sol·licitar la competència de creació de la policia autonòmica que està en l'estatut. No entenem el motiu, sobretot quan aquesta competència s'està desenvolupament, per exemple, en estos moments en Galícia i en Andalusia, la creació de policies autonòmiques i quan és una possibilitat que.

Nosaltres pensem que no voler assumir la responsabilitat d'una cosa tan important com la seguretat és un error gravíssim, que no es pot encobrir creant o fent crear una comissió d'estudis sobre la seguretat ni es poden cobrir dient que els problemes vénen de Madrid. Els problemes creixents de seguretat que ocorren en el nostre territori no s'arreglen només amb més unitats de forces de seguretat estatals, o, l'altre vessant, que va créixer molt -i seria interessant estudiar en els anys que governava el Partit Popular a nivell estatal- amb la contracció d'empreses de seguretat privada.

La seguretat valenciana, estem convençuts que necessita mecanismes de planificació pròpia, que estan en l'estatut perquè aquesta seguretat es desenvolupe en condicions molt diferents d'altres territoris espanyols. La nostra geografia, el nostre urbanisme en zones costaneres molt dispers, els elevats graus de màfies organitzades i molts altres aspectes necessiten una planificació específica.

Nosaltres aquí sí que hem de parlar d'un tema que em sembla important. Ha hagut una instància estatal que en els últims anys ha fet un esforç important en recursos humans, i aquesta instància han estat els ajuntaments. La policia municipal és la que més ha crescut en els últims anys en recursos. Evidentment no ha crescut la policia autonòmica perquè no existeix. Però, la policia municipal necessita una policia amb què poder-se articular, amb què poder transmetre informació, amb què poder fer economies d'escala en alguns casos, que és la policia autonòmica que no existeix.

En estos moments nosaltres ens atreviríem a afirmar que la principal carència de seguretat en la nostra comunitat no és la manca de recursos humans, que és un tema a estudiar, sinó que és la manca d'una planificació adequada perquè aquestos recursos moltes vegades estan escampats, estan desconnectats, tenen poca o nul·la connexió entre sí i sense una planificació adequada als interessos valencians de seguretat.

Nosaltres, per tant, hem plantejat el treball d'aquesta comissió des d'una idea que em sembla bàsica: la d'assumir les competències de la Generalitat. Perquè, em sembla que no es pot plantejar qualsevol planificació de seguretat ni qualsevol estudi de seguretat intentant obviar -com sembla que s'està intentant obviar- que som responsables de la seguretat valenciana i que el màxim responsable, evidentment, és el president de la Generalitat, i que si no assumeix aquesta responsabilitat es converteix en el màxim irresponsable en el tema de seguretat.

Per tant, nosaltres ens hem plantejat, en principi, conéixer com funciona la policia autonòmica.

I ja passant a propostes, doncs, plantegem que compareguen els responsables de seguretat de les tres comunitats autònomes que en estos moments tenen policia autonòmica, que és el cas de Navarra, que és el cas de Catalunya, que és el cas del País Basc. En segon lloc, els responsables de seguretat, en cas que en la Comunitat Valenciana es puga dir com a tal que tenen la possibilitat estatutària, que és el cas, a més, de la nostra comunitat, el cas d'Andalusia i de Galícia. I, per últim, em sembla important destacar també que seria interessant conéixer com intenten resoldre els problemes de seguretat comunitats autònomes que no tenen la possibilitat de tenir policia autonòmica perquè el seu estatut no els ho diu i que, malgrat això, estan creant, a través de la policia local, unitats totalment comparables a la policia autonòmica, com és el cas de la comunitat de Madrid o com és el cas de la comunitat de Múrcia. També que ens expliquen, naturalment, en les Illes Balears quins són els motius pels quals volen crear aquesta policia autonòmica. És possible que com són de la mateixa formació política siga més fàcil d'entendre per part dels dirigents en estos moments del Consell.

Hem demanat també sol·licituds de documentació. Aquí, hem pogut veure que formalment n'hi ha sol·licituds de documentació comparables. Per exemple, nosaltres demanem la relació anual de membres de la Guàrdia Civil que estan destinats en la Comunitat Valenciana. El que passa és que no ho demanem des de l'any 2004 fins ara, perquè em sembla senzillament que és important fer un estudi global, no solament dels últims anys. Sembla que a alguna formació política l'única cosa que li interessa és conéixer l'evolució dels membres de la Guàrdia Civil, de la policia nacional, etcètera, només des del 2004 fins ara. Tenen vergonya -per dir-ho d'una altra manera- de veure com evolucionarien les gràfiques, en cas que coneguérem com han canviat els membres i com han disminuït els membres de la policia nacional i de la Guàrdia Civil en aquells anys famosos en els quals governà en Madrid un senyor que es deia José María Aznar. Perquè tenen vergonya d'aquestes dades no volen que coneguem les dades.

A nosaltres ens sembla important ressaltar que demanem, no des de 1996, sinó des de l'any 1990, seria interessant conéixer tres governs diferents a nivell d'Estat, veure com han evolucionat, concretament els membres d'aquestos cossos, perquè, en definitiva, en estos moments sobre ells estan els elements de seguretat més importants.

Em sembla important també, perquè hem vist dades, del nombre de membres, tant de la Guàrdia Civil com de la policia nacional, però més important en el cas de la Guàrdia Civil, de membres que han estat de baixa per períodes significatius. Açò sí que és important conéixer-ho. També conéixer-ho en perspectiva i no en els últims anys només perquè, segurament, aixina no es pot conéixer adequadament com funcionen les coses. I, evidentment, nosaltres ho demanem també des de 1990.

Ens interessa també, i pensem que és molt important conéixer-ho, com han evolucionat els membres de la policia local valenciana -jo estic segur que açò seria fàcil d'aconseguir en la Conselleria de Justícia i Administracions Públiques- des de 1990 fins a l'actualitat. Nosaltres fiquem una hipòtesi davant. Aquest nombre ha crescut d'una forma molt important, la més important de totes. Però, seria interessant veure, per exemple, en els municipis menors de 5. 000 habitants, de 5. 000 a 50. 000, i els municipis de les ciutats majors de 50. 000 habitants, com ha evolucionat la policia local, per a conéixer un poc els temes de seguretat.

I, evidentment, ens interessa conéixer també l'evolució de la delinqüència en la Comunitat Valenciana, desglossada com està, també des de 1990 fins a l'actualitat. La de la nostra comunitat, la d'Espanya i la de la resta de comunitats autònomes, perquè entenem que aixina tindríem una perspectiva del que ha passat amb la seguretat en este país per a intentar establir mecanismes i per a intentar establir propostes que ara, el futur govern. , per a millorar aquest tema.

Però, evidentment, acabe amb el que deia: no es pot parlar de seguretat sense assumir les competències que al nostre estatut donen seguretat. És un sarcasme voler parlar de seguretat i no voler plantejar-se seriosament abordar els mecanismes i les competències que ens dóna l'estatut en seguretat.

Gràcies.

La senyora vicepresidenta:

El senyor Such Botella:

Moltes gràcies, senyora presidenta.

M'agradaria començar la meua intervenció fent una afirmació, i és que la seguretat és un dret, és un dret de tots els valencians i és un dret de tots els espanyols, i que garantir la seguretat és garantir la llibertat. Per tant, els socialistes entenem que la seguretat té d'estar garantida pels poders públics, té d'estar garantida i els poders públics tenen de treballar perquè realment hi hasca seguretat i, per tant, que hi hasca llibertat, com a essència de la democràcia.

Al contrari de tot els que puguera paréixer, des d'opcions d'esquerres com la nostra s'ha treballat molt el tema de la seguretat des del vessant de la seguretat pública, de garantir la seguretat per part dels poders públics, com s'ha apuntat últimament en alguns documents, una seguretat pública gratuïta per a tots, que garantixca almenys la llibertat.

El Grup Socialista ve a esta comissió, i vull que vaja per davant, amb tota la intenció que pugam compartir entre tots els grups parlamentaris quina és la situació de la seguretat, quines són les causes que generen la inseguretat ciutadana, com es pot previndre i què podem fer per a evitar que es puga produir el delicte com a conseqüència de determinades situacions.

Nosaltres creguem que no es pot abordar el tema de la seguretat ciutadana simplement parlant de nombre d'efectius, perquè això seria parlar quan ja ha ocorregut el delicte, sinó que hem de parlar de les causes que el generen, hem de parlar dels focus de marginalitat, hem de parlar de l'acció dels poders públics per a previndre la delinqüència, per a previndre la marginalitat, per a previndre l'exclusió social, que moltes vegades porta a la delinqüència.

Eixa és una part, efectivament, eixa és una part, la part dels poders públics per a previndre mitjançant accions públiques que possibiliten la integració, no l'exclusió, la inserció de molta gent que no té capacitat i no té possibilitats i que acaben abocats a la marginalitat.

L'altre apartat és el tema de la prevenció dels mitjans dels cossos i forces de seguretat de l'Estat. És evident que un bon desplegament, que una bona distribució, que bons programes de prevenció de la delinqüència a tots els seus nivells també prevenen el delicte. I això també ens agradaria que poguérem estudiar-ho.

I, finalment, evident d'una forma clara també, la repressió del delictes una vegada comés. Eixes tres àrees són les que a nosaltres, com a Grup Parlamentari Socialista, ens agradaria abordar en esta comissió, i des d'una perspectiva multidisciplinària, per a vore les causes, vores les accions dels poders públics i, per tant, poder fer una anàlisi seriosa, rigorosa i detallada dels elements que componen el fenomen de la inseguretat ciutadana i el fenomen de la delinqüència en les distintes escales que patim a la nostra comunitat.

Per tant, si som capaços d'abordar-ho des d'una perspectiva de serietat i d'intentar traure les millores conclusions per a tots, perquè ens done l'oportunitat de poder tindre almenys el que serien els principis bàsics conformats en un consens amb els grups parlamentaris, nosaltres ens donaríem per satisfets.

Ara bé, si el que es pretén és el contrari, si el que es pretén és fer seguidisme i continuació d'una campanya estratègica determinada, o simplement el tirar-li responsabilitats al contrari, siga el que siga, al contrari permanentment, i no voler assumir-ne cap, de les responsabilitats que a tots, com a ciutadans, com a polítics i com a representants públics ens pertoca en esta matèria i en moltes altres, la veritat és que estarem fent un flac favor als ciutadans no aconseguint els objectius que almenys jo he expressat en la primera part.

Nosaltres anem a col·laborar i anem a posar tot el millor que pugam, tot el que tingam damunt de la taula, per a aconseguir que sigam capaços de fixar objectius, de fixar principis consensuats per a actuar en prevenció, per a actuar en la no-exclusió i per a actuar en la repressió del delicte a tots els nivells.

Esperem que els grups parlamentaris, i sobretot el grup majoritari estiga a l'altura de les circumstàncies d'esta mà estesa que des del Grup Parlamentari Socialista li fem en estos moments, perquè siguen capaços d'abordar-ho des d'eixa perspectiva. Si al final, o al principi, l'única cosa que es pretén, com hem pogut ja demostrar fa una estona, quan intentàvem negociar una cosa que és lògica, i és que per a conéixer dades fa falta tindre perspectiva històrica. -això seria allò normal-, si el que es pretén és un pas més en estratègia permanent de desgast, com diuen alguns periòdics avui, de centrar una campanya electoral fent-se víctima de Zapatero, mosatros, desgraciadament, no anem a ajudar i no anem a col·laborar en eixa estratègia, no anem a fer-ho.

Creguem que el tema de la seguretat ciutadana és un tema suficientment seriós i important com perquè representants públics estiguen a l'altura de les circumstàncies. Nosaltres no veníem ací a començar a tirar-mos dades a la cara, a intentar que cada u s'emporte el gat a l'aigua o almenys que ens passen el corró, com moltes vegades passa per part del grup majoritari. No, no veníem ací a això. Tampoc anem a deixar-mos que eixes coses passen, perquè anem a parlar de coses serioses, i anem a parlar de prevenció, d'exclusió, de marginalitat, de com treballar això, de com previndre el delicte, de com atacar i reprimir el delicte.

I, a la vegada, també ens agradaria estudiar els distints tipus de delicte que s'estan produint ací, a la nostra comunitat, i a la resta de l'Estat espanyol, des de la violència de gènere al delicte de menors, que es produïxen. , tot tipus, totes les tipologies des d'una perspectiva rigorosa i científica que ens done llum i almenys ens done possibilitats de poder avançar en conclusions i en resolucions.

L'altre apartat és, efectivament, el tema de la responsabilitat de les administracions públiques. Nosaltres, dins d'este estat autonòmic, dins d'esta estructura territorial de l'estat, que està composta per ajuntaments, per comunitats autònomes i per l'estat, creguem que el tema de la seguretat ciutadana cal abordar-lo de forma conjunta. No pot ser el tema de la seguretat ciutadana un element de confrontació permanent, d'alarmisme permanent de cara a que els veïns recelen uns dels altres i recelen de les administracions que els governen. Crec que el tema de la seguretat ciutadana ens afecta a tots i, en eixe sentit, en compte de confrontació volem advocar per la cooperació i per la col·laboració i per la coresponsabilitat en el treball en matèria de seguretat ciutadana.

Hi han fórmules, fórmules que estan recollides, efectivament, com dia abans Joan Ribó, que estan expressades en el mateix estatut d'autonomia, que han sigut signades pel mateix president de la Generalitat i que cal posar en marxa i que cal desenvolupar per a assumir la coresponsabilitat en matèria de seguretat ciutadana. Està el tema de la policia autonòmica; també hi han altres elements, està el tema de la formació de la policia local, de l'anàlisi del treball de la policia local, de la possibilitat que entre tots acordem que es puga suggerir una modificació de la llei de forces i cossos de seguretat de l'Estat per a distribuir majors competències en matèria de seguretat tant a la policia autonòmica com a les policies locals. Hi ha multitud d'accions que podem fer conjuntament i de mutu acord i consensuat, sempre i quan sigam capaços de treballar en una mateixa línia i no d'utilitzar el tema de la seguretat ciutadana com una arma de confrontació política permanent entre uns i altres. Eixa no és la nostra idea, reitere i repetixc.

En este sentit, hem presentat un programa de treball que considerem ajustat. Volem conéixer la situació. Els barris d'acció preferent, els focus de delinqüència més o se saben quins són. Cal previndre i cal treballar. Demanem informes a les conselleries, demanem informes als ajuntaments, demanem també el que és la distribució dels efectius, demanem així mateix, des d'una perspectiva de l'any 1995, l'evolució dels efectius així com la participació dels ciutadans en col·laboració també amb les delegacions del govern.

I a la vegada, també demanem una sèrie de compareixences d'aquells que han segut els màxims responsables de la seguretat ciutadana a la nostra comunitat, tots aquells que han segut delegats del govern. Creguem que és convenient que expressen la seua experiència ací, públicament, i ens expliquen què és el que varen fer, com veïen el problema de la seguretat ciutadana i què es podria treballar per a millorar esta situació; així com també als treballadors de la seguretat ciutadana i a experts penalistes, membres de les universitats, que ens poden aportar llum i claredat sobre el fenomen de la delinqüència, la seua prevenció, el seu atac, el seu treball, respecte a la possibilitat de la seua disminució.

Jo crec que a ningú se'ns escapa que el tema de la seguretat ciutadana és un tema complex. És un tema complex que el Grup Socialista està dispost a abordar amb serietat i, a més, posant tota la voluntat possible perquè les conclusions d'esta comissió siguen les adequades. Siguen les adequades i siguen compartides amb el màxim consens. En este sentit, i amb esta intenció i amb esta voluntat, demanem a la resta dels grups parlamentaris ací presents, en esta comissió, que acordem l'aprovació no sols del mateix pla de treball que presenta el Grup Socialista, sinó compartint totes les pretensions que la resta de grups puguen plantejar i que siguen distintes a les que el Grup Socialista planteja.

Jo crec que mai res és contradictori en política. En política tot és contradicció pura i dura, tot és contradicció, diversitat, tot és opinions distintes, però no per això tenen de ser ni pitjors ni millors, sinó que jo estaria per aprovar i perquè acordàrem de comú, entre tots els grups, totes les pretensions expressades en els plens de treball, siguen acceptades i siguen posades en marxa en el mecanisme, perquè totes van a ser enriquidores, enriquidores del que té de conformar les conclusions i les resolucions d'esta comissió.

Excloure propostes en funció d'interessos, en funció del que ja es vol que siguen les conclusions, en funció de com es vol portar el funcionament de la comissió i en funció d'estratègies, considerem que no va a cap lloc. I a més dic que si es produïxen exclusions de les pretensions de coneixement que podem fer els grups parlamentaris, l'únic que va a produir realment, realment, va ser fer-mos perdre molt de temps a la gent que volem estar ací, en esta comissió, per a treballar amb serietat. Pot fer-mos perdre molt de temps, perquè no va a servir-mos per a molt si s'imposen criteris per dalt dels altres, si s'imposen documents en contra d'altres, si s'imposen compareixents en contra d'altres. L'únic que va a produir-mos és fer-mos perdre el temps desgraciadament. Alguns editorials dels mitjans de comunicació, algunes portades en referència a aquell que guanye les votacions per a fer no sé què, per a fer no sé què. Però si realment s'imposen per majories els criteris i no s'assumix que tot és important, i que tot és bo i que el coneixement aprofundix en la intel·ligència, si al final no es compartixen eixos criteris, definitivament, aplicant la democràcia que tots acceptem i tots avalem, com no pot ser d'altra forma, mos faran perdre el temps a molta gent i jo crec que el temps és or perquè puguem parlar i puguem establir solucions que amb total seguretat els ciutadans ens podran agrair en el futur.

Gràcies.

La senyora vicepresidenta:

La senyora Pedrosa Roldán:

Consideramos importante para el buen funcionamiento de esta comisión, que a través del presidente de Les Corts se solicite al Ministerio de Interior una serie de informes que creemos pueden ser importantes para el trabajo que pretendemos desarrollar. Y digo esto con verdadero escepticismo, ya que tenemos fundadas dudas de que el ministerio esté dispuesto a colaborar con estas Cortes y con esta comisión. Y no digo esto de forma gratuita, ya que esta duda se fundamenta en el proceder muy reciente de otro ministerio, del gobierno socialista de España, el Ministerio del Medio Ambiente, que ha despreciado colaborar con esta institución, que es la primera institución de la Generalitat y la que ostenta la representación directa del pueblo valenciano. Me estoy refiriendo, señorías, al Ministerio de Medio Ambiente, al frente del cual está la señora Narbona. Y lo hago a propósito de que el pasado mes de mayo otra comisión de estas Cortes, también especial de estudio, en este caso de la sequía, mediante votación democrática y mayoritaria acordó solicitar de dicho ministerio una serie de documentos que la comisión consideró sumamente importantes para poder desarrollar sus trabajos.

La senyora vicepresidenta:

La senyora Pedrosa Roldán:

La senyora vicepresidenta:

La senyora Pedrosa Roldán:

Solicitamos también en nuestra propuesta que, una vez finalizadas las comparecencias, se nombre una ponencia de igual composición que las que se crean para informar los proyectos legislativos que se encarguen de elaborar el dictamen que, una vez aprobado en comisión, se ha elevado al pleno de Les Corts.

La senyora vicepresidenta:

La senyora Pedrosa Roldán:

Bien, y con el fin de que se pueda cumplir el mandato del pleno de Les Corts, establecemos también que la comisión deberá concluir sus trabajos antes del 15 de febrero, con el fin de que el pleno pueda debatir y votar el dictamen dentro de la presente legislatura.

La senyora vicepresidenta:

El senyor Ribó i Canut:

Bé, jo crec que hi ha poquetes coses a dir, d'alguna manera perquè ho havíem llegit. I jo vull ressaltar sobretot, jo vull ressaltar sobretot com en la proposta, i a l'hora de parlar de plans de treball, com en la proposta del Partit Popular no hi ha cap referència a una responsabilitat estatutària. En cap moment es parla de la possibilitat que la Comunitat Valenciana assumisca competència en seguretat. I vull ressaltar que açò està a l'Estatut d'autonomia i que, per tant, algú està limitant l'Estatut d'autonomia.

Dóna la sensació que l'únic que li interessa a aquest govern és fer cases, encara que tinguen forma de quarter de la Guàrdia Civil, perquè la resta no interessa en absolut.

I el nostre grup almenys vol ressaltar que el més important per a millorar la seguretat d'aquesta comunitat no és el fer cases quarter de la Guàrdia Civil, casernes de la Guàrdia Civil, sinó el més important és articular la seguretat, com diu l'article que ja he comentat abans, l'article 55 de l'Estatut d'autonomia.

El segon element que volem ressaltar i perquè jo he mencionat abans, perquè està escrit, jo crec que al Partit Popular li dóna vergonya veure com evolucionen les dades de seguretat de l'Estat els anys que ell governava a l'Estat espanyol; perquè si analitzara aquestes dades veuria com baixa el percentatge de producte interior brut per exemple dedicat a seguretat; com baixa el nombre d'efectius de la Guàrdia Civil, de la policia armada. , de la policia nacional, perdó.

I, curiosament, quan hem estat parlant abans, nosaltres volíem donar dades, i ho he mencionat, des de l'any 1990 perquè ens interessava també conéixer què s'havia fet en l'anterior govern del Partit Socialista en seguretat, què s'havia fet en el govern del senyor Aznar en seguretat i què s'estava fent ara, per intentar tenir una perspectiva llunyana.

Quan estudiem una cosa no hi ha cap element en el reglament que ens diga que està circumscrit que només es pot estudiar el dia que es va crear la present legislatura. Des de quan? Les comissions d'estudi no estan tancades, en absolut, que es puguen estudiar relacions anteriors. En absolut. No ho diu enlloc el reglament. No ho diu enlloc. I volem insistir en açò. L'únic que limita aquestes dades és la vergonya que té el Partit Popular de veure que està parlant de seguretat i que, per una banda, no vol assumir les seues responsabilitats que li dóna l'estatut i, per altra, que els elements d'inseguretat estan provocats en part per les carències que hi van haver en el seu moment quant a efectius, tant de la Guàrdia Civil com de la policia nacional a la nostra comunitat. Qui va baixar el nombre de membres i de recursos humans a la Comunitat Valenciana va ser qui va governar en l'Estat, el senyor José María Aznar, i s'ha de dir amb absoluta claredat. I aquí, l'única cosa que s'està intentant fer és un mecanisme d'ocultació d'una sèrie de carències que es tenien; durant aquests anys es van dedicar els recursos a altres coses i avui estem veient com els nivells d'inseguretat són elevats en la Comunitat Valenciana -això no ho nega ningú-, però aquests nivells d'inseguretat són elevats perquè no es van gestionar adequadament en el seu moment aquests temes.

Nosaltres volem lamentar, per acabar, que aquesta comissió, repetixc, serà més de propaganda que d'estudi, perquè estudiar sembla que es vol estudiar poc, totes les dades, d'alguna forma estan ja damunt de la taula. I volem lamentar que, d'alguna manera, el tema de la seguretat es convertixca en una eina de propaganda. Perquè, en definitiva, està cridada a convertir-se en açò, en una eina de propaganda i no en un mecanisme d'intentar resoldre realment els problemes. És lamentable que una cosa tan important com la seguretat ciutadana es convertixca en una eixa de confrontació electoral, i nosaltres ho lamentem.

Estarem en esta comissió, però sempre deixant molt clar quines són les responsabilitats de tots i, sobretot, deixant molt clar la gran irresponsabilitat del Govern Valencià en el tema de la seguretat, no voler assumir les seues competències.

Gràcies.

La senyora vicepresidenta:

El senyor Such Botella:

Moltes gràcies, senyora presidenta.

La veritat és que venia este matí pensant que podíem fer alguna cosa interessant, senyora Pedrosa, venia pensant que podíem fer alguna cosa interessant en açò,

no, de deveres, molt. , i a més, amb total normalitat. Però m'he equivocat. He fet en la meua intervenció dos apreciacions: una i una altra; i desgraciadament m'he trobat en el seu discurs, que ja el tenia preparat, que era l'altra, i és seguir

la víctima .

(ininte­l·ligible)

d'este govern enfront de Zapatero, que els ministres de Zapatero i Zapatero tenen la culpa de tot. M'he trobat amb això,

, i com és

, almenys ha segut vosté clareta i, per tant, nosaltres ja sabem el que hi ha, ja no mos puguem enganyar de si ací podem traure alguna cosa de profit o no, de si val la pena ser seriosos i rigorosos i esforçar-mos en el treball o no, i quina és la situació que vostés ja han posat de premissa. I és: llenya al

, Zapatero té la culpa de tot i mosatros som els millors i no en sabem res. Molt bé, això està clar i això m'agradaria que ho deixaren clar.

Ara bé, vaig a dir-li una cosa, senyora Pedrosa. Mire, no crega que per dir que es farà del 2004 a ara no van a saber-se les coses, no ho crega. Perquè els informes oficials diguen del 2004 fins ara que vostés van a demanar, ¡això d'abans no va a saber-se! Jo crec que és un error com una casa. Per tant, si va a saber-se, per què no ho accepten?

Mire, les tenim. ¡Però si estan penjades en la pàgina

del ministeri les dades,

les dades estan penjades en la pàgina

! És que no cal més. L'evolució de les inversions en matèria de seguretat ciutadana des de l'any 1996 fins ara, té un baixó, en l'última època del senyor Aznar, ¡tot de baixó, les inversions en matèria de seguretat! ¡Estan clares, si és que les dades estan. ! No cal. Que volien tindre-les en document oficial per part del ministeri, molt bé. Però estan.

Per tant, vostés intenten ací dir que sols es pot estudiar des del 2004 fins ara, quan no és certa una cosa: li he oferit que no des del 1995, anem a fer-ho des del 2000, una perspectiva de sis anys. Vosté me diu de baixar al 2003, també baixa poquet. I no vullc regatejar, perquè és que dóna exactament igual que vostés diguen 2004, 2003, perquè les dades se saben i se coneixen, i són tan tossudes, que per molt que vullguen evitar que ací públicament se puguen expressar, no ho podran evitar, i això, en eixe sentit, dóna igual.

Jo, de deveres crec que. No sé si al final van a acceptar-mos alguna compareixença de les nostres, espere que sí. No sé si al final van a acceptar-mos alguns documents dels que nosaltres demanem, espere que sí. Però de la seua intervenció deduïxc que, efectivament, estan preocupats per una cosa, evidentment: vostés volen portar ací a comparéixer gent perquè ens explique com els han atracat, ¡com els han atracat! , no per a previndre eixe atracament, no per a saber les causes que han portat a fer això. Vostés volen que vinguen ací la gent i que diga, «varen ser dos encaputxats que mos van entrar» i que van fer no sé què. i ja està. ¿I què resolem amb això realment, si no treballem en el que és la prevenció, en la detecció del problema, en quines són les accions dels poders públics que poden acabar amb eixe problema?

Si al final anem a quedar-mos només amb el taxista que l'han atracat o la persona que estava en sa casa i li han entrat i mos contarà ací com li ha ocorregut, que serà molt interessant. La veritat, jo crec que al final poden vostés fer d'això, fer d'esta comissió, doncs el vídeo electoral de la mateixa manera que han fet vostés en el vídeo este famós, que espere que mos el passe també en esta comissió, i aixina podrem vore les imatges de Colòmbia i de l'època d'Aznar, que seran, efectivament, molt interessants

perquè tots els valencians i valencianes puguen conéixer-ho.

Jo espere, finalment, que algun dia impere el sentit comú, que algun dia impere un poc la normalitat política en estes Corts i que dels treballs pugam traure alguna cosa que servixca a la gent. Per desgràcia, el que jo puc ja preveure que poden treballar va a ser més propaganda, va a ser més «Zapatero té la culpa de tot». Bé, eixa és la seua estratègia, no és la nostra. Mosatros volem treballar per intentar donar solucions als problemes i no sols per conéixer el problema quan ja és, no? , o quan ja ha passat.

I sí que li dic una cosa, i els demanem que ho tinguen en compte: nosaltres hem demanat la compareixença del senyor Cotino, que va ser director general de la policia. Crec que és un home amb una experiència important, mos podrà dir moltes coses respecte a la seua època com a director general. I hem demanat també la compareixença del senyor González Cepeda, com a delegat del govern, i del senyor Francisco Camps, també. El senyor Francisco Camps va tindre la responsabilitat de delegat del govern en esta comunitat quan el moment de les màfies organitzades era el més alt de tota la comunitat que ha existit i, quant a nivell de delinqüència, segons les dades oficials que tenim, era el més elevat. En este sentit, esperem que vostés tinguen l'amabilitat que estes compareixences es puguen portar, perquè de les experiències dels delegats del govern també podrem deprendre alguna cosa, i no sols el que vénen o els que estan actualment, que nosaltres també estem molt contents i satisfets

que l'actual delegat del govern i els subdelegats també puguen comparéixer en esta comissió.

Gràcies.

La senyora vicepresidenta:

Por el Grupo Parlamentario Popular, tiene la palabra la senyora Pedrosa.

La senyora Pedrosa Roldán:

(El diputat Maluenda Verdú diu: «Con la experiencia que tenemos. »; veus)

La senyora vicepresidenta:

La senyora Pedrosa Roldán:

(el diputat Such Botella diu: «¿Al senyor Camps no? »)

(veus; un diputat diu: «Ui! »)

La senyora vicepresidenta:

La senyora Pedrosa Roldán:

(Veus; una diputada diu: «¡Olvídese de Aznar»)

La senyora vicepresidenta:

Señorías, si les parece, a instancias del letrado, me dice que antes de proceder a la votación, hagamos un pequeño receso para.

(Veus; el diputat Maluenda Verdú diu: «Que se grabe, que se grabe»)

El senyor Maluenda Verdú:

La senyora vicepresidenta:

El senyor Maluenda Verdú:

El senyor Ribó i Canut:

El senyor Maluenda Verdú:

La senyora vicepresidenta:

Pues, si les parece, pasamos a la votación del plan de trabajo presentado por Esquerra Unida. ¿Votos a favor? ¿Votos en contra? Pues por 9 votos en contra y 7 a favor queda rechazada.

El senyor Maluenda Verdú:

El senyor Such Botella:

Senyora presidenta.

Nosaltres creem que no es pot estudiar en un poc de perspectiva històrica en ninguna dada ni en ningun tema centrat en els dos últims anys. Creem que no va a ser possible això, perquè això seria posar-mos una bena als ulls i no volem. Per això els documents, efectivament, podran ser discutits en esta comissió de totes formes.

La senyora vicepresidenta:

El senyor Maluenda Verdú:

Sí, perdó, senyora presidenta. El 5, el 6, el 7, el 8, el 9, el 16, el 17 i el 18, que són els concernents al delegat del govern, al subdelegats en les tres províncies, al representant d'una associació, el senyor. com li diuen? , a vore. El senyor Caballer, José Antonio Caballer, president de la Confederació d'Associacions de Veïns de València. I el 16, 17 i 18, que és el senyor José González Cussac, catedràtic de Dret Penal de la Universitat Jaume I; senyor Juan Carlos Carbonell, catedràtic de Dret Penal i vicerector de la Universitat de València, i la senyora Carmen Juanatell, professora de Dret Penal de la Universitat d'Alacant i responsable dels títols propis Criminologia, Seguretat Pública i Detectius Privats. Eixa és la separació que demanem.

La senyora vicepresidenta:

El senyor Maluenda Verdú:

La senyora vicepresidenta:

Pues, si les parece, vamos a votar en primer lugar el plan de trabajo, los 4 días restantes, como bien ha comentado el señor Maluenda, porque el resto era acuerdo de la comisión. Y respecto de la solicitud de documentación el punto 1, 12 y 14, y comparecencias la número 5, 6, 7, 8, 9, 16, 17 y 18.

El senyor Maluenda Verdú:

Sí, senyora presidenta, però no tot en la mateixa votació. Jo he demanat el calendari, que no se vote la totalitat perquè són coses que ja s'han produït. O siga, que jo el que vull és que en el calendari se vote només les quatre últimes dades, com la seua senyoria ha dit, però separadament de la resta de votacions.

Si vol, votem primer el que és calendari, i després el que són documentacions i després el que són compareixences, i aixina no hi ha cap dubte.

La senyora vicepresidenta:

Las comparecencias, vamos a votar en primer lugar, si les parece, la 5, 6, 7, 8, 9, 16, 17 y 18. ¿Votos a favor? Por unanimidad.

El senyor Maluenda Verdú:

Senyora presidenta.

Si votem en conjunt el pla de treball que es tinga en compte que hi ha compareixences coincidents que ja hem votat favorablement. No estem demanant que compareguen dos voltes, que quede ben clar, encara que siga obvi; però és que estaríem a la millor incorrent en algun error que tercers no entendrien. Vull deixar constància que en el pla de treball del Partit Popular se vota tot excepte aquelles compareixences que ja hem votat favorablement i que estan aprovades per la comissió.

La senyora vicepresidenta:

(S'alça la sessió a les 12 hores i 10 minuts)

