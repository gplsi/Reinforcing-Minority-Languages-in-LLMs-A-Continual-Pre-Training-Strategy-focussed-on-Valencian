Comissió de Peticions realitzada el dia 10 de desembre de 2019. Comença la reunió a les 12 hores i 43 minuts. Presideix el president de les Corts Valencianes, senyor Enric Morera i Català. Reunió número 2.

El senyor president:

Donem la benvinguda al síndic de Greuges, l'il·lustre senyor Ángel Luna, que ens acompanya en esta sessió, Comissió de Peticions.

S'obri la sessió.

En primer lloc, la secretària primera comprovarà el quòrum de la comissió.

(La secretària primera passa llista per tal de comprovar si hi ha quòrum)

N'hi ha quòrum, senyor president.

La senyora Cerdán Martínez:

Dictamen sobre la proposta d'adjunta i adjunt del Síndic de Greuges de la Comunitat Valenciana (RE número 11. 415). Debat i votació

El senyor president:

… que es presa de coneixement i aprovació, si escau, del dictamen sobre la proposta d'adjunta i adjunt del Síndic de Greuges de la Comunitat Valenciana, document registre d'entrada 11. 415.

Com a conseqüència de l'elecció per aquestes Cortes del síndic de Greuges en el Ple del passat 28 de novembre, l'excel·lentíssim senyor Ángel Luna González va prendre possessió del seu càrrec el passat dia 3 de desembre del 2019.

En compliment d'allò que hi ha previst en l'article 11 del Reglament d'organització i funcionament del Síndic de Greuges, aprovat per Resolució 126/III d'aquesta comissió, el síndic ha proposat la senyora Concepción Bru Ronda com a adjunta primera, i el senyor Carlos Castillo Márquez com a adjunt segon respectivament, en l'escrit que figura en la documentació de la comissió que ha sigut tramitada per la Mesa en la sessió d'aquest matí.

Per tant, segons preveu l'article 8 de la Llei 11/1988, de 26 de desembre, del Síndic de Greuges, per tal que el síndic nomene les persones que han d'ocupar aquestes adjunties, cal que la comissió aprove un dictamen favorable. És aquest l'objecte d'aquest punt de l'ordre del dia.

D'acord amb açò i si no hi ha inconvenient per part dels grups parlamentaris, s'obre un torn de fixació de posició per part dels portaveus dels distints grups, per un temps de tres minuts, de menor a major, en relació a la proposta elevada pel síndic de Greuges.

Començarem amb la fixació de posició per part dels grups parlamentaris. En primer lloc, la il·lustre diputada Estefanía Blanes León, en nom del Grup Parlamentari Unides Podem.

Quan vosté vullga, senyoria.

La senyora Blanes León:

Sí, moltes gràcies, senyor president.

Bé, nosaltres simplement donar suport a la proposta que es trasllada per part del síndic de Greuges, i donar l'enhorabona a les persones que han sigut proposades i desitjar-los que facen una gran tasca i un bon treball en el desenvolupament de les seues funcions.

Simplement votarem que sí a aquesta proposta.

Moltes gràcies.

El senyor president:

Moltes gràcies, senyoria.

Passarem ara a conéixer la fixació de posició que en nom del Grup Vox Comunidad Valenciana efectuarà la il·lustre diputada Ana María Cerdán Martínez.

La senyora Cerdán Martínez:

El senyor president:

Moltes gràcies, senyoria.

Passarem ara a conéixer la fixació de posició que en nom del Grup Parlamentari Compromís efectuarà la il·lustre diputada Nathalie Torres.

La senyora Torres García:

Gràcies, president.

Bé, doncs anant a les persones candidates, entenc que si el síndic les proposa és perquè reunixen les condicions que ell, com a síndic, espera dels seus col·laboradors en esta tasca tan digna que representa la sindicatura de greuges, que és una institució estatutària i que a més a més, en el cas nostre, es remunta a molts, moltíssims anys enrere.

He llegit els currículums, veig que són dos persones amb una trajectòria professional extensa, amb un bagatge personal també important. I m'ha cridat l'atenció precisament que un ve de l'àmbit privat i l'altre ve de l'àmbit públic, i crec que tots dos es poden complementar molt bé en la defensa dels interessos de les ciutadanes i dels ciutadans valencians.

Per tant, no puc afegir res més que la meua enhorabona a les dos persones candidates.

El senyor president:

Moltes gràcies, senyoria.

Fixarà ara posició en nom del Grup Parlamentari Ciudadanos la il·lustre diputada Rosa Menor Lucas. Ara quan li done la paraula.

La senyora Menor Lucas:

Pero lo más triste es la complicidad de partidos como Compromís y Podemos, ambos a los que se les llena la boca de hablar de regeneración, pero a la vista está que es una regeneración de postureo.

El senyor president:

Moltes gràcies, senyoria.

Coneixerem ara la fixació de posició que en nom del Grup Parlamentari Popular efectuarà la il·lustre diputada María Luisa Mezquita Juan. Té vosté la paraula, senyoria.

La senyora Mezquita Juan:

Moltes gràcies.

Este grupo parlamentario está de acuerdo con la propuesta planteada. Si la elección del síndic de Greuges es importante, también lo es la elección de los adjuntos, en la medida en que tanto el Reglamento como la ley les faculta para sustituir en cualquier momento al síndic, y por tanto el perfil de los candidatos es asimismo importante.

En definitiva, dos personas con capacidad sobrada a las que se les encomienda velar por algo muy importante, que es el cumplimiento de los derechos que asisten a las valencianas y valencianos, sobre todo frente a la administración valenciana y las instituciones públicas a través de sus quejas y peticiones, que han de ser resueltas con la mayor celeridad posible e imparcialidad.

El senyor president:

Moltes gràcies, senyoria.

Ara coneixerem la fixació de posició que en nom del Grup Parlamentari Socialista efectuarà l'il·lustre diputat Michel Montaner Berbel. Quan vosté vullga, senyoria.

El senyor Montaner Berbel:

Como han dicho las portavoces que me han precedido en el uso de la palabra, procede hoy, una vez elegido por el Pleno de les Corts el síndic de Greuges, don Ángel Luna, que completemos la elección de las personas que van a actuar como adjuntos del síndic.

El senyor president:

Moltes gràcies, senyoria.

Senyories, en tots els debats, si se considera que algun dels intervinents ha sigut contradit, té la possibilitat d'exercir un torn de rèplica. Sembla que no és el cas i, per tant, passaríem a votació. Una votació que no requerix majoria qualificada.

¿Vots en contra del dictamen de la comissió? ¿Abstencions? ¿Vots a favor? Molt bé. Senyories, el resultat ha sigut: 71 vots favorables, 18 en contra i 10 abstencions. Per tant, queda aprovat el dictamen del qual anem a donar lectura tot seguit.

La senyora secretària primera:

«La Comissió de Peticions de les Corts Valencianes, en la reunió realitzada el dia 10 de desembre de 2019, d'acord amb allò que es disposa en l'article 8 de la Llei 11/1988, de 26 de desembre, del Síndic de Greuges, atesa la proposa elevada pel Síndic de Greuges número de registre 11. 415, en relació al nomenament com a adjunta primera de la senyora Concepción Bru Ronda i com a adjunt segon del senyor Carlos Castillo Márquez, atés que la proposta respon als criteris de mèrit i capacitat, i respecta el principi d'igualtat entre homes i dones, acorda emetre el següent dictamen favorable al nomenament de la senyora Concepción Bru Ronda i del senyor Carlos Castillo Márquez com a adjunta primera i adjunt segon al Síndic de Greuges de la Comunitat Valenciana. Palau de Les Corts, València, 11 de desembre de 2019. »

El senyor president:

Moltes gràcies, senyoria.

Senyories, anem a passar al tercer punt de l'ordre del dia, que és la tramitació ordinària de documents remesos a la comissió.

Com vostés saben, la Mesa, en la reunió d'11 de juny del 2019, va trametre a la comissió i a tots els grups parlamentaris l'escrit del senyor Pedro Joaquín Navarro Redondo, registre d'entrada número 8 de la present legislatura, que les seues senyories tenen en la documentació i en relació al qual no s'ha formulat cap iniciativa.

En el referit escrit, el senyor Navarro Redondo reitera la petició de compareixença davant aquesta comissió formulada el 2 de gener del 2019 i que va ser tramitada a iniciativa d'un grup parlamentari, però que no va poder arribar a poder-se substanciar per la dissolució de la cambra i la conseqüent caducitat de totes les iniciatives parlamentàries.

Aquesta presidència té la constància que els grups tenen informació sobre la petició del senyor Navarro Redondo, que ens acompanya en esta sessió i que, fins i tot, ha mantingut entrevistes.

No obstant, s'ha inclòs aquest escrit a efecte que els grups parlamentaris valoren l'oportunitat de proposar a la comissió, mitjançant el procediment reglamentari adient, les iniciatives parlamentàries escaients en relació a la petició del senyor Pedro Joaquín Navarro Redondo.

Als mateixos efectes, la Mesa de hui ha acordat traslladar a la comissió l'escrit registre d'entrada 11. 463, que tenen vostés en les seues carpetes, també del senyor Navarro Redondo, així com la nota elaborada pels serveis jurídics de la cambra.

Per altra banda, pose en coneixement de les seues senyories que, amb data 26 de juny de 2019, l'aleshores síndic de Greuges, senyor José Cholbi -Diego-, va comunicar a aquesta presidència la disponibilitat a presentar en aquesta comissió l'informe del Síndic de Greuges corresponent al 2018. En conseqüència, per als pròxims dies reiterem la sol·licitud de tramesa de l'informe per tal que la presentació davant la comissió puga fer-se tan prompte com siga possible.

Per tant, senyories, jo el que els propose en el cas de la petició del senyor Navarro Ruiz…, -perdó- Navarro Redondo, que si no hi ha inconvenient, l'escrit es trasllade a la Conselleria de Sanitat Universal i Salut Pública i aixina quedaria com un acord de la comissió.

¿Estan…? (Veus) Molt bé. Doncs esperem que el Grup Parlamentari Popular eleve una proposta de petició per la compareixença del senyor Pedro Joaquín Navarro Redondo i en la pròxima reunió de Comissió de Peticions que se puga substanciar.

Quedarien com dos acords de la… (Veus) ¿Perdone? No… (Veus) Molt bé. Sí, sí, és que aixina se podrà… Sí, si és tan amable.

La senyora Mezquita Juan:

Que des del Grup Parlamentari Popular entenem que la petició del senyor Pedro Joaquín Navarro deuria ser atesa, de comparéixer en la Comissió de Peticions, tal com ell demanava, i que a tal efecte iniciarem els tràmits que siguen pertinents i convidem la resta de grups parlamentaris que estiguen conforme amb eixa compareixença que se faja una proposta conjunta.

El senyor president:

N'hi ha un pronunciament per part d'un grup parlamentari, que pot ser subscrita per altres grups parlamentaris, perquè en la pròxima reunió de la Comissió de Peticions se puga substanciar la presència i explicació del senyor Navarro Redondo i, al mateix temps, el segon acord seria… seria que es traslladara l'escrit del peticionari a la Conselleria de Sanitat Universal i Salut Pública.

Jo crec que no cal votar les dos iniciatives. Les prenem per acord de la comissió. ¿D'acord? (Algú diu: «Sí») Molt bé.

Senyories, si no n'hi han més qüestions, i havent esgotat l'ordre del dia, és closa la sessió.

(És closa la reunió a les 13 hores i 6 minuts)

