Comissió d'Economia, Pressupostos i Hisenda relitzada el dia 4 de novembre de 2003. Comença la reunió a les 10 hores i 6 minuts. Presidix l'Il·lustre Diputat Senyor Jesús Ros Piles. Reunió número 3/I.

Compareixença del conseller d'Infraestructures i Transport, senyor José Ramón García Antón, per tal d'informar sobre el Projecte de llei de pressupostos de la Generalitat Valenciana per a l'exercici 2004, pel que fa a la seua conselleria

El senyor president:

Senyores i senyors diputats, amics dels mitjans de comunicació.

Anem a començar esta sessió de la Comissió d'Hisenda, per on passaran tots els consellers a comparèixer i explicar el seu pressupost per a l'any 2004.

Com és habitual, esta sèrie de reunions de la Comissió d'Economia són reunions molt concorregudes per l'expectativa que desperta la compareixença dels senyors consellers, que expliquen quin és el seu programa i quin és el seu pressupost per a l'any que ve.

Anem a vore si estem tots. Em dóna la sensació que sí, però la senyora secretària passarà llista a vore si es troben tots els il·lustres i les il·lustríssimes.

(La senyora secretària passa llista per tal de comprovar l'existència de quòrum)

Primer punt de l'ordre del dia: aprovació de l'acta de la sessió anterior. Estem tots d'acord? Aprovada.

Segon punt de l'ordre del dia: compareixença dels consellers de la Generalitat Valenciana per a informar del Projecte de llei de pressupostos de l'any 2004.

Inaugura les sessions d'estes compareixences el senyor conseller d'Infrastructures i Transports, senyor García Antón. Li donem la benvinguda en esta nova legislatura.

El senyor conseller d'Infraestructures i Transports:

Moltes gràcies.

El senyor president:

. a esta comissió i desitgem que el que vosté mos vaja a dir siga, si no del gust, de la conformitat de quasi tots.

El senyor conseller d'Infraestructures i Transports:

Bon dia. I moltes gràcies, president de la comissió.

Ese papel fundamental de las empresas públicas y de los cauces de obtención de recursos financieros adicionales a los de la hacienda pública se confirma también en este Proyecto de presupuestos. (So d'un mòbil) Y no solo se confirma sino que en este año próximo vamos a hacer un esfuerzo especial para potenciar esas posibilidades por diversas vías.

Por lo que se refiere al programa de telecomunicaciones, con una dotación de 21,8 millones de euros, yo quisiera destacar, sobre todo, que este presupuesto nos va a permitir, por un lado, atender los compromisos derivados de los planes y actuaciones que se han ido poniendo ya en marcha en años anteriores, como corresponde a una administración pionera en los esfuerzos por promover la promoción y la implantación de sistemas avanzados de comunicación y de servicios al ciudadano. Y en este sentido, les puedo recordar que en el 2004 finalizaremos el plan de modernización y racionalización de la administración valenciana, Pemav, iniciado en el año 2000.

Voy a empezar, si les parece, hablando de los programas de transportes que durante este ejercicio próximo y durante toda la legislatura van a tener un protagonismo muy importante. Ya les he mencionado la inversión que va a realizar este año Ferrocarriles de la Generalitat Valenciana con fondos extrapresupuestarios, aproximadamente 200 millones de euros, un máximo histórico que nos va a permitir seguir avanzando hacia el objetivo asumido por el presidente de la Generalitat: descender la red de metro a toda el área metropolitana de Valencia y hasta la implantación de la red de tranvía en la provincia de Alicante. Concretamente, la red de Metro Valencia va a recibir 91 millones de euros en el 2004. Entre actuaciones financiadas en el capítulo VI de la conselleria y actuaciones financiadas por FGV: prolongación de la línea 5 hasta Manises y el aeropuerto, ya iniciada; estamos haciendo Mislata-Quart, terminado prácticamente el proyecto de Quart-Manises y en elaboración el proyecto de Manises-Ribarroja, prolongación del tranvía a La Coma y ramal a Terramelar-Paterna, también en obras; nueva penetración subterránea y estación de Torrent, próxima a terminar; nueva estación de Bailén, integrado dentro de la operación del parque central, también iniciada; conexión de las líneas 5 y T4 en el marítimo; modernización del tramo San Isidro-Torrent en la línea 1; estamos preparando los proyectos de la línea T2 por debajo del centro histórico de Valencia, más o menos hasta el río, y, en licitación, el proyecto desde la zona del río a Nazaret.

Aparte de la inversión de la Generalitat, como antes les indicaba, tenemos prevista sacar a concesión la construcción de la línea 2 de la Universidad en el año 2004. Más que sacar, en este caso, lo que se trata es de una empresa privada que ha pedido la concesión, a través de la Ley de ordenación del transporte del año 87, de una línea que es la que va hacia la Universidad en la zona de Alicante. En este caso estamos hablando de aproximadamente 49 millones más de inversión en la red de tranvía de Alicante que podría empezar a ponerse en marcha este mismo año 2004.

Ya les he comentado antes que, además del gasto presupuestado, hay que tener en cuenta que durante el año 2004 vamos a tener en ejecución un importante, importantísimo --diría yo-- paquete de obras contratadas por el modelo alemán. Por ejemplo, la segunda calzada del tramo Betxí-Borriol en la autovía de la Plana, que se termina en este año 2004 pero que se está realizando en el 2004, ahora en el 2003 y continuará en el 2004; la conexión del distribuidor sur con el by-pass en Torrent, obra que también se está realizando ahora y que es previsible que se acabe en el 2004, pero en el 2004 estará la mayor inversión; la autovía Sax-Castalla, obra también muy avanzada, y que también se acabará en el 2004, donde se realizará la mayor inversión; el tramo Rótova-Terrateig, adjudicado recientemente y el de la autovía Gandía-Almonacid y que empezaran de forma inmediata; la vía parque Alicante-Elche, que yo creo que están iniciadas las actuaciones porque también están adjudicadas, es la primera fase.

Y aunque no estén reflejadas en el presupuesto todas estas obras por el sistema de contratación y pago, son obras importantísimas, importantísimas, el volumen total. , bueno, no lo sé, cada una de ellas son más de 6. 000 millones se pesetas, pues, el volumen total es muy fuerte, pero lo importante no es eso, sino lo que vamos a invertir o, por lo menos, lo que yo tengo que decir hoy es qué parte de obra se va a realizar este año próximo por el modelo alemán y que hay que contabilizarlo dentro de los presupuestos. Aunque no estén reflejadas en el presupuesto por el sistema de contratación y pago, lo cierto es que van a suponer un volumen de inversión aplicable al ejercicio --como les decía-- de más de 67 millones de euros. La inversión que representa en global es mucho mayor, pero en el año 2004 se realizarán 67 millones de euros de obra por este modelo.

También les puedo señalar que el área industrial de Castellón y el triángulo de la cerámica, sin contar las inversiones destinadas a la autovía de la Plana, recibe en conjunto más de 18 millones de euros para obras como la mejora de la seguridad vial, de la CV-20 del acceso de Villareal, el nuevo eje Castellón-Benicàssim, el desdoblamiento de la CV-18, Nules-Burriana, obras adjudicadas y que van a empezar ya de forma inmediata, la ronda sur-oeste de Villareal, proyecto terminado y que empezaremos el año que viene, la mejora de seguridad vial de Burriana-Villareal como obras importantes en ese triángulo cerámico, aunque en la zona de Castellón hay previstas otras actuaciones como la carretera de Peñíscola-Benicarló cuyo proyecto está aprobado y esperamos poder empezar este año 2004.

En la provincia de Valencia se pueden mencionar actuaciones como la duplicación de la ronda de Albal, la mejora de accesos a Massamagrell desde la CV-32, l'avinguda de la Ribera en Alzira, el tramo Benimamet-Ciudad Fallera de la ronda norte de Valencia, las variantes de Buñol y de Macastre que están finalizándose pero acabarán en el 2004 totalmente y, en especial, los 11 millones de euros previstos para el itinerario Alzira-Llíria que es la futura segunda corona metropolitana de Valencia con actuaciones tan importantes como el acondicionamiento de la CV-50, tramo Turís-Chiva o la variante norte de Benaguasil.

En Alicante les puedo destacar los 14 millones de euros que tenemos previstos para actuaciones en el entono metropolitano de Alicante-Elche, como la vía parque Alicante-Elche, el segundo tramo de la ronda norte de Elche, la mejora de la seguridad vial en San Fulgencio, la nueva carretera Elche-Santa Pola y, junto a ésta, se pueden determinar otras como el acceso este a Beneixama, la ronda de Rafal, el acondicionamiento de la carretera Villajoyosa-Finestrat o las partidas que tenemos para iniciar obras en la vía parque Torrevieja-Pilar de la Horadada, la ronda de Novelda, etcétera.

También les puedo mencionar que el presupuesto del año 2004 destina 32,1 millones de euros para la conservación y mantenimiento de carreteras, priorizando la seguridad vial, señalización, firmes, etcétera. Y, dentro del capítulo VII, en colaboración con las diputaciones y los ayuntamientos, tenemos convenios firmados y partidas para ejecutar la Vía Parque de Alicante, no Elche-Alicante, que es capítulo nuestro, modelo alemán, sino la Vía Parque de Alicante, el tramo Avenida de Denia, de la Vía Parque ese tramo; la ronda norte, primera fase de Castellón; la mejora de accesos a Agullent; la ronda de tránsitos de Xeresa; el convenio con la autoridad portuaria de Valencia para tráfico viario entre las transversales de Levante y Poniente del puerto y varias actuaciones en distintos ayuntamientos.

Dentro de este capítulo, abastecimiento, les puedo mencionar que en el año 2004, entre otras muchas actuaciones que es imposible detallar, vamos a continuar el esfuerzo para resolver la problemática de abastecimiento de la Marina Alta. Vamos a poner en marcha las últimas fases que culminan ya los planes de abastecimiento de la Ribera y el Camp de Morvedre. Y en el caso de Castellón, tras el gran volumen de actuaciones ejecutadas en los últimos años para resolver el déficit de abastecimiento en las comarcas del interior y ejecutar el plan de abastecimiento a la Plana en la primera fase, ponemos en marcha nuevas inversiones en el litoral en las comarcas del Alto Palancia y Alto Mijares.

Finalmente, entre las numerosas obras de saneamiento y depuración que va a ejecutar la entidad de saneamiento en el 2004 y con una inversión de más de 156 millones de euros dentro del ejercicio, les puedo destacar algunas como la ampliación de la depuradora de la cuenca del Carraixet, l'Horta Nord, monte Orgegia, Elche-Carrizales, Elche-Algorós y Santa Pola; las depuradoras de Vinaroz, Peñíscola, Bernicarló y Alcocebre, las tres primeras adjudicadas, la última creo que en licitación; la ampliación de Pinedo 2, Torrent y Elche-Arenales del Sol; la depuradora de Fuente del Jarro, en Paterna; los tratamientos terciarios de Benidorm y Rincón de León y varias más.

Y en cuanto a inversiones directas de la Conselleria, les puedo destacar, por ejemplo, las actuaciones previstas en Denia, Crevillente, Vinaroz, Grau de Castellón, Utiel, Bocairent, Valencia. En concreto, en la ciudad de Castellón, con el presupuesto del 2004, vamos a poner en marcha un importante conjunto de actuaciones de renovación urbana que supondrán una inversión final de más de 9,4 millones de euros.

Por último, en el ámbito de la inversión en I+D en la vivienda y en calidad en la edificación, les puedo destacar que la dotación prevista para el año 2004 es de 1,4 millones de euros, casi un 80% más que en el 2003. En concreto, en el capítulo VII está prevista una inversión de 0,8 millones de euros en la realización de las actividades previstas en la tercera etapa del Plan de calidad 2003/2006, así como en el convenio con el Instituto Valenciano de la edificación.

El senyor president:

Gràcies, senyor conseller, per les seues explicacions i per l'esforç que ha fet, perquè em dóna la sensació que la goleta la té un poc tocada.

Anem a passar ara a les intervencions del grups i té, en primer lloc, la paraula. (Remors) Senyories, un poc d'ordre. En primer lloc, la paraula el senyor Oltra, en representació d'Esquerra Unida.

El senyor Oltra i Soler:

Gràcies, senyor president.

Gràcies, senyor conseller per la seua intervenció.

Bé, vosté recordarà allò que es diu de què excusa no demana culpabilitat manifesta. Jo crec que vosté, que ja sabia un poc quina anava a ser la reacció de l'oposició, ha començat justificant una cosa que encara no l'hem demanada. És que en el seu pressupost cal tindre en compte les empreses públiques, el mètode alemany. Encara que vosté mateixa diu "no sé cuánto hay ahí", però si vosté no ho sap el total, nosaltres sí que no ho sabem. O siga, les empreses privades, l'aplicació de la nova llei de concessió, etcètera, etcètera.

El senyor president:

Perdó. Senyories, guarden un poc de silenci que està parlant l'il·lustre senyor Oltra.

El senyor Oltra i Soler:

Gràcies, senyor president.

O siga, tot això un poc per a curar-se en salut, posar-se la venda abans de la ferida.

Jo és que crec que este debat l'hem tingut ja, este el cinqué debat, qualsevol cosa que es pense pot anar a pitjor, perquè jo crec que enguany és ja el pitjor possible. Però vist la seua reacció els anys anteriors i ara l'alabança que ha fet, jo no vaig a criticar-li que la seua conselleria en conjunt tinga una pujada de l'1,2, vaig a felicitar-lo. Perquè, clar, si eixe és el seu desig, clar, que cadascú elegeix els gustos conforme li agraden. Però, clar, ha aconseguit vosté ser la conselleria que menys puja, o siga, si era un objectiu ja ho té, estupend, ¿no? El que passa és que la seua conselleria és una conselleria --totes són importants, evidentment, però la seua conselleria pel volum que controla-- és una conselleria molt important i a més és la conselleria per excel·lència inversora, o hauria de ser per excel·lència inversora.

Si despullem un poc el discurs que ha fet vosté se'n anem, per exemple, al capítol VI, que és el d'inversions reals, i això puja l'1,9%, menys de l'IPC. I el capítol VII baixa, no puja, baixa el 4,6. Vosté estarà d'acord amb mi que eixos dos capítols, els VI i el VII, suposen el 85% del total que va a disposar vosté en la conselleria. O siga, done's compte d'allò important que és açò, allò altre serà important, però és, quant menys, accessori. El 85% de la disponibilitat econòmica seua està en eixos dos capítols i fixe's com està. Home, el total de la seua conselleria 634 milions. I entre eixos dos capítols 546. Si també posa en dubte ja les matemàtiques.

Si entrem en programes propis, clar, vosté ara en el tema d'arquitectura, que ha xerrat ara últimament. Bo, també volia dir-li que és una llàstima que la creació de l'ens gestor de transports haja d'anar per decisió política seua en la Llei d'acompanyament. Ens haguera agradat discutir això en un procés més normalitzat, on poder-ho debatre amb més temps, plantejar alternatives. O siga, d'alguna manera, no haver utilitzat eixa fórmula que, ja d'entrada, me pareix negativa.

Entrant en concret en algun dels programes, el Programa d'arquitectura, que és un programa sempre important, tingam en compte que toca el tema de la rehabilitació de cascos històrics, de noves infraestructures, etcètera, etcètera, eixe capítol baixa el 3,23%. Clar, és que vosté ens ha llegit tota la sèrie eixa de papers que hi ha ahí, però és que la credibilitat la veritat és que prou reduïda. Jo vaig a recordar-li el que vosté mateixa mos va vendre tal dia com avui fa un any i que figura per escrit en els pressupostos, en actuacions en cascos històrics, doncs, en l'any 2003 va pressupostar vosté 18 milions d'euros, i ens va dir aleshores i està escrit --està ací-- que per al 2004 es posarien ahí 21 milions, no? , en va posar 16, n'han desaparegut 5.

Si parlem de noves infraestructures i equipament urbà, he posat 18, calculat 39 per a enguany, i al final en figuren 25. No, són rebaixes, bé, doncs, encara no ha arribat el període de rebaixes, però pareix que en este cas sí, no?

Després, parla vosté d'equipaments, rehabilitació, convenis amb ajuntaments, però, clar, si sumem totes les partides que hi havien, amb les que hi ha realment no es produïx cap augment, es produïxen reduccions importants en un capítol que, estem parlant, per altra banda, de la importància que té revitalitzar els cascos antics, de manera que siguen més habitables, etcètera.

Si anem a un capítol tan important com és la infraestructura del transport, 513. 20, doncs, ahí, en l'any 2003, vosté té pressupostats 63 milions d'euros. Ens va dir, i figura per escrit, que per al 2004 anava a pressupostar-ne 141, però és que n'ha pressupostat 70, la mitat, un 50% de descompte, per què? O siga, quina credibilitat tenen les xifres que vosté ha donat si les que estan per escrit per part de vosté tenen aquest resultat?

Què ha passat, per exemple, amb el projecte que va vendre en el seu moment, tan important i tan necessari, de la línia Gandia-Dénia? Figura una partida en els pressupostos actuals, encara que, bé, és d'1 milió d'euros, però és que en el 2004 ha desaparegut, figura com a objectiu, però no està, amb la qual cosa ja és difícil que si no té cap previsió pressupostària es puga fer.

El soterrament d'Alfafar, Sedaví, Benetússer, etcètera, etcètera, que també va ser un dels grans projectes que se van vendre, tingam en compte que era any preelectoral, que també és veritat, doncs, figurava amb un cost total de 41 milions d'euros. Hi havia un compromís en els pressupostos de 3 milions i vosté ens dia que per a l'any 2004 hi hauria una previsió de 37 milions d'euros per a eixa partida en concret. En aquests moments, l'única cosa que sabem és que la previsió de cost s'ha multiplicat, però la previsió per a l'any 2004 que vosté presenta és d'1. 400. 000 euros: a què es deu això? Ara ens torna a dir l'enèsim conveni sobre el parc central de València, tota esta història que no sé si algun dia podrem vore-la. Això de la instal·lació intermodal d'Alacant, doncs, és --deien els pressupostos actuals-- una previsió de prop de 102 milions d'euros, 1 milió d'euros per al 2003 i 31 per al 2004. Al final, això se difumina, se crea una figura nova, conveni amb el GIF, tal, tal, tal, 3 milions i escaig d'euros, no? Això no és el que estava previst, això no és el que vosté ni mos va vendre ací. , no, no, no, ni va vendre allí.

O siga, és que és una cosa que, vaja, què ha passat amb això? Cada dos per tres despullen un sant, en vestixen un altre. Com és possible que en una cosa ja tan simbòlica com el tren Alcoi-Xàtiva, que mira que és difícil poder baixar-li la subvenció, doncs vostés l'han baixat, 200. 000 euros menys que tenen al conveni per a cobrir el dèficit d'això.

No anem a parlar del tema Alacant-Múrcia, Alacant-Villena, el tema de la millora d'eixa línia, del tren convencional, ja sé que això té poca importància i tot el que no siga AVE, doncs, verdaderament, té poca importància. Ara parla del metro, però, clar, el metro en Alacant. Bé, diu "la província d'Alacant", no sé si ha segut un lapsus, perquè, clar, si ja està difícil en Alacant, parlar del metro en la província d'Alacant té mèrit! O siga, ens ha parlat d'una iniciativa privada. , pareix evident que hi ha una decisió política d'afavorir la privatització en aquest tema.

Una altra partida important, que és l'ordenació i coordinació del transport terrestre, que eixa sí que puja, puja quasi un 13%, no? , però, clar, ahí hi ha un augment molt fort per a cobrir el dèficit de Ferrocarrils de la Generalitat Valenciana i ens agradaria saber si per part de la Conselleria està fent-se alguna cosa per a intentar racionalitzar, per dir-ho d'alguna manera, eixe dèficit creixent, puja un 13% del dèficit de Ferrocarrils en l'any 2004, passem de 29 milions a quasi 34. Ens agradaria saber. , vaja, sabem que, per desgràcia, el transport públic sol ser deficitari, però si estan fent-se esforços per a intentar racionalitzar eixa qüestió.

En el tema de carreteres, vosté hi ha fet alguna referència també, és un tema important, altres anys l'han venut com una gran cosa, enguany solament puja el 0,66%. El capítol VI, que era el capítol inversor, puja l'1,24, és veritat que l'any 2003 encara va pujar menys, va pujar l'1,03, la qual cosa és un progrés important, però en el manteniment de carreteres, i vosté coneix la sinistralitat de les nostres vies, doncs, es produïx una rebaixa, inclús, una baixa de 33 milions en l'any 2003 a 32 en el 2004. Doncs, no sé què ha de passar més perquè se millore un aspecte tan important com aquest.

Si parlem de noves infraestructures en carreteres, en el 2003 hi havien 132 milions. Es va dir, i figuren ahí en pressupostos, dóna por pensar la quantitat de carreteres que han caigut per ahí, que hi anaven a haver 174. (veus) És que està ahí, senyor conseller, (rient) i hi tornen a haver 132 milions. I d'eixos 132, el 10% se'n van a la famosa carretera de Cabanes-Oropesa, o siga, un percentatge importantíssim.

Per no parlar --vosté hi ha fet alguna referència-- que una part important d'eixes vies, damunt van a fer-se, doncs, amb peatge. Després de tant d'any d'esperar la segona circumval·lació d'Alacant, d'estar signant quaranta mil convenis, etcètera, etcètera, resulta que, al final, mos la fan amb peatge.

En temes de costa. Bé, el tema de costa, un tema tan important, el tema rehabilitació i tal, baixa el pressupost. Vosté torna a dir que estan esperant la redacció d'un pla director de ports esportius. No sé si algun dia el faran. Jo, des que estic ací, fa quatre anys i escaig que això figura per escrit, deu ser molt llarg el pla eixe, o és que estan esperant que es facen tots els ports esportius, no! , bé, astò tot és començar, és com el rascar, comença un i no acaba. Doncs, jo crec que vostés estan en eixa línia.

Què ha passat, per exemple, amb els plans d'ordenació dels ports de Vinaròs, Dénia, Cullera, Torrevella? , que estaven en els pressupostos, amb unes partides quasi simbòliques, però és que han desaparegut. O siga, què està passant amb tot això, que són qüestions que ens preocupen moltíssim --ja quasi no tinc temps.

Sí que ens agradaria intentar ampliar un poquet més partides, l'Ave, sobre l'aplicació esta. (inintel·ligible) ahí figura una partida grossíssima de deu milions i escaig, però pràcticament no coneixem res més. Com va a aplicar-se això? I ens pareix positiu que se recolze el tema de l'emergia, tingam en compte que l'Agència Valenciana de l'Energia, pràcticament està verge, no s'ha fet res en això. O siga, ens agradaria que això se traduïra en alguna cosa, però, evidentment, nosaltres si tornem a queixar-mos del tema de les empreses públiques, que m'imagine que després els dirà --també tinc dades, eh, per a. , al final, com ja mos coneixem, doncs, per a contrarestar--, però sí que torna a existir l'opacitat absoluta quant a les noves infraestructures que van a executar-se.

O siga, l'Entitat de Sanejament, que té una previsió determinada de construcció, no sabem. O siga, vosté ha de comprendre que des de. No sé si, supose que des de l'equip de govern se sabrà o que vosté almenys ho sabrà, però nosaltres no tenim ni idea d'a on van a fer-se eixes noves infraestructures, de quina manera va a aplicar-se el II Pla de sanejament, no ho sabem! , estem parlant de programes molt importants en moments molt importants al voltant del Pla hidrològic nacional, sí que sabem que partides del pressupost directament o íntimament lligades a això estan baixant, el tema de sanejament, etcètera, etcètera.

El senyor president:

Senyor Oltra, quan vullga.

El senyor Oltra i Soler:

. m'imagine que vosté ens dirà que el tema de l'empresa pública, però després, podrem discutir.

Gràcies.

El senyor president:

Té la paraula el senyor Godoy.

Li donem la benvinguda en la seua primera intervenció en esta comissió com a portaveu del Grup Socialista.

El senyor Godoy García:

El senyor president:

Senyories, guarden un poc de silenci.

El senyor Godoy García:

El senyor president:

Senyor Godoy, vaja acabant.

El senyor Godoy García:

El senyor president:

Moltes gràcies, senyor Godoy.

Té la paraula en representació del Grup Popular, l'il·lustre senyor Maluenda.

El senyor Maluenda Verdú:

Moltes gràcies, senyor president.

Senyor conseller, agrair-li la seua compareixença. Compareixença, per a una sessió informativa, per si algú no ho sap. És una sessió informativa en què no se debat, no se discutix, no se replica. , és per a conéixer els pressupostos que vosté ha confeccionat i que ha portat a la cambra. Eixe és l'esperit del Reglament. (Remors) Això és una cosa que quan governaven els socialistes era impossible però, amb la reforma del reglament de 1994, en aplicació en el 1995, ja d'ofici.

El senyor president:

Senyories, per favor, està parlant el senyor Maluenda.

El senyor Maluenda Verdú:

Jo no estic acostumat a tan mala educació, senyor president, per favor.

El senyor president:

No, no, mala educació, no, senyor Maluenda, són insuficiències.

El senyor Maluenda Verdú:

Moltes gràcies. Moltes gràcies pel seu empar.

I dia, senyor conseller, que aleshores no era possible i ara sí. Però és una sessió perquè vostés mos informe conforme ho ha fet, de forma molt clara, d'una gran quantitat de dades, matisa algunes qüestions i el que no ho tinga clar pot repreguntar. El debat, el debat dels seus pressupostos serà quan se presenten les esmenes a l'hora de defensar les alternatives de l'oposició i a l'hora d'oposar-se el grup de govern o de defensar el projecte que vosté presenta.

Eixe és el dia del debat, no hui. Per tant, agrair-li la seua informació. Els pressupostos del CIT per al 2004 tenen dos novetats, bé, a part del canvi de nom de la conselleria. Una és la creació d'un nou programa d'energia i l'altra és l'adscripció del programa de telecomunicacions. Eixa dotació global que vosté ha explicat de 634,81 milions d'euros, dels quals les inversions a través del capítol VI i VII ascendix a 546,3 milions, distribuïts en el programa 513. 10 de carreteres, 215,40 milions; 616. 20, d'infraestructures de transport, 108,96; el 431, d'arquitectura, 83,33; gestió i infraestructures hidràuliques, que és el programa 512. 10, 79,43; coordinació del transport, a través del programa 513. 30, 49,89; sanejament i depuració, programa 442. 10, 31,68 milions d'euros, i telecomunicacions, 21,79 i, energia, 12,32.

Són uns bons pressupostos perquè és que a estes inversions, conforme vosté ha dit molt bé, s'han d'afegir les inversions extrapressupostàries. L'entitat de sanejament només, té 234,86 milions d'euros. I el FGV té 200 milions d'euros. I també ha dit vosté, que sí que ho ha dit, que pel model alemany, la contractació de carreteres és de 67,15 milions d'euros. Total, una inversió real de 1. 048,39 milions d'euros, un augment sobre el 2003 del 9,57%.

I com sempre, una de les banderes més importants de la seua conselleria, l'actual conselleria, és la política de l'aigua, conforme era amb la Coput, perquè està fent una política, com no pot ser d'altra forma, continuista del que ha segut la política del Partit Popular enfront de la Generalitat en els últims anys. Aixina, en política d'aigua, en els dos programes, el 512. 10 i el 442. 10, n'hi ha 111,16 milions d'euros als quals s'han d'afegir els 234,86 de l'entitat de sanejament; 346,02 milions d'euros per a la política hidràulica. Aixina, hi ha un augment en eixos programes del 8,7%.

I dins d'eixe programa 512. 10, se pot abordar eixa política que s'està duent a efecte en els últims anys d'abastiment a les poblacions. Se queden resolts aixina en una partida que n'hi ha, global, de 33,6 milions d'euros, abastiment de poblacions, els problemes d'abastiment en la Marina Alta; l'última fase entre el Camp de Morvedre i la Ribera; abastiment de la Plana; inversions en l'Alt Palància, en l'Alt Millars, etcètera, etcètera. Un increment del 27%, senyories, el 27%. En canalització i defensa contra avingudes, 43,6 milions d'euros, que significa un 2%, i que dóna lloc que es concloga la canalització del riu Vinalopó, Elda-Petrer; continuar amb la canalització del riu Cervol, en Vinaròs; el barranc de Sant Nicolàs, en Gandia; el de Puçol, el del Puig, de Fraga, Juncaret-Orgegia en Alacant, el barranc de les Ovelles, etcètera.

En estalvi d'aigua, bé, en estalvi d'aigua també estan en marxa les obres del sector 8, 22 i 32, de la séquia Reial del Xúquer, i vosté li dóna cobertura econòmica en estos pressupostos, la qual cosa mos pareix meravellós.

L'ampliació de les depuradores de Pinedo, Carraixet, Quart-Benager i prou prompte començarà la de Torrent, prompte començarà la de Torrent.

I moltes, a destacar moltes actuacions, com és. , n'hem dit unes quantes, podríem ressenyar-ne fins a més de 30 actuacions que té previstes en les tres províncies la conselleria a través d'estos pressupostos.

En arquitectura, el programa 431. 10, n'hi ha un pressupost de 83,3 milions, en el capítol VI, el que significa un augment del 6,7%, i de 37,6 en el capítol VII. I, en carreteres, en carreteres, alguna de les senyories s'estranya que no s'augmente el programa de carreteres en les mateixes proporcions que ho férem en els últims anys. Això és molt fàcil saber per què. Només s'ha de donar una volta per tota la geografia de la Comunitat Valenciana i vore com s'ha avançat en les carreteres, quines autovies tenim i quines carreteres s'han millorat i quins projectes estan executant-se. Per tant, no fan falta tants diners com feen falta en el 1995 i en el 1996, quan vam començar a governar. Però, aixina i tot, --fixe's--, el programa 513 té una partida de 215,4 milions d'euros per a carreteres. I, a més, el model alemany, ja hem dit abans que té una dotació. , hi ha unes contractacions per valor de 67,15 milions, el que fa un total de 282,55 milions d'euros per a carreteres.

Aixina, la segona calçada de Betxí-Borriol en l'autovia de la Plana serà una realitat perquè està fent-se; el distribuïdor sud del bypass de Torrent, del bypass de Torrent, també; l'autovia Sax-Castalla també està fent-se; l'autovia Gandia-Almonacid; la via parc Alacant-Elx, també és una realitat. Altres actuacions són l'autovia central, l'autovia de la Plana, el Nules-Borriana, Castelló-Benicàssim, Onda-Vila-real; en València, la ronda d'Albal, accessos a Massamagrell, avinguda de la Ribera en Alzira, la ronda nord de València, el tram Benimaclet-Ciutat Fallera; i, en Alacant, la travessia de Rodriguillo, que tanta falta fa per als camions del marbre que creuant les poblacions o pedanies, en este cas, del Rodriguillo, és un perill, és un perill. Per tant, és molt encertat que, per fi, això vaja endavant i que és una promesa electoral del Partit Popular que vosté va assumir i que ara està demostrant una volta més que complix sempre.

Bé, també l'accés est a Beneixama, la ronda de Rafal, la carretera Vila-Joiosa-Finestrat, Elx- Sant Fulgenci, i una cosa també molt important, que enllaça amb el que he dit abans del Rodriguillo, la ronda sud de Novelda. La ronda sud de Novelda és importantíssima i té una dotació pressupostària superior a 7 milions d'euros.

Per tant, senyor conseller, el felicite perquè també en el programa de carreteres s'ha avançat moltíssim.

Hauríem de parlar també d'infraestructures del transport. Clar que sí, infraestructures del transport, grans actuacions que s'han dut a efecte i que van a continuar durant estos pròxims quatre anys i, de forma especial, en l'any 2004, que són els pressupostos als que mos referim, com és en el metro de València, el metro de València en què hi ha un impuls i una inversió de 41 milions d'euros que és importantíssim, al que s'afegixen els 36 milions d'euros que té previst Ferrocarrils de la Generalitat Valenciana, que són 77 milions d'euros. Se poden desenrotllar totes eixes actuacions que se tenen previstes, de forma prioritària.

I no s'oblida vosté en els pressupostos, tampoc, del tram d'Alacant. És un encert també continuar avançant en el tram d'Alacant i que en les actuacions que estan previstes per al 2004 i que va executar la Generalitat a través de Ferrocarrils, és posar en servici el traçat del Campello-Vila-Joiosa, que ja estan les obres acabades, pendent només del material mòbil, que crec que en l'any 2004 ja se disposarà; continuar les obres del tram 2, Mercat-Finca Adhoc que està en servici per al 2005. Posar en execució les obres del tram 4-A, que és la variant del Cabo de les Hortes. La línia 1, Luceros-Mercado. L'estació del mercat i els nous tallers, i la senyalització i comunicació del tram Campello-la Vila Joiosa. En conjunt, la Generalitat Valenciana a través de FGV invertirà més 100 milions en la nova xarxa d'Alacant. Pensem que és un encert.

També hi ha que destacar la línia 2, de la universitat, en un pressupost de 49 milions d'euros, que no s'ha inclòs en les inversions abans indicades. Però que està prevista la seua realització mitjançant el sistema de concessió a un operador privat d'acord en el que té previst la Llei d'ordenació del transport. O siga, que és en compliment de la Llei de coordinació del transport.

Sense oblidar també, que en ordenació i coordinació del transport terrestre hi ha grans actuacions, una dotació de 49,89 milions d'euros, que significa un augment del 12,81% sobre el pressupost del 89. I que este creixement, concretament en el capítol VI, augmenta el 37,44%. Ahí és res, eh. El 37,44%. I en el capítol VII un 23,25.

S'ha de destacar també actuacions de l'empresa pública Ferrocarrils de la Generalitat, que arrepleguen crèdits per un import de 33,8 milions d'euros, front als 29,8 milions que estaven consignats en el 2003. O siga un 13% més.

Bo, i els nous programes de telecomunicacions, socials i d'informació, que per primera volta tenen una dotació i que depenen ara del CIT a l'igual que energia, en què hi ha uns plans a través de l'Agència Valenciana de l'Energia molt importants, en una inversió de 12,33 milions d'euros, que en el capítol VI se contemplen una sèrie d'actuacions importantíssimes, que crec que va a ser motiu de millorar la qualitat de vida dels nostres ciutadans.

Per tant, felicitats, senyor conseller, i continue vosté en eixa tasca de continuar eixa política iniciada durant els anys anteriors, que crec que ha sigut efectiva i reconeguda pel poble valencià.

Res més, senyor president. Gràcies per la seua benevolència.

El senyor president:

Gràcies, senyor Maluenda.

Té la paraula el senyor conseller, per a aclarir algun dubte que pareix que s'ha suscitat ací en les intervencions.

El senyor conseller d'Infraestructures i Transports:

Gràcies, president.

De la intervenció que jo he exposat aquí davant de tots vostés, i de les intervencions que han tingut els distints portaveus, la veritat és que crec que estem parlant. com si estiguérem parlant de coses distintes. Pareix que cada u s'agarra a la part que exclusivament li interessa i d'ahí no vol eixir-se'n, eh, i no vol reconéixer absolutament res.

Jo crec que l'evidència és tan gran, senyor Oltra o senyor Godoy, de la quantitat de coses que estan fent-se, que difícilment. resulta difícil mantindre's en eixa posició que tenen vostés que no se fa res, i açò és una catàstrofe i cada vegada se fan menys infrastructures.

A mi m'agradaria que vostés compararen la inversió d'este govern i dels anteriors governs de la Generalitat Valenciana, en les inversions que estan fent comunitats autònomes governades per vostés, i no governades per vostés, de la resta, de la resta de l'Estat espanyol. I vorien la gran diferència que hi ha.

Com els deia abans, sols és comparable en Madrid i en Catalunya la inversió que està fent-se aquí a la Comunitat Valenciana, sols és comparable. La inversió és molt important, i ho reconeix tot el món, se reconeix a nivell de l'administració general, se reconeix a nivell dels usuaris de les infrastructures, i se reconeix a nivell també dels constructors d'eixes infrastructures.

Que la entidad de saneamiento, que esas depuradoras que están aquí, todas --si quieren, vamos, luego les doy fotocopias sin ningún problema; las que hay en un color verdecito son las nuevas, las nuevas que se empiezan--, pues se van a gastar sólo de fondos propios 234, el total en el tema del agua 343 millones de euros. No está mal tampoco.

El senyor president:

Moltes gràcies, senyor conseller.

Té la paraula el senyor Oltra. Però a ja saps com és el sistema: coses puntuals, matisar.

El senyor Oltra i Soler:

Bo. Home, a nosaltres una cosa que ens agradaria que eixa energia, ara que duu les competències d'energia el senyor conseller, doncs que també les haguera aplicat a l'hora del debat allí en el propi consell, a l'hora de reclamar més diners. Perquè clar, pareix que tinguem l'oposició la culpa. Si jo estic convençut que si a vosté li donen més diners, segurament se'ls gastarà. I segurament farà coses que seran interessants.

Però mosatros no tenim culpa que a vosté li hagen donat els diners que li han donat. I estan ahí. Però és que mosatros mos hem limitat a llegir el que vosté ha posat ahí. Per tant. Altres coses, bo, mosatros no som endevinadors. O siga, si el tema del mètode alemany no figura en els pressupostos, mosatros no podem saber-ho. Ho sabrem quan vegem una carretera, dic, xe, si esta no està en els pressupostos. Però home, no, no deixe. Vosté jo crec que estarà d'acord amb mosatros que el sistema és un poc primitiu. O siga, que un ha d'anar per una carretera o per una no sé què a vore una obra que s'està fent, que no està en els pressupostos, a cridar per telèfon, a esbrinar. Però per què no informen d'una altra manera? Per què no es diu en aquestes Corts: "Anem a fer-ho d'esta manera, i esta obra se farà aixina, costarà previsiblement tant i anem a traure-la pel sistema tal"? Eixe fullet que tots els anys li demanem, que pareix que siga papers del Pentàgon.

El senyor president:

El senyor Oltra i Soler:

. pareix que siga secret. Perquè és que, no sé, clar, vosté és que com no ha estat mai en l'oposició. A la millor li fa falta estar en l'oposició, i patirà les conseqüències d'estar en l'oposició. És una opacitat absoluta a l'hora.

El senyor president:

Per favor, guarden silenci.

El senyor Oltra i Soler:

. a l'hora de conéixer les coses.

Diu: "és que no reconeixen res". Home, reconéixer, o siga, mútuament, perquè aquí, si parlem d'eixe tipus de coses, aprovar vostés una esmena de l'oposició és quasi un miracle, quasi un miracle. O siga, per tant, o tota l'oposició és molt roïna o tot el Govern és perfecte.

O siga, aquí cadascú. (Remors) Ja, ja està clar. Això pot ser el que pot ser, però també és molt perillós el conformisme, senyor conseller, i encara més l'autobombo. O siga, vosté té l'obligació de fer el que està fent. Punt. La societat valenciana ha depositat en vosté ics milers de milions de pessetes, o d'euros, perquè faça una determinada cosa. Vosté, la seua obligació és fer això el millor possible, el millor possible i amb la major transparència possible. Eixa és la seua obligació. La nostra és plantejar alternatives, fiscalitzar, encara que jo sé que a la millor. fiscalitzar i plantejar alternatives. Eixe és el nostre dret, i per tant, estem exercint-lo.

Vosté, clar, ara és fàcil dir: "El Camí de Castella està fent-se", clar que està fent-se, però vosté sap els anys que du això! Home, clar, i si no vosté, algú a la millor l'any que ve o dins de vint anys l'haguera fet, però els anys que ha passat això, els morts que hi han hagut en eixa carretera, això qui ho arregla ara? I qui parla d'això parla del que siga. O siga, quant que costa fer les coses, quant que costa demanar-les, eixa és la queixa nostra, senyor conseller. I si ni tan sols podem fer això, apaga y vámonos.

És creïble el pressupost seu? Perquè, clar, vosté diu: "és que mosatros som seriosos, fem un pressupost. " Jo me base en números que vostés ens han donat ací, que després no s'executen, amb previsions plurianuals que ens han dit que per al 2004 anaven a disposar d'ics diners. Això no està ahí. Si això no està ahí, no estan complint-se.

Jo li he fet una sèrie de preguntes concretes de què ha passat amb això de Gandia-Dénia, per exemple; ni ha contestat això del soterrament d'Alfafar-Sedaví. O siga, què passa? Quina és l'excusa de l'any? Perquè açò, cada any que passa té una excusa. O siga, quina és la que toca enguany perquè eixes partides no estiguen ahí? , que és el que passa amb la millora de la línia convencional de tren, per tot el país, ja no estem parlant d'Alacant sols, per tot el país. Si és que el problema està ahí, si és que són coses ja promeses. En alguns casos no solament promeses, que ja és greu, és que han figurat en pressupostos. I no val l'argument que estan fetes. Això val en algunes coses, en altres ni tan sols s'ha posat la primera pedra. I han desaparegut. O siga, què és el que ha passat perquè hagen desaparegut? , que eren temes massa cars? Eren temes que calia dir-los perquè arribaven les eleccions autonòmiques i calia vendre el tema? Són temes que no han aconseguit col·locar-los a ningun promotor privat, alguna empresa privada d'estes que la nova llei va a permetre? O siga, quin és el model?

Per tant, nosaltres li demanem, senyor conseller, més transparència, més informació a aquestes Corts del que estan fent. Si nosaltres, després, a l'hora de les esmenes vorà vosté que hi ha actuacions que no s'esmenen, perquè estarem d'acord en la majoria d'eixos casos. En altres sí, i és un dret legítim, que jo pense que això no té discussió. Però vosté el que no pot damunt, damunt de ser l'última conselleria en. l'última, ja no queda més, és que ho ha aconseguit, estava desitjant-ho i ho ha aconseguit. Home, damunt, estar contents, perquè, clar, és que ja a la pròxima li faran pagar, senyor conseller. (Remors i rialles) Amb tota seguretat.

Res més i moltes gràcies.

El senyor president:

Gràcies, senyor Oltra.

Té la paraula el senyor Godoy.

El senyor Godoy García:

El senyor president:

El senyor Godoy García:

El senyor president:

El senyor Godoy García:

Bueno, la Entidad de Saneamiento. Ha dicho: "estamos depurando más que nunca, mejor que nunca". Pues no faltaba más. Yo les recuerdo que en eso los gobiernos socialistas tienen mucho que ver, que la Ley de saneamiento es de gobiernos socialistas, el canon de saneamiento es de gobiernos socialistas y también la financiación europea, que ustedes reconocen en el segundo plan de saneamiento ser del 50%. No puede ser más que se avance en ese sentido.

Y voy a ir concluyendo. Mire, solamente voy a señalar una cosa. En Arquitectura, por ejemplo, lo que me ha sorprendido es la falta de homogeneidad de las inversiones, o sea, he encontrado programas tanto en cuestiones del casco histórico pero sobre todo lo que son actuaciones de infraestructura y equipamiento urbano, en que hay ciudades muy importantes a las que les corresponden cero euros, no sé si será un error. Por ejemplo, no he encontrado nada ni para Alicante ni para Elche, son cosas muy extrañas. O no he visto nada sobre el tranvía de Castellón, que también me gustaría que nos dijera algo.

El senyor president:

Gràcies, senyor Godoy.

Té la paraula el senyor conseller.

El senyor conseller d'Infraestructures i Transports:

Yo creo que he venido aquí precisamente para complementar, aclarar y hablar de los presupuestos, y si no tenían suficiente detalle sobre el tema del modelo alemán, que yo creo que lo podrían tener perfectamente porque son muchas ya, dos o tres legislaturas las que venimos hablando de ese modelo, pues yo estoy a su entera disposición para dárselo. Pero es que lo he explicado en mi primera intervención. Cuando ustedes han intervenido no han hecho ni caso del tema que yo les explicaba del modelo alemán. Son obras que están ahí. ¡Si se están haciendo! Ustedes lo tienen que saber. Yo lo tengo que decir, pero es que se contabilizan, son inversiones, hay trabajadores ahí que cobran, que ganan dinero, que compran luego. En definitiva, hay vida, hay crecimiento, al mismo tiempo que se van desarrollando esas infraestructuras.

El senyor president:

Acabe, senyor conseller.

El senyor conseller d'Infraestructures i Transports:

El senyor president:

Moltes gràcies, senyor conseller, per totes les seues explicacions. La gola ja sé que la té castigadeta, pero bo. I parem cinc minutets, cinc minuts de rellotge.

(Se suspén la reunió a les 11 hores i 52 minuts)

(Es reprén la reunió a les 12 hores i 2 minuts)

Compareixença de la consellera d'Agricultura,

Pesca i Alimentació, senyora Gemma Amor Pérez, per tal d'informar sobre el Projecte de llei de pressupostos de la Generalitat Valenciana per a l'exercici 2004, pel que fa a la seua conselleria.

El senyor president:

Ara tenim la compareixença de la consellera d'Agricultura, Pesca i Alimentació. Li donem la benvinguda en esta la seua primera compareixença en la Comissió d'Economia i Pressupostos.

I quan vosté crega convenient, té la paraula per a exposar-nos els pressupostos per al 2004.

La senyora consellera d'Agricultura, Pesca i Alimentació:

Gràcies, president.

Senyories.

És quasi un clàssic afirmar que la Llei de pressupostos constituïx la tramitació parlamentària del Projecte de llei per excel·lència. La seua transcendència ve donada pel fet que la mateixa articula els mecanismes financers necessaris en el pla d'ingressos i gastos per a executar les polítiques públiques dissenyades per l'executiu. Este fet convertix la Llei de pressupostos en un referent en el curs polític i un element clau de l'hisenda de l'administració pública.

En efecte, són els pressupostos de la Generalitat Valenciana els encarregats de permetre el funcionament de l'administració de la nostra comunitat, posant al seu servici, dins d'un context d'assignació eficient i utilització racional dels recursos disponibles, aquells que són necessaris per a plasmar, amb objectius concrets, la política del Govern.

En este sentit, i dins del marcat caràcter social dels pressupostos per a l'any 2004, els objectius que en els mateixos s'han volgut reflectir queden sistematitzats en aquells que incidixen de manera directa en el teixit productiu de la Comunitat Valenciana, permetent d'esta forma incrementar també la seua riquesa.

La consecució dels objectius possibilitarà, a través del compliment de les previsions de creixement previstes per al pròxim exercici, estimades en un 3,2% del PIB, dos dècimes per damunt de la mitjana nacional i molt per damunt de la mitjana dels països de la Unió Europea.

El Govern ha fet una aposta clara per la continuació d'un esforç inversor mantingut durant els últims huit anys, tal com ha vingut succeint fins el moment, que es traduirà, sense dubte, en una millora de l'entramat socioproductiu de la Comunitat, que és el que, en definitiva, repercutirà en la millora del nivell de la renda dels valencians.

En este context, i com a reflex dels compromisos financers que es traduïx en la posada en pràctica de l'agenda política, he de comunicar-los, senyories, que els pressupostos de la Conselleria d'Agricultura, Pesca i Alimentació arrepleguen el finançament necessari per aconseguir els objectius definits en la meua compareixença davant el Ple de les Corts per a exposar quines anaven a ser les línies mestres de la política agrària, pesquera i alimentària de la Generalitat Valenciana durant la propera legislatura.

Parlava en aquell moment, i reitere hui, que el nostre objectiu passa per definir una política agrària productiva, competitiva, innovadora, plural i sostenible per a la nostra comunitat. Per això definíem cinquanta mesures concebudes com a compromisos d'actuació que haurien d'aconseguir-se durant esta legislatura. I he d'avançar-los, senyories, que els pressuposts que ara a continuació analitzarem, arrepleguen les mesures necessàries per a convertir dits objectius en realitat.

Els pressupostos de la Conselleria d'Agricultura, Pesca i Alimentació per al 2004 experimenten un creixement del 3% respecte a l'exercici precedent. Este creixement és equilibrat entre l'augment que experimenten les partides de gastos destinades al finançament d'operacions corrents i les partides destinades al finançament d'operacions de capital, amb creixements respectius del 3% i del 2,3%.

En el capítol d'operacions financeres, he de destacar el seu fort creixement percentual, amb un increment del 200%, motivat per la participació de la Generalitat Valenciana en l'empresa mixta, amb la seua ampliació de capital, en l'empresa, com he dit, Agriconsa.

Amb 125 milions d'euros, el programa d'ordenació i garantia agrària representa el programa de major volum financer del nostre pressupost, suposant un 30% del total. Este programa ha experimentat un creixement del 6,35% respecte a l'exercici anterior. Este programa, sostingut en bona mesura pels fons procedents del Feoga Garantia, constituïx una ferramenta bàsica per a garantir el sosteniment de les rendes del nostre sector agrari, objectiu bàsic, com sabem, de la nostra política agrària.

Però en ser important la dotació pressupostària, voldria insistir ací en un compromís adquirit durant la meua compareixença en el debat de política general relatiu a la recerca de ferramentes que optimitzen la gestió de les ajudes públiques. Com vaig prometre en la citada compareixença, la nostra conselleria ha iniciat ja una revisió operativa de procediments per a descongestionar en el temps la tramitació de les línies d'ajuda, facilitar la presentació documental de sol·licituds i simplificar la seua tramitació. Tot això amb l'objectiu d'aconseguir una reducció del temps i una millora en eficàcia que permeten transferir en el menor termini possible les ajudes als nostres agricultors.

El programa d'estructures agràries, segon programa en dotació, amb 65 milions d'euros, concentra un percentatge significatiu de la inversió de la Conselleria d'Agricultura, Pesca i Alimentació, en dotar pressupostàriament actuacions per import d'uns 38 milions d'euros en el seu capítol VI, açò és, el 79% del total de la conselleria. Esta xifra es complementa amb els crèdits consignats en el seu capítol VII, de transferències de capital, per import d'uns 22 milions d'euros, per arribar a una xifra global de 60 milions d'euros; xifra que si bé és lleugerament inferior als 61 milions d'euros establits en el pressupost de l'exercici anterior, consolida l'esforç inversor de la Generalitat Valenciana en matèria d'infrastructures agràries, astò és, modernització de regadius i millora d'infrastructures i servicis agraris.

El conjunt d'estes actuacions s'enquadra en el programa de modernització de regadius Horitzó 2008, programa que comportarà una inversió aproximada de 800 milions d'euros, uns 133. 000 milions de les antigues pessetes. D'estos, el 75% seran finançats per les administracions públiques, havent de sufragar els usuaris de les obres només el 25%.

Dins del programa de consolidació i millora, les actuacions d'implantació de reg localitzat a executar per la Comunitat Valenciana constituïxen un dels elements més importants. La Comunitat Valenciana desenrotllarà durant el període de programació actuacions de substitució en 115. 000 hectàrees, implicant això un inversió final de 575 milions d'euros. Durant el període 2000-2003 s'han executat ja a la Comunitat Valenciana obres d'implantació de reg localitzar en unes 20. 000 hectàrees. El cost de dites actuacions ha ascendit a 125 milions d'euros.

Així, doncs, en el període 2003-2008 es procedirà a la implantació de reg localitzat d'unes 95. 000 hectàrees, compreses en les següents grans àrees geogràfiques: regadius de Millars, regadius del Palància, Camp de Túria, Ribera Alta, Canal de Navarrés, la Safor, Marina Baixa, Marina Altra, Baix Vinalopó, Baix Segura i Vinalopó-l'Alacantí.

Esta consolidació de l'esforç inversor va a permetre aconseguir l'objectiu fixat per a esta legislatura de modernitzar 90. 000 hectàrees de regadiu i culminar un ambiciós programa de modernització de regadius, fins arribar a la xifra global de 260. 000 hectàrees de reg localitzat, el que suposarà el 79% de la nostra superfície de reg a l'any 2008.

El tercer dels programes pressupostaris amb dotació financera és el programa d'ordenació i millora de la producció agrària. Este programa suposa el 15% del pressupost total de la conselleria. Es tracta d'un programa que ha experimentat un creixement des de l'any 1995 superior al cent per cent, en passar d'uns 25 milions d'euros de la dita anualitat als 61 milions d'euros pressupostats per al proper exercici.

Destaquem com a línies més significatives del citat programa, per representar més del 70% de les seues transferències, la destinada a la subvenció d'assegurances agràries, que es veu incrementada en un 4%; i la dirigida al foment d'inversions en la indústria de transformació agroalimentària, que passa de 22. 145. 000 euros de l'actual exercici pressupostari a 24. 360. 000 euros per a l'exercici proper, açò és, un creixement lleugerament superior al 10%.

Els recursos financers destinats a la investigació i a la tecnologia agrària veuen incrementats la seua dotació en un 7% en el pressupost per a l'any 2004, destacant de dit creixement el conjunt de gastos continguts en el capítol II del citat programa, dedicats al pla d'eradicació de la mosca de la fruita, que experimenta un creixement del 26% respecte a l'any anterior. Així com el manteniment de l'esforç inversor en la construcció de nous centres d'investigació, com el destinat al sector avícola o l'inici del projecte de creació d'una biofàbrica de mascles estèrils com a iniciativa estrella en el marc del ja citat pla d'eradicació de la mosca de la fruita. A data de hui, puc anunciar-los que una vegada finalitzada l'actual fase de redacció del projecte, la seua execució començarà els primers mesos de l'any pròxim.

Igualment destacable és la creació de la nova línia del capítol VII d'este programa, destinada a donar suport financer al projecte Agroalimed, dotat amb 1. 350. 000 euros i amb vocació de convertir-se en el principal nucli tecnològic agroalimentari d'Espanya i referència en l'àmbit internacional en matèria d'investigació agroalimentària.

Este projecte significa una aposta per la investigació i la modernització del sector agroalimentari realitzada des de la Generalitat Valenciana. En ell s'integren, a més de la mateixa conselleria, el mateix Ivia, els centres d'investigació agroalimentaris adscrits al Csic, les universitats valencians i el Ministeri de Ciència i Tecnologia, amb el propòsit d'avançar en les línies d'investigació aplicables al sector agroalimentari.

Este esforç de les línies d'investigació es constata també des de l'òptica dels pressupostos de l'Ivia, Institut Valencià d'Investigacions Agràries. Este organisme autònom adscrit a la Conselleria d'Agricultura, experimenta un creixement en els seus pressupostos del 8,8% en relació als pressupostos anteriors. Este increment permetrà el manteniment de les línies d'investigació i projectes en marxa, així com l'assumpció de nous reptes, entre els que voldria destacar la construcció de dos nous departaments d'investigació: el d'agroenginyeria i el d'agricultura sostenible.

L'ordenació i millora de la producció pesquera exigirà el compromís de crèdits per a l'any 2004 per import d'uns 23 milions d'euros, mantenint-se en els nivells pressupostaris de l'exercici 2003. Hi ha una escassa variació positiva del 0,58%.

Voldria destacar en este programa l'alt grau d'execució aconseguit en la gestió dels fons estructurals que, a través de l'instrument financer d'ordenació a la pesca, han sigut posats a disposició de la Generalitat Valenciana. En este sentit, a finals del present exercici, i trobant-nos encara en el primer trienni de l'actual període de programació 2000-2006, el grau d'execució d'estes ajudes arribarà a un percentatge proper al 8% del total de les ajudes compromeses per al conjunt del període.

Com a estratègia hauria de qualificar l'aposta del Govern Valencià en matèria de desenrotllament rural realitzada per a esta legislatura. Està s'ha concretat a només cinc mesos de l'inici d'esta legislatura amb la creació de l'Institut Valencià de Desenrotllament Rural, concebut com l'òrgan competent per a coordinar les accions de govern horitzontals que integren elements de política econòmica, de medi ambient, de pimes, patrimoni, turisme, ordenació del territori, entre altres.

Fruit d'este compromís, s'incorpora un programa pressupostari de nova creació, destinat al desenrotllament rural, en el qual s'integren les línies dels programes Leader i Proder al costat d'aquelles integrals de les polítiques d'estructures agràries de naturalesa no inversora. Precisament estes línies han sigut objecte d'un ajust a fi d'incentivar durant el proper exercici les primeres instal·lacions d'agricultors joves, per la qual cosa s'ha incrementat la partida destinada a tal fi en un cent per cent respecte al pressupost de l'any 2003, a costa de minorar enguany les partides destinades a l'explotació en comú, per a perfilar durant l'any que ve estes ajudes i reactivar-les en el següent exercici.

Ha sigut objecte també d'inclusió una nova partida pressupostària, d'acord amb un dels compromisos adquirits durant la meua compareixença de presentació de política general, la posada en marxa del projecte Paisatges i Espais Rurals, que s'emmarca dins del pla de millora de municipis rurals, i es planteja com una iniciativa de recuperació dels paisatges tradicionals del nostre medi rural i dels nostres pobles.

El programa destinat a la ramaderia conté un dels majors creixements dels nostres pressupostos. Este programa veu incrementada la seua dotació en un 14,82% respecte a l'any 2003. Dit increment respon al manteniment de tots els capítols de gasto en els nivells de l'exercici passat i a l'increment substanciós del seu capítol IV, que experimentarà un creixement del 55%. Este increment troba la seua causa en l'important augment de la dotació destinada al sosteniment de la renda apícola, açò és, les anomenades ajudes a la pinyolada, que creixen en un 87% respecte a les dotacions de l'any anterior. Amb este increment, la Generalitat Valenciana atendrà les peticions d'ajuda al sosteniment de la renda procedents del sector apícola.

Finalment, i en relació amb el Programa de qualitat agroalimentària, els pressupostos per a l'any 2004 mantenen una línia inversora desenrotllada en el programa durant els últims anys. Es produïx un creiximent del 0,44%, una línia inversora que ha permés fomentar la introducció d'una cultura de qualitat en el nostre sector agroalimentari, necessària per a la conquesta de nous mercats.

En esta línia, i amb este objectiu, incidirà el pla d'internacionalització de productes agroalimentaris valencians, que es redactarà durant el proper exercici. Igualment destacable, dins d'este programa, són dos noves iniciatives legislatives de calat que es presentaran a les Corts durant el primer període de sessions del proper exercici, la llei d'ordenació del sector vitivinícola i la llei de qualitat i seguretat agroalimentària.

Estes que acabe d'exposar constituïxen les línies bàsiques dels pressupostos de la Conselleria d'Agricultura, Pesca i Alimentació per al proper exercici. Uns pressupostos que confirmen l'aposta mantinguda durant els passats exercicis pel Govern de la Generalitat cap a un sector de tanta rellevància social i econòmica en la nostra comunitat com ostenta el sector de la producció primària i dels seus processos de transformació. Un sector que, per a fer-mos una idea de la seua magnitud, proporciona el 15% del producte interior brut i que, per les seues característiques especials, constituïx la segona ocupació en nombroses llars de la nostra comunitat.

I açò últim no pot significar sinó l'atenció especial per part del Govern Valencià, i això, en tant que influïx no sols en una més que significativa proporció de la riquesa generada de la nostra comunitat, sinó també d'una altíssima quantitat de les nostres llars, pel que una actuació decidida en este àmbit suposa un avanç ferm cap al futur.

Un sector amb un creiximent i un protagonisme dins de la societat valenciana que no ha fet sinó incrementar al llarg d'estos últims anys. Així, la transformació operada en tot el teixit socioproductiu del sector primari valencià, ha segut constant en els últims huit anys i per això precisament la continuïtat del camí traçat que es veu reflectit en els pressupostos del 2004 suposa l'aposta per la modernització i pel creiximent econòmic sostenible, estable i continuat.

En definitiva, senyories, estem davant d'uns pressupostos que afavorixen la senda de transformació i modernització que iniciada a l'any 1995 i continuada amb perseverança des d'aquell moment ha segut capaç de dotar un dels nostres sectors productius tradicionals de les bases necessàries per a fer-lo competitiu en un mercat cada dia més exigent.

Moltes gràcies.

El senyor president:

Gràcies, senyora consellera.

Té la paraula la senyora Pérez, en representació d'Esquerra Unida.

La senyora Pérez i Martí:

Gràcies, senyor president.

Senyora consellera, efectivament, tota l'exposició que vosté ha fet és la referida a la llei més important que tenim els valencians any darrere d'any com són els pressupostos, pels quals hem de desenvolupar la nostra economia, principalment social al País Valencià.

Però a mi me sembla que els pressupostos no són reals. Els pressupostos continuen sent uns pressupostos enganyosos any darrere d'any, i intentaré explicar-me evitant parlar del passat, ja que vosté és cap de la Conselleria per primera vegada en el parlament valencià.

Tenim un creiximent total dels pressupostos del 2003 al 2004 del 2,88%. Eixe percentatge equival a 11. 908. 000 euros. Però d'eixe tot, d'eixos 414. 126. 000 euros que tenim per a desenvolupar tota la política agrària, pesquera i ramadera del País Valencià, ens trobem que tenim una quantitat de fons externs que no podem assegurar fins al mes de març que eixos fons vinguen al País Valencià, i no s'aplicaran fins que no aplegue final d'any. Per tant, la primera part d'un engany, que no voluntari, no dic jo que açò siga perquè tots volem que siga aixina, sinó no voluntari, però sí per interessos de fer créixer un pressupost, vénen apareguent any darrere d'any.

Els fons externs equivalen a 157. 469. 000 euros, i això representa el 38,03% d'un pressupost que havia de ser exclusivament valencià. Després, tenim que en l'aportació de la Generalitat Valenciana apareixen dos línies concretes: una línia, amb totes les partides, que és la no condicionada, que és eixa línia que mos permet que el mateix Govern València jugue al llarg d'un any amb el capital que se dota, i després una aportació condicionada, que serien els gastos que entenem des d'Esquerra Unida que vostés van a invertir, els diners que vostés van a invertir en les despeses d'agricultura, ramaderia i pesca.

Doncs, bé, en l'aportació no condicionada, tenim dedicats el 55,80% dels pressupostos, i això equival a 231. 112. 000 euros. Sap què significa? : més de la mitat vostés van a tindre la capacitat d'estar jugant, fent política de pegats, no dotant quan creuen que ho han de tindre altres partides, llevant d'una conselleria i col·locant-ho a una altra. Per tant, això és encara més irreal que la primera part que li he exposat.

I l'única realitat dels pressupostos és l'equivalent al 6,17% del total d'eixos 414 milions d'euros, que l'equivalent a eixe percentatge serien 25. 544. 000 euros. Això és el que va a tindre la conselleria per a assegurar que pot fer alguna cosa en el desenvolupament agrícola, pesquer i ramader del País Valencià. Això és per aclarir la situació conforme nosaltres la vegem i conforme va passant dia a dia.

Jo entenc perfectament que vostés necessiten incrementar els pressupostos, pressupostos que mai sabem quina és la quantitat exacta que s'utilitza. Vejam, podem parlar de percentatges entre 65% i el 80% cada vegada que s'executen. Al parlar d'eixos percentatges d'execució al final de tot un any d'esta magnífica llei, resulta ser que quasi, quasi, quasi, el que ha executat la mateixa conselleria equival a no res. Per tant, estem enganyant la societat, no estem diguent realment els diners que tenim, i, diners, n'hi han? , a mi em sembla que no.

Per tant, hem de parlar el més clar possible per a no enganyar a eixa societat, que tan conforme --conforme diuen vostés-- està amb la seua política. És de veritat que a ningú li importa d'a on vénen els diners, si els ha d'arreplegar, a ningú li importa, però a nosaltres mos ha d'importar, perquè és enganyar-los i saben que estan enganyats. Els ramaders, els agricultors i també el sector pesquer sap que està enganyat i sap que quan li se promet una cosa és la quarta part del que li s'ha promés, però, bé, mentres les coses estiguen aixina, som sectors acostumats a patir i, aleshores, mentres les coses estiguen aixina, doncs, la gent procura tindre un poquet de calma, tranquil·litzar-se i ja vorem, que vinguen millors temps.

He trobat en els mateixos pressupostos el programa, concretament el 714. 20, Ordenació i millora de les produccions agràries, un codi línia, el T199000, que fa referència a la millora i transformació comercial de productes pesquers. A mi em sembla que està confosa esta línia d'actuació, sobretot en esta part, en este programa, el 714, que res té a vore sobre la pesca, sí que m'agradaria que vosté o m'explicara el perquè d'este motiu o fins i tot tinguera el detall de revisar-ho i poder-ho canviar.

Per què? Perquè jo entenc que deuria estar, aquesta partida, en el programa 714. 60, de qualitat agrària, ja que també parlem d'una certa qualitat pesquera, pel que se deduïx del codi línia o de la denominació de línia, i que, per tant, el concepte deuria canviar en este programa 714. 60 i dir, doncs, jo què sé, qualitat agrària, pesquera i ramadera, i aleshores, doncs, eixes ajudes que anaren vinculades ahí, o, si més no, senyora consellera, simplement en el programa que li correspon, en el 714. 10, referit a l'ordenació i millora de la producció pesquera, on les inversions per a eixa producció alimentària haurien d'estar del tot reflectides. Si no, també, és de veritat, que en un moment determinat ens pot portar a unes certes equivocacions.

A banda d'esta exposició, dir-li que supose que la llei vitivinícola que vosté acaba d'anunciar, aixina com la llei de seguretat alimentària, estes lleis que anuncia, estaran dotades de pressupost i no ens quedarem com amb altres lleis sense dotació pressupostària i difícils per a la seua aplicació.

Després, comptem també amb unes partides per a desenvolupar, els Leader i els Proder. A mi m'agradaria que els Leader i els Proder estigueren clars, que no n'hi haguera encara ningun tipus de problema i que açò se poguera fer, crega-s'ho que a mi m'agradaria, però jo trobe que en estos moments és difícil, i vosté ho sap, i vosté ho sap que les línies o les partides pressupostàries sol·licitades a Europa per a desenvolupar els plans Leader i Proder tenen una quantitat de problemes que estan ahí i que va a ser difícil. No obstant, espere de la seua capacitat a vore si això és possible, que se desbloquege esta situació i, efectivament, ajudes per als Leader i per als Proder vinguen com més prompte millor per a poder desenvolupar eixe món rural cada vegada més atacat, d'acord a la nova llei de mineria, que no sé de quina forma anem a conjugar si vostés no es fiquen d'acord, tant la seua conselleria com la d'Indústria, com la de Medi Ambient, per a poder desenrotllar les comarques de l'interior de la forma més ètica possible, sabent què és el que s'ha de fer i de quina forma.

Perquè no val que cada una de les seues conselleries marque línies d'actuació per a poder desenvolupar una política determinada quan, al final de la qüestió, es totalment impossible perquè vostés, en els plantejaments, xoquen amb eixes pràctiques.

Després, exposar-li, i per finalitzar --ja parlarem en el segon torn-- que hui es tractava simplement d'exposar quina era la visió econòmica que teníem nosaltres sobre estos pressupostos que vosté ha presentat. Com vosté pot suposar, a mi me queden dubtes, moltíssims dubtes. No obstant, al llarg d'este mes, i la presentació de les esmenes pertinents per a, segons el meu parer, poder aplegar a pressupostos més reals, en les seues mans, perquè tenen la majoria, estarà la decisió final que pugam prendre en referència als pressupostos.

El creiximent, conforme li he dit, no és el creiximent que vosté ha exposat. Me dol moltíssim que novament, i en esta segona transició democràtica, tingam les mateixes pràctiques, els mateixos tics i intentem enganyar els valencians de la mateixa forma. Esperava de vosté que havera hagut un altre tarannà, no solament per a evitar partides pressupostàries que existien i que en este moment no existixen, partides pressupostàries que, la veritat, no mos portaven a ningun lloc, sinó que havera tingut un altre tarannà d'exposar la realitat d'uns pressupostos valencians per als valencians i les valencianes.

Gràcies, senyor president.

El senyor president:

Gràcies, senyora Pérez.

Té la paraula en representació del Grup Socialista el senyor Lozano.

El senyor Lozano i Pastor:

Gràcies, senyor president.

Senyora consellera, en primer lloc, valorar-li l'esforç que ha fet per a trobar ahí partides en les quals vosté poguera dir que açò ha augmentat i que açò ha millorat. La veritat és que l'esforç que ha hagut de fer ha segut gran.

Vaig a intentar amb la meua intervenció fer un repàs a les promeses que vosté mos va anunciar en el Ple de les Corts i com crec que jo que vosté les ha plasmades en este pressupost. Al començar la seua compareixença vosté va dir, i, a més, solemnement, "és per això pel que la política agrària va a seguir sent també en esta legislatura, com ha segut en el govern d'Eduardo Zaplana, un dels eixos més importants de l'acció política d'este govern".

Aquell dia ja li ho vaig dir, i el resultat final d'eixa preocupació pel sector ha segut que tenim el sector menys competitiu de tots els productius de la comunitat i, sobretot, que hem fet desaparéixer a més de 70. 000 actius agraris. Vaig a intentar explicar-li per què hem arribat a eixa conclusió i per què hem arribat a eixa situació.

En la legislatura passada cada any el pressupost va baixar percentualment: 2001, 4,9; 2002, 4,6; 2003, 3,67; 2004, el 3%. Per tant, eixa voluntat de què fóra el centre de la gran política del Partit Popular la veritat és que anava minvant any rere any, i este, sense dubte, ja crec que és el súmmum del plantejament. Perquè, mire, en este 2004 vostés diuen que ha pujat un 3%. I això no és veritat, així de clar. Jo vull insistir en l'argument que estava fent la senyora Dolors. En el programa 714. 50, de l'any 2003, pressupostaren com ingressos 115. 438. 000 euros, i com aportació condicionada de la Generalitat en la línia T-473000, 1. 923. 000, i, en la T-4731000, 320. 000 euros. En total, 2. 244. 400. Estem parlant de l'any 2003. En el mateix programa 714. 50 de 2004 vostés pressuposten que vindran de la PAC menys diners, 113 milions exactament, 340. 460 euros. És a dir, 2 milions menys que l'any passat. I, tanmateix, vostés incrementen descaradament l'aportació condicionada de la Generalitat de 2. 244. 000 euros a 11. 816. 000, que, lògicament, hauria de ser en la mateixa proporció i, per tant, estaríem parlant d'una xifra al voltant de 2. 200, 2. 400.

Ja que estem parlant del programa Feoga Orientació, que no ha variat substancialment respecte a l'any anterior, senyories, són les primes que reben els llauradors, els ramaders, any rere any, que estan programades fins a l'any 2006 i que no sofreixen cap tipus de variació substancial, ja que no va a variar substancialment el nombre d'ovelles ni de cabres ni de les fanecades de cereals o olivar, ni tant sols les ajudes agroambientals a l'arròs perquè no tenien més parc per a exemplar el cultiu. Amb esta maniobra de sobrevaloració de les aportacions de la Generalitat incrementen fictíciament més de dos punts el pressupost d'agricultura, perquè vostés saben que no van haver d'aportar eixos diners perquè si l'any passat foren 2,3 milions d'euros, enguany serà el mateix o menys perquè venen menys diners. Però, vostés intenten enganyar al sector fent creure que el pressupost és el mateix que l'any passat. I això, senyora consellera, és greu, és molt greu.

Per seguir amb la seua intervenció --i llisc textualment-- va dir que és un fet que no admet discussió, que el nostre camp necessita augmentar la dimensió mitjana de les seues explotacions per a ser més eficients i rendibles econòmicament. Una afirmació que nosaltres compartirem i que, sobretot, ens preocupa extremadament. Però, no obstant això, el pressupost el que realment diu, el pressupost que vostés han fet en la línia T-47-190 al programa 531. 20 de desenvolupament rural, subvencions per a la gestió d'explotacions agràries i explotació en comú, any 2003, 1. 976. 360 euros; 2004, 254. 600 euros, 1,7 milions menys, el 83% menys. Eixa és la preocupació que vostés tenen pel tema de les explotacions i de la seua dimensió. Línia 47. 21, del programa 531. 20, de desenvolupament rural, subvencions i inversions necessàries per incrementar la dimensió de les explotacions; 2003, 14. 220. 000; 2004, 8 milions, el 43% menys.

La veritat és que jo em pregunte com qualificaria vosté aquestes xifres perquè el que està clar és que el sector pensa que vostés diuen una cosa i fan la contrària. I això és enganyar. Si vostés afirmen que és un sector importantíssim, és un problema que és el que marca la competitivitat o no del sector davant de la producció, lògicament, s'ha de demostrar en números i no en paraules. I, a més, li recorde que el sector valorava les necessitats de finançament públic per solucionar el problema del minifundisme i parcel·lació en 90 milions d'euros. I vostés de 14, de tant sols 14, la baixen a 8. El redueixen en 6 milions d'euros.

Continue llegint la seua intervenció. Crec que no tindré temps de fer el 50, però la veritat és que ací. , en l'altra intervenció, si puc, li'n diré algun més, però continue llegint la seua intervenció i diu: "la política de desenvolupament rural constitueix altre dels pilars bàsics que informarà la línia d'acció del govern en matèria agrària". D'això s'encarregarà l'Institut Valencià de Desenvolupament Rural.

Primer dir-li que l'Institut Valencià tal i conforme està plantejat i que vostés copiaren del nostre programa i que, a més, em sap malament perquè no el copiaren bé, tant de bo l'hagueren fet bé, no té capacitat, eixe institut no té capacitat --insistisc-- per a poder resoldre el que venen d'altres conselleries. És un institut que al nostre entendre hauria d'estar depenent de Presidència perquè amb autoritat poguera harmonitzar totes les polítiques sectorials i transversals de la Generalitat.

Però, a més a més, és que tant sols l'han dotada amb 241. 890 euros en personal i 274. 590 de despeses de funcionament. De veritat vol fer creure que amb eixos recursos van a solucionar el problema del món rural? De veritat es creu que això és un pressupost per a un institut que la seua capacitat hauria de ser fer programes integrals comarcals per intentar solucionar els problemes de desenvolupament rural?

Mire, vosté mateix, sense anar més lluny, amb els papers que vostés ens han passat, disminueixen un 4,24% del pressupost destinat a la política de desenvolupament rural. O siga, això vostés mateixos. Per cert, quan facen un pressupost procuren que quede perfectament reflectit quina és la problemàtica sobre la que s'actua, els objectius i les principals línies d'actuació, perquè en el programa de desenvolupament rural 531 no coincideixen les línies d'actuació amb les que estan pressupostades. Lògicament, presentarem les esmenes per arreglar-ho i estes si que espere, senyor Soler, amb tot l'estima, que vostés les aproven perquè jo crec que el que farà és millorar tècnicament el pressupost.

Ràpidament, perquè ja veig que se me'n va anant el temps, respecte a R+D+I les seues paraules van ser, respecte a l'Ivia, la inversió en investigació és inversió en futur, agricultura sostenible, eradicació de la mosca, construcció de la biofàbrica, Pla valencià de formació, programa de formació agrari i especialitzat i les campanyes de difusió de bones pràctiques. El pressupost, el FP-6 de l'Ivia diu que vostés amb 70. 000 euros volen ficar en marxa 3 centres d'investigació: centre poscollita, el centre de Segorbe i el centre d'investigació genòmica. De veritat ens vol fer creure això? A mi és que em fa l'efecte que vosté allà va a cabàs amb 50 propostes i, després, no es veu reflectit. És important per a vostés el tema de l'agricultura sostenible i, tanmateix, no l'han incrementat ni un sol euro. I on està en el pressupost l'eradicació de la mosca i la construcció de la biofàbrica de mascles estèrils? Vosté ho ha nomenat. Jo és que no ho he trobat, igual és que està disfressat en algun lloc.

Per acabar, senyora consellera, perquè se m'acaba. Quan vosté va comparèixer el passat mes en el ple de les Corts, supose que duta per l'eufòria del moment, va anunciar al final de la seua intervenció: "senyories, estos son els 50 compromisos que hui tinc la responsabilitat i el plaer de traslladar a esta Cambra". En vàries ocasions li vaig insistir i preguntar amb quins diners vol fer-ho, i era molt conscient quan li feia la pregunta perquè semblava que vosté no es creia que este moment, este dels pressupostos, este tan important havia d'arribar, que no hem de vore reflectit en diners les seues veritables intencions perquè el que és el pressupost, eixe 50 accions, per cap lloc es veuen que es van a poder realitzar, que no són ni més ni menys eixes intencions les de vosté, de seguir poquet a poquet, anar acabant amb tots els llauradors, ramaders i pescadors del País Valencià. I això és el que realment em fica trist.

Gràcies, senyor president.

El senyor president:

Gràcies, senyor Lozano.

Té la paraula en representació del Grup Popular, el senyor Soler.

El senyor Soler Garibo:

Gràcies, senyor president.

Senyories.

Senyora consellera, agrair-li la seua presència i la seua claredat i concreció en la forma que ha explicat dels pressupostos.

Agrair-li també la frase afectuosa del senyor Lozano. Afecte, tot el que vosté vulga però les esmenes són una altra cosa, les esmenes són una cosa més seriosa que les estudiarem i vosté sap que, com sempre, totes aquelles que meresquen incorporar-se al text s'incorporaran. D'això no tinga vosté cap dubte. Encara que amb el tarannà que he vist jo en vosté de no trobar res ben fet, doncs, ho veig difícil. Però, bé, no fiquem el carro davant del burro, esperem-se que aplegue el moment. Estem davant d'uns pressupostos que nosaltres des del Grup Parlamentari Popular sí que se'ls creguem, sí que creguem que són reals, sí que estem convençuts que són reals i que no tenen res d'enganyosos. Faltaria més que després de 8 anys elaborant pressupostos i complint-los en un percentatge molt elevant ara els férem enganyosos.

Vosté, senyora consellera, no es preocupe molt perquè no estan d'acord en res. Tenim una oposició que no està d'acord en res. Perquè, un argument dels que utilitza que diuen que la Conselleria d'Agricultura puja poquet, puja menys que la mitja, és de veres, hi ha altres conselleries que pugen més de la mitja. Doncs, eixes, també les troben malament! Mire vosté! Per tant, per eixa regla de tres, si esta conselleria que puja menys de la mitja està malament, les altres estarien bé. Doncs, no, estan totes malament. Per tant, eixe escrit i eixos arguments cal ficar-los en quarantena i fer el cas que hauran de fer. Mosatros, avant, a treballar, a pressupostar bé i aportar diners cap al sector que és del que es tracta.

Mire, estos pressupostos cal llegir-los, jo me'ls he llegit, me'ls he mirat, en el marc des de l'any 95. Cal mirar l'esforç inversor que s'ha fet des de l'any 95, com vosté molt bé ha explicat, i ara hi ha partides que no fa falta ficar ja tants diners perquè la inèrcia que duem des de l'any 95 està bé i no fa falta. En altres, que sí que fa falta, sí que és on s'ha ficat l'accent i on s'han ficat més diners.

Mire, jo estic convençut que són uns pressupostos coherents, que venen a posar-li xifres, a fer efectiu els objectius marcats per vosté en la compareixença sobre les línies generals de la política agrària. Aquelles paraules sense estos números no servirien per a res. Hui venim a ficar-li, vosté ve a ficar-li números a aquelles paraules que és el que li donem realment valor. Vosté ho diu molt clarament, que es pot aconseguir una agricultura productiva, competitiva, innovadora, plural i sostenible. Si aconseguim tot això no sé de què pot parlar l'oposició ni de què es pot queixar. Mire, estic convençut que creixen allò necessari per a consolidar les polítiques comeses en anys anteriors. Mire, una dada important. En el pressupost de l'any 95 representava el 2,6% del total. En el 2004, el 4,3. Per tant, quasi s'ha duplicat percentualment el que dediquem a l'agricultura respecte al global.

Com ací s'ha parlat de programes, doncs, jo pegaré unes pinzellades també als programes destacant allò que al meu modest entendre, doncs, m'ha paregut més destacable, entre altres coses, per no reiterar coses que vosté ja ha dit.

Mire, destacar que en el programa 714. 50, d'ordenació i garantia agrària, dotat amb 125 milions d'euros, amb un increment del 6,35%, que ens va a permetre un objectiu importantíssim com és el de mantenir la renda agrària. Dins del programa 531. 10, d'estructures agràries, destacar l'esforç que ens permetrà seguir modernitzant el regadiu fins a cobrir el nostre objectiu d'aplegar quasi, faltaran unes dècimes, aplegar quasi al 80% de la nostra superfície de rec transformada a rec localitzat en eixe horitzó de l'any 2008. Vosté ho ha desglossat, ha dit partides, ha dit diners, ha dit comarques, ha dit pobles, per tant, no vaig a machacar a les seues senyories reiterant eixes dades que ahí estan en el Diari de Sessions.

Mire, el programa 514. 20, ordenació i millora de la producció agrària, que ha crescut més del cent per cent des de l'any 1995, dedicant especial atenció als segurs agraris i a la indústria de transformació agroalimentària. El tema dels segurs agraris és importantíssim, no s'ha comentat res ací, però com vosté sap estem dedicant una especialíssima atenció als segurs agraris perquè creem que és la forma de què no perguen poder adquisitiu els agricultors quan vinga alguna desgràcia.

De totes formes, encara que dotem esta partida amb molts diners i ens preocupem d'ella, cada volta que vinga una desgràcia entraran ací en esta Cambra proposicions no de llei demanant coses que ja saben per endavant que són impossible, ja saben per endavant que no es poden concedir, perquè serien il·legals, perquè seria subvencionar una mateixa cosa dos voltes. Però, a pesar que mosatros estem dedicant-li una gran atenció als segurs agraris, ací entraran propostes que demanaran que els ajudem. Per tant, mosatros anem a seguir avant.

En el que es refereix a la investigació i tecnologia agrària, s'incrementa en un 7%. I concretament el Pla d'eradicació de la mosca de la fruita experimenta un creixement del 25%, amb una especial atenció, com vosté ha dit, a l'esterilització de mascles, que creem que és un futur molt esperançador, perquè eixe sistema evita l'utilització de productes fitosanitaris que, com sabem, tenen moltes dificultats a l'hora d'aplicar-los.

Els diners que es destinen a I+D+I pugen un 8,1%, és a dir, pugen més que la mitja del pressuposts. Mosatros també ens creem allò de l'I+D+I.

Destacar també la nova línia en la que es dota el projecte Agroaliment, amb 1. 350. 000 euros. Quant a l'ordenació i millora de la producció pesquera es dota amb allò suficient per atendre les necessitats del sector; és el que dèiem abans, si el sector ja està encaminat, ja portem una inèrcia de vuit anys cap ací i cada any té poca importància el que es puga un any pujar un poquet més o un poquet menys sobre un sector allò important és la tendència. I la tendència des de l'any 1996 fins ací ha sigut de pujar, podrà aparèixer algun dent de serra en algun moment puntual que es destinen més o menys diners, però la tendència és segur que va de menys a més, conforme hem dit abans.

Ens pareix molt bé també la creació de l'Institut Valencià de Desenrotllament Rural, que ens va a facilitar el que puguem optimitzar, ja estaven utilitzant-se bé, però ara que puguem utilitzar òptimament les línies que integren els programes Leader i Proder.

Mire, destacar també l'aposta decidida per a la instal·lació d'agricultors joves amb un augment del cent per cent. Mosatros ens creguem el que cal ajudar als joves agricultors i ací hi ha una prova palmària de que esta línia augmenta en un cent per cent.

El programa 714. 80, destinat a ramaderia, s'incrementa en quasi un 15%. Estem en la línia del que dèiem abans: allà on fa falta que es destinen més recursos que la mitja ahí es destinen, on no fa falta tant es destinen menys. Però, en definitiva, és seguir amb la inèrcia que portem ja uns quants anys.

Comentari a part mereix també el programa de qualitat agroalimentària, que manté l'esforç inversor. De moment, de moment, i a l'espera que apleguen a esta Cambra les iniciatives legislatives que vosté ha anunciat, la Llei d'ordenació del sector vitivinícola i qualitat de la seguretat alimentària, que es mantinga la inversió a l'espera que apleguen estes iniciatives legislatives i quan estiguen estes lleis aprovades serà el moment de fer un esforç per al seu desenrotllament i la seua aplicació i la seua posada en funcionament.

Ens ha paregut molt bé també el programa de paisatges i espais en tot el que puga tindre, a més del seu valor intrínsec, el que puga tindre d'ajuda a pobles d'interior i el que puga ajudar al tema de la despoblació que, en definitiva, és el que va a ajudar també a que tinguem un medi ambient millor en la nostra Comunitat Valenciana. Des d'agricultura jo sempre he dit que els agricultors són els primers i màxims defensors del medi ambient i ací hi ha una prova més de què la Conselleria s'ho creu, que cal recolzar eixos paisatges i espais sobretot d'interior, que ajuden a evitar la despoblació i contribuïsquen a una millora d'eixe medi ambient.

En definitiva, senyora consellera, i per acabar, des del Grup Parlamentari Popular estem convençuts de què estos pressupostos són els millors possibles, evidentment que ens agradaria tindre una maquineta de fers diners i ficar més diners en tots els llocs, però cal tindre en compte que són uns pressupostos coherents, uns pressupostos que no van a generar dèficit, seria molt fàcil ficar diners en totes les partides sabent ja per endavant, com passava abans de l'any 1995, que s'anava a generar un dèficit; estos pressupostos no van a generar cap dèficit. I dins d'eixa serietat, eixa coherència a l'hora de pressupostar, de fer-los reals, aplicables i creïbles, a l'hora d'eixa coherència, són els millors pressupostos possibles. Per tant, tot el recolzament del Grup Parlamentari Popular per a dur-los endavant i aplicar-los en benefici de l'agricultura valenciana.

Res més i moltes gràcies.

El senyor president:

Gràcies, senyor Soler.

Té la paraula la senyora consellera per a explicar allò que estime convenient.

La senyora consellera d'Agricultura, Pesca i Alimentació:

Moltes gràcies, senyor president.

Sí, com els he pogut comentar durant la meua intervenció, estic convençuda realment que els pressupostos de la Conselleria d'Agricultura, Pesca i Alimentació permetran superar els reptes que el nostre sector agrari té davant. Sí coincidisc amb vosté en la identificació, però discrepe totalment en el que és la valoració i la visió negativa que fan al respecte. Coincidisc, lògicament, amb el diputat del Partit Popular, com no podria d'una altra forma, amb els pressupostos reals, amb l'increment que es produeix, l'increment real del 3% respecte als pressupostos de l'any anterior. I el que intentarem és aconseguir una política agrària el més competitiva possible. I, en definitiva, el que volem és millorar la xarxa nacional del nostre sector agrari, del nostre sector alimentari, del nostre sector pesquer i del nostre sector ramader.

Volguera també, amb una actitud recordatòria, senyalar quan diuen de la insuficiència de crèdits que té este pressupost de la Conselleria d'Agricultura, que es dedica a les polítiques agrícoles en l'actual Consell. I considere que és fer un mal exercici de memòria. Perquè com ha de qualificar-se eixa absència de reconeixement pel fet que els pressupostos de la Conselleria d'Agricultura, Pesca i Alimentació per a l'any 2004, només recordar-les que quasi, com molt bé ha dit el diputat del Partit Popular, quasi dupliquen la seua participació en els pressupostos per a l'any 2004 en relació amb els últims pressupostos elaborats pel Pspv en els últims pressupostos de l'any 1994. Així, l'any 1995, els pressupostos d'agricultura representaven el 2,6% de la despesa total de la Generalitat i al 2004 la referida participació es vorà incrementada fins un 4,3% del conjunt dels comptes de la Generalitat. Això són dades reals, senyories.

Quant al que respecta al que este any hem comentat, sobretot el senyor Lozano, quant a la lluita contra el minifundisme (inintel·ligible) cite textualment aquelles paraules que durant la meua compareixença vaig expressar i les quals considere que són reals i que anem a fer-les realitat any darrere d'any i durant esta legislatura.

I, bo, entrant a les qüestions puntuals. Contra el minifundisme destacar que la conselleria manté com a prioritàries les actuacions destinades a mantindre l'equilibri entre la dimensió mitjana de les nostres explotacions agràries per a fer-les el més rendible possible. Per això es van a arbitrar mesures, com primar l'explotació resultants dels referits processos en les diferents convocatòries d'ajudes públiques dins el programa, com ja vaig dir en la meua compareixença, el programa de redimensionament d'explotacions, que els primers treballs ja s'han realitzat.

En esta matèria, i en relació a la minoració que s'ha produït en els propis pressupostos, vull destacar que això és causa de la necessitat de reconsiderar eixes línies de subvenció que no han sigut el suficientment acceptades pels propis agricultors. Prova de tot això era el seu davall grau d'execució, com molt bé vostés coneixen.

En estos moments, des de la pròpia Conselleria d'Agricultura, Pesca i Alimentació, eixes línies estan sent objecte d'estudi per part de la pròpia conselleria, com he dit, per a reformular-les al llarg del pròxim exercici i buscar el màxim nivell de satisfacció per part dels propis agricultors. Però no està fent-se només una reformulació d'eixes línies sinó que durant el proper exercici perfilarem les línies de concessió de crèdits sense interessos, com molt bé coneixen vostés, a través de la creació d'empreses agràries, com a través de la creació d'estructures empresarials en el món rural de major entitat, ja siga via cooperació o bé fusió, estimulant estos processos a través de les línies de bonificació de crèdits, com hem comentat, que serien assumides per la mateixa Generalitat eixes despeses financeres que pogueren ocasionar-se amb la concessió d'eixes ajudes financeres.

Respecte al desenrotllament rural mantinc la meua aposta. La meua aposta ferma pel desenrotllament rural de la nostra comunitat són les polítiques que estan defensant-se des del Consell. I, torne a insistir, que tan sols en sis mesos s'ha posat en marxa l'Institut Valencià de Desenrotllament Rural, com bé coneixen. I, simplement, recordar una xifra que este programa, en tot el que afecta al desenrotllament rural, ha experimentat un creixement d'en torn al cent per cent respecte a l'any 1995. Eixe creixement quantitatiu ha de perfilar-se qualitativament també durant esta legislatura, amb la conformació de les ferramentes bàsiques per a poder definir una política de desenrotllament rural integrada. I tot això es farà a través de l'Ivader que, com bé coneixen, coordinarà totes les polítiques en matèria de medi ambient, d'ordenació del territori, de pimes, de turisme, de patrimoni i de tantes altres que intentarem fer-lo de la millor forma possible, a través de la Conselleria d'Agricutura, Pesca i Alimentació. Però en matèria de desenrotllament rural, com molt bé coneixen vostés, no només s'ha posat en marxa l'Ivader sinó que estem ja preparant l'avantprojecte de llei de desenrotllament rural i, al mateix temps, estem treballant en l'estratègia valenciana de desenrotllament rural.

Altres temes que han comentat, senyories, en matèria d'investigació i tecnologia agrària, recordar, com he exposat en la meua intervenció, que s'ha produït un creixement del 7% en el pressupost de l'any 2004 en relació amb el pressupost anterior.

Les referències que han fet al Pla de eradicació de la mosca de la fruita, torne a recordar que el creixement que s'ha produït és d'un 26%. Així recordar l'esforç inversor que s'ha realitzat i, lògicament, anem a posar en marxa i amb un termini que ja he avançat, a principis de l'any pròxim començaran les obres de la biofàbrica de mascles estèrils, donada la bona experiència que ha tingut esta pràctica amb els treballs que s'ha realitzat i els avanços tecnològics que s'ha realitzat en el propi Ivia.

Recordar també que el programa que afecta directament a l'Ivia s'ha produït un increment del 8,8%. I, lògicament, anem a posar en marxa dos nous departaments, com he comentat, que és el departament d'agroengenyeria i el departament d'agricultura sostenible. Això en el que respecta en matèria d'investigació que diuen que no han crescut els pressupostos; és per fer eixe recordament.

Igualment, tal i com ha comentat la senyora Pérez, que no estan d'acord amb eixos programes o eixes línies que estan definides al llarg dels pressupostos de la Conselleria d'Agricultura en diferents programes, recordar-li a la senyora Pérez que s'ha produït en el sector pesquer un increment del 23% respecte els pressupostos de l'any 1995. I, bo, crec que desconeix com s'ordenen els pressupostos de cada conselleria, en este cas concret en la d'Agricultura, ja que no ha tingut en compte que també es fan per direccions generals. Per tant, eixa línia es troba en el corresponent programa que li correspon.

Moltes gràcies.

El senyor president:

Gràcies, senyora consellera.

Té la paraula la senyora Pérez.

La senyora Pérez i Martí:

Gràcies, senyor president.

Sí, senyora consellera, no tinc encara cap bola màgica per endevinar quines direccions generals que vostés creen i descreen poden tindre la capacitat de concedir ajudes al sector ramader, pesquer, agrari o al que calga. Eixa boleta màgica no la tinc, sobretot perquè quan es demanen informacions ens diuen "vinguen-se vostés a les conselleries que ja no pensem enviar informació de cap tipus". Així que aixina estan les coses.

Senyora consellera, jo em reafirme en el que he expressat en la meua primera exposició. Que els pressupostos són irreals, no li he dit que els pressupostos són roïns, crec que no li ho he dit; he dit que els pressupostos són irreals.

I com poden ser els pressupostos acceptables per a mi? Depèn de la capacitat que en esta cambra es tinga d'acceptar esmenes per a poder regular millor els pressupostos i donar contestació a tots els colors polítics d'esta cambra, que es donar contestació a tots els colors del País Valencià. Això seria democràtic, correcte i el que s'hauria de fer. I no treballar com una piconadora.

Mire, a mi no m'agradaria pegar, ara, ací, un mate, a totes les persones, parlant-los de cada un dels programes i les ajudes que vénen del Feoga, del Fons Social Europeu, del Feoga Orientació, altra vegada el Feoga Orientació, el Fons, altra vegada, el Fons Social Europeu. Però és que no n'hi ha ninguna partida pressupostària que no tinga eixes ajudes. És que les ajudes externes que vénen són superiors a les pròpies de la conselleria. I això, el que denota és que al País Valencià tenim una conselleria que no té dotació pressupostària necessària per a dur endavant allò que se proposa. Això és el que se denota, ni més ni menys.

Torne a repetir: si els fons externs equivalen al 38,03%, davant dels fons de la mateixa conselleria en. , això de l'aportació condicionada a què vosté haurà d'aportar realment, que són el 6,17% del total d'un pressupost, què està contant-mos? Doncs, simplement, el que mos ha de dir és: "Jo tinc la bona voluntat d'aplegar fins allò on me deixen, primer. I després del que me deixen, al que puga, i de la millor forma possible". Però açò no és el funcionament conforme han de funcionar els pressupostos ni conforme es pot desenvolupar la conselleria d'Agricultura.

Fa molts anys, senyora consellera, vaig dir en esta casa que probablement un dia el Partit Popular ens hauria de dir quin País Valencià vol. I amb això em referia que ja que no tenen política i no la tenen clara --el poc que tenen no ho tenen clar-- almenys, que no viviren de la política que els altres fem i després no ho accepten però després ho apliquen, sinó que mos digueren quin país, eixe país bonic, turístic, meravellós, un país en què pogueren conviure l'agricultura i el turisme, i la indústria. Quin país volien? Mai ho han explicat i així funcionem.

El camp valencià necessita ràpidament, ràpidament, un pla estratègic per a poder-se desenvolupar. Tenim una llei sobre la terra que no es pot aplicar perquè s'ha fet una primera llei quan havia d'haver segut l'última, quan no teníem encara la llei sobre el territori. I aixina hem funcionat, a salto de mata i mal, i mal fins i tot en els pressupostos.

Però en això no vull dir que són negatius --torne a repetir-- sinó que no són els pressupostos que al meu parer necessitem els valencians, estan velats. Són uns pressupostos enganyosos perquè després, amb 231. 112. 000 euros, vostés van a jugar conforme els donarà la gana. I eixos diners no aplegaran al camp valencià. No van a tindre eixes ajudes. I això no és solament que li ho diga ací i que ja no ho parlarem, senyora consellera. Tenim davant de nosaltres dotze mesos més per a estar parlant d'este tema. I cada vegada jo li ho recordaré, jo li ho recordaré.

En definitiva, senyora consellera, espere que per a bé de tots, esta vegada els pressupostos ens puguen deixar amb el tempteig de pensar: "Serà convenient fer una altra cosa? " Però, de moment, i d'entrada, no. De moment, i d'entrada, no es pot fer molt.

Dia un il·lustre diputat que s'han fet els pressupostos que s'han pogut fer. Com els pressupostos que s'han pogut fer? Què passa? Que com no n'hi ha un pla que solucione, estudie, potencie el camp valencià, a falta d'eixe pla no sabem què és el que hem de dotar, al camp valencià? Doncs, fem les coses com s'hagen de fer.

De veritat, senyora Gema, que me sent com si no haguera estat estudiant els pressupostos. Me sent com sempre, sense saber que n'hi han sorpreses que se puguen avançar, veient una mancança clara en decisions pròpies de la mateixa conselleria, veient un retall continu en les línies condicionades i veient, perquè li he dit el total, la misèria de diners que en línies o en les aportacions condicionades de la Generalitat Valenciana s'han donat a cada una de les partides.

El senyor president:

Senyora Pérez.

La senyora Pérez i Martí:

I si tinguera temps --i acabe, senyor president.

El senyor president:

Quan vullga, quan vullga.

La senyora Pérez i Martí:

. acabe, de veritat--, i si tinguera temps, senyora consellera, ara els haguera referit, partida per partida, els diners de cada un dels programes d'on vénen. I mos riuríem bona cosa. A mi me sembla que tots ens solem riure quan apleguen estos. De la voluntat a la possibilitat n'hi ha molt d'espai i en eixe espai estos pressupostos cauran pel camí. I d'allò que mos quedarà, segur que no podrà vosté aplicar més del 50%.

Gràcies, senyor president.

El senyor president:

Gràcies, senyora Pérez.

Té la paraula el senyor Lozano.

El senyor Lozano i Pastor:

Gràcies, senyor president.

Jo, com dia abans, senyora consellera, n'hi han alguns altres temes que m'haguera agradat tocar i pel temps no ho he fet i, encara que siga ràpidament, sí que m'agradaria dir alguna cosa de la pesca, de la ramaderia i de l'aigua.

Mire, quant a la pesca, l'única partida pressupostària que pot ser destinada a les accions directes en millora dels caladors l'han disminuït en un 9,585%. I el que és més important, no introduïxen ninguna de les mides que el sector en este moment està demanant sobre el control de les qualitats en destí i la promoció i valorització del peix fresc, perquè per la dinàmica que s'està portant, el sector pesquer també té la creu ficada damunt perquè pot desaparéixer. Per tant, eixa és una de les partides que s'haurien de millorar per a aconseguir revaloritzar el peix de la comunitat.

En ramaderia, ninguna de les seues promeses estan reflectides ja que l'increment global d'eixe 14,82% és per a pagar el deute que tenim amb els apicultors, que inclús amb este augment estan molt lluny dels 1. 800 milions de pessetes que segons els tècnics de la mateixa conselleria diuen que farien falta. Per tant, ni tan sols ens hem acostat a les necessitats reals de les necessitats que farien falta per a solucionar la pèrdua de renda com a conseqüència de la pinyolada.

Per tant, l'altra realitat en la ramaderia és que si tot l'augment pressupostari que vostés estan ostentant del 14,82 se'n va en eixa partida, el que és lògic i està ocorrent és que disminuïxen un 24,6% els fons destinats a subvencionar les inversions en granges. I això és molt greu, perquè ahí està la competitivitat del futur del sector ramader en els mercats. I un 6,05, un menys sis per cent, les inversions pròpies de la conselleria per a totes les obres que vostés volen fer de millora per als vehicles.

En aigua i regadius, segons vosté un dels pilars bàsics de la política de la Generalitat és la modernització dels regadius. Mosatros estem també d'acord i en el pla del nostre conseller Coll, també vostés, que és un dels plans que copiaren i, lògicament, per la disponibilitat de diners, en tindre'n més han pogut invertir més, però la realitat és que en el 2003 destinaren quasi 18 milions d'euros per a racionalitzar l'ús de l'aigua, la modernització, en la línia T169 del programa 531. 10. En el 2004 vostés pressuposten 16 milions. No sols no l'incrementen sinó que el reduïxen en 1,56%.

I, a més, li recorde --i açò és seriós-- que té vosté en plans d'obres fets i quantificats necessitats per valor de més de 150 milions d'euros. I sols n'han ficat 38 en estos moments.

Vosté, lògicament diu que compartia amb mosatros, amb l'oposició, l'anàlisi dels problemes però que no compartia, lògicament, el. això. I, lògicament també, el Partit Popular estava d'acord i vosté estava d'acord. Només faltaria que no el tinguera a ell d'acord. Perquè la realitat, senyor consellera, és que l'AVA, La Unió, les cooperatives han eixit --sort que ja no som nosaltres dos-- ha eixit tot el sector dient que són els pitjors pressupostos que s'han presentat en els últims nou anys. I que són uns pressupostos que van a fer-li molt de mal al sector. I ho diu el sector, ja no ho diu l'oposició per ganes de criticar com algun diputat ha estat ací anomenant. No venim a soles ací a vore com critiquem per criticar. Venim a vore com podem aportar també idees --de fet, alguna n'ha agarrat vosté-- que puguen ajudar a millorar eixe pressupost.

Lògicament, han parlat del tema de l'assegurança, de l'institut, de les lleis que volen fer. i jo li demane que, per favor, que no passe com en l'última llei de modernització de les estructures, que no portava memòria econòmica, i ara tenim la situació que tenim, que només n'hi han quatre peticions i dubte que alguna d'elles arribe a bon port. I en el millor dels casos, quan tenien la llei que bàsicament havia de solucionar els problemes, bàsicament resulta que ni tan sols aplegarem a ajuntar ni cent hectàrees de regadiu en la nostra zona.

Com a resum, senyora consellera, mosatros creguem que és un pressupost chapucero. L'increment real ha segut del 0,8% perquè els fons finalistes de la PAC han segut sobrevalorats en la partida de fons no condicionats de la Generalitat en 9 milions d'euros. I això significa que sobre el valor total del pressupost és 2,2 punts i, per tant, no ha pujat un 3 sinó un 0,8%. I això, si descomptem el que ha pujat el nivell de vida, lògicament estem per baix i, per tant, han disminuït en termes reals.

És un pressupost fals perquè s'han compromés a fomentar la incorporació de joves i la modernització de les explotacions lluitant contra el minifundisme i la parcel·lació. I, no obstant, enfront dels 15. 000 milions de pessetes que tenien quantificades les organitzacions agràries per a solucionar el problema, vostés disminuïxen el programa en menys 4,2%.

I és, finalment, senyora consellera, un pressupost enganyós, perquè s'ha compromés a fer un institut de desenvolupament rural que ni tan sols pressuposten personal ni despeses de funcionament. Per tant, lògicament, mosatros no podem estar d'acord que este és una meravella de pressupost, que és un pressupost que lògicament deuria, per la importància del sector, i vosté ho ha dit, representa més del 15% del producte interior brut i, per tant, haurien d'haver-li ficat una miqueta més d'estima i una miqueta més d'esforç.

Gràcies, senyor president.

El senyor president:

Gràcies, senyor Lozano.

Té la paraula la senyora consellera, per a donar rèplica a les intervencions que hi han hagut.

La senyora consellera d'Agricultura, Pesca i Alimentació:

Senyora Dolors Pérez, m'ha agradat el seu comentari sobre els pressupostos que s'han presentat o que s'han intentat explicar ací, m'ha agradat que diguera que no són uns pressupostos roïns, que vosté m'havia dit que no són uns pressupostos roïns. Vull entendre que si no són roïns, seran bons.

Quan comenta que no hem definit quina comunitat volem, en quina comunitat estem i cap a on anem, nosaltres volem la comunitat que tenim. Després del gran esforç inversor que s'ha realitzat durant els últims anys, en tot tipus d'equipaments culturals, socials, esportius, tants equipaments i tantes infraestructures, tenim la comunitat que volem, una comunitat moderna, avantguardista, punt de referència a nivell nacional i internacional on conviuen tots els usos del sòl i activitats, entre elles la ramaderia, l'agricultura, la pesca en la mar, lògicament, i el sector agroalimentari. En eixe sentit, que és el que ens du hui ací, anem a seguir apostant per eixe sector tan important per a la nostra economia i per a la nostra comunitat.

Quan feia referència el senyor Lozano a tot el que s'ha fet i tot el que es pressuposta per a l'any 2004 en la Conselleria d'Agricultura, en relació al que és la modernització del regadiu, jo sí que voldria destacar i assenyalar la visió limitada que té novament o que jo entenc aixina respecte a estos pressupostos, ja que no té una visió global de les inversions realitzades i previstes. Només apuntar i assenyalar-li alguna qüestió que sí que m'agradaria ressaltar, i dir que durant l'any 2003 la inversió realitzada en modernització de regadiu ha segut de 96 milions d'euros. En esta xifra s'engloben 16 milions d'euros del capítol 7, corresponents directament a subvencions de la Conselleria d'Agricultura, Pesca i Alimentació, concedides a les comunitats de regants, directament als usuaris. I 32 milions d'euros corresponents a inversions directes de la conselleria a través del capítol VI.

Així mateix, s'inclou també l'esforç inversor del ministeri i de la Seiasa, que també saben que col·laboren directament i aposten directament pels nostres regants, per l'ús racional d'un recurs limitat i escàs com és l'aigua.

Al costat de les línies que s'han desenrotllat de forma conjunta entre el ministeri, la Seiasa i la conselleria, saben vostés també, senyories, que haurien de conéixer la implicació d'altres administracions i ens públics, a banda de la Seiasa i tots els fons que puguen obtindre a través dels fons finalistes de la Unió Europea.

M'estranya quan vostés comenten, diuen que què passa amb els fons finalistes que estan pressupostats. Què vol dir, senyora Pérez, que no volen eixos fons finalistes? Volen això? Plantegem davant de les institucions europees que no ens donen eixos fons finalistes? La veritat, no entenc massa bé la seua postura, no l'entenc massa bé. (Un diputat diu alguna cosa des de l'escó)

Sí, sí. A títol d'exemple en matèria de modernització de regadiu, com estaven dient, i de l'ús racional de l'aigua, les ajudes que es donen per part de la conselleria i per part de les altres administracions que actuen directament sobre este tema que tant ens preocupa i estem intentant solucionar de la millor forma possible. Voldria traslladar que la societat Seiasa, Societat Estatal d'Infrastructures Agràries, està duent a terme en l'actualitat projectes de modernització en la nostra comunitat per import de 78 milions d'euros. Són 13. 000 milions de les antigues pessetes.

Durant l'any 2004 es va invertir entre totes les administracions públiques: ministeri, Seiasa i la pròpia conselleria un total de 129 milions d'euros, dels quals 114 milions d'euros ja s'han compromés. Per tant, entre les actuacions conjuntes d'estes administracions autonòmiques, i en el cas autonòmic de la pròpia conselleria, i estatal, lògicament, fins a l'any 2007 les inversions a realitzar per a la modernització del regadiu per la conselleria, el ministeri i la Seiasa, com he dit, serà de 414 milions d'euros.

Tot això posa clarament de manifest l'històric esforç que s'ha realitzat per la Generalitat Valenciana de forma conjunta amb el ministeri, en matèria de modernització de regadius, i que està duent-se a terme i seguirà duent-se dins del programa de modernització de regadius horitzó 2008. I esta política considerem que és conseqüent amb l'aposta per la racionalització de l'aigua, per a substituir el tradicional mètode de reg a manta per reg localitzat, que ha assumit este govern. I que, bo, que es troba dins de les línies bàsiques d'actuació del que és el Pla hidrològic nacional. Un pla que com tots molt bé saben és atacat per uns i posat contínuament en dubte per altres amb discursos contradictoris, front a les línies d'actuació del govern que en este sentit manté una posició inflexible que és la de defensa a ultrança del propi Pla hidrològic nacional.

Jo sí voldria tornar a fer un repàs als pressupostos, perquè veig que no han entés res d'estos pressupostos tan reals d'increment del 3% que s'ha produït. I sí voldria dir que creixen els recursos, lògicament, destinats al sector primari, però no ja només en este exercici, sinó que durant tot al llarg termini han vingut creixent lògicament com no pot ser d'una altra forma. I així com hem comparat amb les xifres del pressupost per a exercici 2004.

Torne a insistir que gràcies al procés que es va iniciar l'any 95 amb el govern del Partit Popular, els recursos destinats al sector primari pràcticament s'han duplicat, com ja he comentat. I torne a repetir eixa xifra, en l'any 95 els pressupostos d'Agricultura representaven el 2,6 del gasto total de la Generalitat, i en el 2004 la referida participació és vorà incrementada en un 4,3% del conjunt dels comptes de la Generalitat.

I gràcies a això i sobretot a les polítiques rellevants i que han sigut capaços de produir el desenrotllament del nostre sector, s'ha pogut vore afavorides contribuint en això a la modernització del sector agrari, del sector d'alimentació, del sector pesquer i del sector ramader. Així podem parlar durant el citat període de referència, de l'any 95 al 2004, del creixement del programa d'estructures agràries, com ja he comentat, i de desenrotllament rural en un 80%; del creixement del programa d'investigació i tecnologia en un 33%, o del creixement del programa de producció agrària en més d'un 100%.

I és que els increments que s'han produït en estos recursos, d'una banda acompanyat de la seua optimització en l'ús, per altra és afrontar reptes que es plantegen, i és solucionar els problemes estructurals que coneixem i que estem resolent, que vostés van deixar de resoldre en l'època en la qual van estar governant, i no van ser capaços d'afrontar eixos problemes i donar-los la millor solució com nosaltres estem fent.

Nosaltres.

El senyor president:

Quan li vinga bé, senyora consellera. Que quan li vinga bé.

La senyora consellera d'Agricultura, Pesca i Alimentació:

Únicament recordar per a acabar, que les xifres que donaré --per finalitzar ja com aixina m'ho recomana el president-- unes xifres significatives d'estes dades. I recordar en l'any 95 els recursos destinats al sector primari eren de 135 milions de les antigues pessetes. Hui en dia suposen 414 milions expressats també en antigues pessetes. És a dir, que estem parlant d'un increment de recursos d'un 200%. Considerem que això és fer una bona política agrària.

Moltes gràcies.

El senyor president:

Gràcies, senyora consellera, per tota la seua exposició al llarg d'esta compareixença.

Suspenem la sessió, que la reprendrem a les quatre i mitja amb la compareixença del senyor conseller de Cultura, Educació i Esports.

(Se suspén la reunió a les 13 hores i 25 minuts)

(Es reprén la reunió a les 16 hores i 45 minuts)

Compareixença del conseller de Cultura,

Educació i Esport, senyor Estaban González Pons, per tal d'informar sobre el Projecte de llei de pressupostos de la Generalitat Valenciana per a l'exercici 2004, pel que fa a la seua conselleria.

El senyor president:

Bona vesprada, senyores diputades i senyors diputats.

Anem a reprendre la Comissió d'Hisenda, que hem parat este matí, esta vesprada amb la compareixença del senyor conseller de Cultura, Educació i Esport, al qual li donem la benvinguda en la seua primera compareixença en esta Comissió d'Economia i Pressupostos i que ve a explicar precisament el Projecte de pressupostos per a l'any 2004.

El senyor conseller de Cultura, Educació i Esport:

Moltes gràcies, president.

Senyories.

El debat entorn als mitjans econòmics de què pot fer ús una comunitat d'individus per a créixer com a col·lectiu, es troba en la gènesi del parlamentarisme, tradició secular a la qual tots els presents tenim l'honor de continuar.

Si en algun moment els governs del Partit Popular s'hagueren separat de les necessitats de la societat valenciana en l'elaboració dels pressupostos, la societat valenciana s'hagués separat del nostre projecte. I des de fa huit anys, el nostre projecte i la nostra manera de traslladar-lo a la realitat de les coses, ha obtingut el recolzament de la majoria dels valencians. La majoria de la societat valencians ens ve dient en els últims anys que no sols hem gestionat els seus recursos d'una manera eficaç i rigorosa, sinó que a més, i principalment, ho hem fet d'una manera que els ciutadans valoren i reconeixen.

Tal reconeixement ens convoca a tots els esforços. I, en eixe sentit, els pressupostos que hui presente davant de ses senyories fan gal·la del valor de la proximitat, de la implicació i del realisme que els últims anys ens ha permés renovar la confiança de la ciutadania.

Són, en definitiva, uns pressupostos pròxims a tots els valencians, uns pressupostos implicats en les necessitats educatives, culturals i esportives i uns pressupostos realistes perquè són un compromís amb la realitat que viuen les ciutadanes i els ciutadans.

Ens trobem davant un pressupost que continua amb la línia de progrés dels anteriors, un pressupost, per tant, que cal dir que és progressista, inconformista i democratitzador.

Després de la de Sanitat, som la conselleria que disposa de més quantitat de recursos, cosa que mostra ben a les clares quin és el nivell de compromís del govern de Francisco Camps amb estes àrees de gestió. Concretament, la partida destinada a Cultura, Educació i Esport representa el 29% dins del total del pressuposts de la Generalitat Valenciana per al 2004.

La Conselleria de Cultura, Educació i Esport ­i em cap l'enorme honor d'estar-ne al front­, gestiona futur, perquè bona part del futur d'esta comunitat es treballa hui des de l'educació, des de la cultura i des de l'esport, tot i que en l'àmbit educatiu siga on més ens juguem.

I és ahí en l'educació, i des d'esta premissa, on qualsevol gasto abandona la seua condició de gasto per a esdevindre en inversió. El Govern no gasta en educació, el Govern invertix en educació, perquè el Govern invertix en futur. I només una educació de qualitat hui pot garantir un demà de futur on la societat valenciana puga desplegar tot el seu potencial de progrés amb les màximes garanties de llibertat, pluralitat, igualtat i benestar social.

Les persones aprenen el que és la llibertat, la pluralitat i la igualtat en les escoles. Invertir en la construcció de noves escoles és invertir en persones més lliures, més instruïdes, en persones més crítiques i més compromeses amb la igualtat i el benestar de tots.

Un sistema educatiu de progrés no pot ser mai conformista. L'esforç per millorar l'educació no pot acabar mai. A més, en l'actualitat els canvis tecnològic, econòmics i socials són de tal intensitat que no podem garantir que el que s'aprén hui servisca per a tota la vida. Hui no es tracta d'aprendre, es tracta d'ensenyar a aprendre.

Si ens preguntem quina educació volem per al nostres fills, no ens podem respondre que una on es limiten a aprendre certes actituds o destreses en determinats àmbits. Per a què eduquem als xiquets? Els eduquem perquè cresquen personalment, perquè el dia de demà siguen persones capaces de pensar per elles mateixes amb criteri i amb visió crítica.

Miren, senyories, ben bé saben vostés quina és la meua adscripció ideològica. M'honore de pertànyer a un partit polític que ha permés a esta terra protagonitzar una etapa històrica en la qual el desenrotllament i el progrés del benestar de tots els valencians ha sigut exemplar i en la qual la consolidació del millor sistema educatiu que ha tingut mai esta terra ha sigut una realitat. Una consolidació que ha fet seua la màxima krausista, que afirma "que la infància i la joventut que creix al nostre voltant ha de madurar fins arribar a ser una humanitat bona i, en la mesura que es puga, millor del que nosaltres som, i només per mitjà d'una educació perfeccionada podrà la humanitat créixer i florir".

Estos pressupostos són l'expressió que volem fer tot el que es puga perquè els nostres escolars siguen en un futur pròxim millor del que mosatros som hui. I hui mosatros tenim l'enorme responsabilitat d'invertir en eixe futur, invertir per a l'educació i també des de la cultura i des de l'esport. I per al pròxim any invertirem en el futur, és a dir, en educació, cultura i esport, 2. 788. 375. 250 euros. Esta xifra representa un 7,1% més respecte del pressupost de l'any passat.

Per guanyar claredat, començaré l'exposició del pressupost fent primer una aproximació global als distints capítols i als seus totals.

Per capítols de gasto, el capítol I, gastos de personal, experimenta un increment d'un 8,5% respecte a l'exercici anterior, 1. 523,4 milions d'euros, front als 1. 403,6 milions d'euros pressupostats en l'exercici 2003, que en termes absoluts significa 119,8 milions d'euros més; del total del pressupost d'esta conselleria, representa el 54,6% del total.

Este increment, a més de l'IPC, que suposa un 2%, és degut fonamentalment a l'augment del personal docent, per a la posada en marxa de nous centres, per la millora de l'ensenyança baixant les ràtios professor-alumne. A més, està inclòs l'objectiu d'atendre les llicències per estudis.

I no sols això, també puja perquè anem a fer un esforç per dotar el sistema d'ensenyament públic valencià del capital humà suficient per a garantir-ne l'adequada adaptació als reptes tecnològics als quals cal fer front. M'estic referint, senyories, a una nova direcció general, la d'arxius i innovació tecnològica, una direcció general que, per una part, naix de l'escissió de l'àrea d'arxius de l'antiga direcció general del llibre, biblioteques i arxius, però, per l'altra, pel que fa a la innovació tecnològica, és, per dir-ho gràficament, nova de trinca. En conseqüència, exigix una dotació específica que es consolidarà en els pròxims exercicis.

Així, si ses senyories fan una ràpida ullada a les línies en què es materialitzen estos programes, poden observar clarament que no hi ha previst un augment significatiu pel que fa a la dotació del personal administratiu dels servicis centrals de la conselleria, en coherència amb la vocació dels governs del Partit Popular de mantindre la contenció del gasto per a augmentar, en la mesura que siga possible, el gasto amb una incidència directa en el benestar dels nostres pobles i dels nostres barris.

El senyor president:

Per favor, els servicis de la cambra podrien dur alguna cadira per als periodistes, que els veig incòmodes prenint notes? A vore si ho podeu resoldre, per favor.

Quan vulgues.

El senyor conseller de Cultura, Educació i Esport:

I vull fer un especial èmfasi en este punt. El desenrotllament d'una àrea potent d'innovació tecnològica permetrà, en el termini mitjà, disminuir alguns gastos dels programes dels quals ara els parle, especialment aquells gastos relatius al manteniment d'equips i llicències per al sistema públic educatiu.

També s'han contemplat les millores retributives del personal docent, com a complements de mestres que impartixen ensenyança d'Eso, la jubilació Logse com a plus de les persones majors de 65 anys i la regulació de complements d'itinerari per a professors de secundària per desplaçament i les corresponents substitucions per incapacitat laboral transitòria.

Els docents del nostre sistema educatiu, les condicions amb què traslladen el seu saber, els valors democràtics i solidaris que inspiren la tasca educadora i el seu nivell de professionalitat són una prioritat per al Govern.

Estes actuacions que els acabe d'exposar són la millor mostra del nostre compromís per la promoció, qualificació i dignificació d'una tasca tan absolutament cabdal com la dels nostres mestres.

El capítol II, gastos corrents, de la mateixa conselleria, administració educativa i dels centres docents, ascendix a 108,8 milions d'euros, front als 95,1 milions d'euros de l'exercici 2003, el que suposa un increment d'un 14,43%.

Dins d'esta quantitat, el 65,6%, és a dir, quasi 71,4 milions d'euros, estan destinats al funcionament dels centres públics docents de primària, secundària i de règim especial. Cal destacar el gran esforç pressupostari que suposa l'increment d'un 21% en ensenyança primària i d'un 15,32% en ensenyança secundària per atendre els gastos de funcionament dels centres públics.

Per la seua banda, l'Institut Valencià d'Avaluació i Qualitat Educativa creix en un 26,7%, i disposa d'un pressupost total de 853. 360 euros per l'organització del congrés sobre la interculturalitat, una cita pionera en el territori espanyol que torna a tindre en la formació i la preparació del professorat el seu eix vertebrador.

Les noves situacions que ens plantegen els moviments demogràfics i migratoris són una realitat a la qual no se li pot donar l'esquena. És un objectiu prioritari per a esta conselleria ­i així ha quedat plasmat en este pressupost­ continuar preparant i formant la comunitat educativa davant d'esta nova realitat, i molt especialment el professorat, garant de la transmissió dels principis de pluralitat, solidaritat, llibertat i democràcia que informen la tasca educativa.

Quant al capítol IV, transferències corrents, ascendix a un total de 936,2 milions d'euros, front als 870,1 milions d'euros del pressupost de 2003, el que suposa un increment absolut de 66 milions d'euros i un 7,59% respecte a l'any passat.

He dit que este pressupost és progressista i he dit que és lliberal, progressista pel seu inconformisme i lliberal per la seua aposta per l'educació pública. És, en definitiva, un pressupost amb molt de trellat, és a dir, amb sentit comú, amb racionalitat i amb una actitud crítica.

Per eixa aposta de progrés de los dotacions consignades, cap alumne de la nostra comunitat quedarà sense escolaritzar per qüestions econòmiques; per eixa dimensió lliberal, tots els escolars, indistintament de la seua procedència, rebran el mateix nivell d'atenció per part de l'administració; i per eixa voluntat de racionalitat, la conciliació de la vida laboral i familiar serà una realitat en la nostra terra, serà un objectiu prioritari de la política del Consell.

Senyories, tots els alumnes són iguals, i està administració és i serà l'administració de tots els alumnes. Arreplegant els compromisos de govern inclosos en el programa electoral que la majoria dels valencians recolzaren, un dels objectius prioritaris de la conselleria és iniciar la implantació de l'ensenyança gratuïta de preescolar zero-tres anys a través d'ajudes als ajuntaments. I per això en este pressupost s'ha creat una línia de subvenció amb un milió d'euros, inicialment, incrementat al mateix temps les ajudes a institucions per als xiquets i xiquetes menors de quatre anys en més de dos milions d'euros, amb la qual cosa es pot començar el desenrotllament tot el que la Logse estableix en matèria de preescolar.

En esta línia d'atendre els compromisos del nostre programa, hem augmentat la dotació pressupostària de les ajudes al transport escolar en primària, 4% més; ajudes a l'adquisició de llibres de text, 17,85% més; ajudes per a disposar de servici de menjador, 35,45% més en primària i un 107,12% més en secundària; centres de formació de persones adultes, 4,7% més; ajudes a centres autoritzats i escoles de música, 28% més; ajudes a conservatoris de música, 34% més.

Este pressupost, senyories, és el de la consolidació de la gratuïtat de l'educació infantil i també el de l'aposta més clara i contundent perquè en un futur pròxim la gratuïtat s'estenga a l'educació preescolar.

Dins de la Direcció General d'Ensenyança, cal destacar la posada en marxa de l'Institut Valencià d'Educació a Distància, que disposarà a partir de gener d'un personal propi i que té un pressupost de 3,1 milions d'euros.

Dins del capítol IV, i entre ja en el que són estrictament els ensenyaments universitaris, el programa 422. 60 té un pressupost de 392,4 milions d'euros, el que significa un increment de 19,3 milions d'euros en termes absoluts i un 5,18% d'increment relatiu, que fonamentalment es destina a cobrir el gasto corrent del model de finançament 1999-2003, que queda prorrogat i que es revisarà tenint en compte diversos factors com la integració europea i la disminució de les matrícules i els recursos que s'hauran de destinar a la investigació.

Com tots vostés saben, esta conselleria assumirà part de les competències de l'antiga Agència Valenciana de Ciència i Tecnologia, l'objectiu de la qual són les matèries relacionades amb l'àmbit formatiu per a la investigació, desenrotllament i promoció d'accions de divulgació científico-técnica.

Dins d'este nou àmbit de competències, i com a novetat en este pressupost, vullc destacar la inclusió d'un nou programa 542. 50, de promoció d'R+D+I, la dotació del qual per a l'exercici 2004 és de quasi 32 milions d'euros.

Respecte al capítol VI, inversions reals, amb una dotació per a l'any 2004 de 57,8 milions d'euros, experimenta una modificació de 5,9 milions d'euros, cosa que significa una disminució d'un 9,26% en termes relatius.

No obstant això, cal entendre que no tota la inversió en matèria d'infraestructures educatives es realitze a través de la societat Ciegsa, que té com a objectiu principal dotar a la Comunitat Valenciana d'una infraestructura educativa de primer ordre, amb la construcció i modernització dels centres educatius, i per això compta amb un pressupost per a inversions de més de 400 milions d'euros, incloent l'equipament, cosa que permetrà tindre acabats al voltant de 70 centres educatius des de l'1 de gener del 2004 al 31 de desembre del 2004.

Per tant, a la pregunta de quin és el pressupost per a la construcció de nous centres escolars, la resposta és més de 400 milions d'euros, 425 milions d'euros, que representen més o menys 70. 000 milions de pessetes, amb els que volem construir en el pròxim any de l'1 de gener al 31 de desembre 70 nous centres escolars.

Si, a més d'açò, comptem que la inversió en centres docents i el seu equipament ascendix a més de 39 milions d'euros, que representen el 68,9% del total del capítol VI de la conselleria, les operacions de capital, juntament amb els esforços inversions que realitza la societat d'infraestructures educatives Ciegsa, la inversió real de la Comunitat Valenciana, com ja he dit, superaria els 425 milions d'euros, inversió que no realitza cap altra comunitat a tota Espanya. Esta xifra que els acabe de donar, 425 milions d'euros, suposa un increment d'un 42,2% respecte pressupostos anteriors.

L'aposta d'este govern és construir col·legis, com ja va ser l'aposta dels anteriors governs del Partit Popular. Els millors esforços de la conselleria des que el Partit Popular governa han estat destinats a la construcció de col·legis, i així s'ha vist clarament i així ha sigut recolzat per l'electorat.

Voldria en este punt que em permeteren fer una reflexió personal. Constituïx un gran honor i un orgull poder continuar amb la tasca que els meus predecessors visqueren amb la mateixa passió, responsabilitat i rigor que jo vull posar. Si hui puc continuar construint centres és perquè abans els meus predecessors del Partit Popular han dedicat tot el seu esforç a construir centres escolars i col·legis.

Senyories, incloure més de 400 milions d'euros per a la construcció i l'equipament de centres públics no es pot considerar un gasto, per molt que la xifra siga suficientment significativa com per a mostrar el grau de compromís d'este govern amb la qualitat dels ensenyaments públics. Incloure més de 400 milions d'euros en la construcció i equipament de centres docents és fer una inversió de futur, amb plenes garanties d'èxit. Més de 400 milions en escoles són més de 400 milions de raons per a creure que els nostres fills rebran una educació integral plena, igualitària, que garantisca el futur de la societat.

Pel que respecta al capítol VII, subvencions de capital, ascendix a un total de 73,5 milions d'euros, enfront del 89 milions d'euros del passat any, el que significa un descens del 15,5 milions d'euros, el que suposa una disminució del 17,46% en termes relatius.

Quant al capítol VIII, variació d'actius financers, es pressuposta per a l'any 2004 una dotació de 88,4 milions d'euros, enfront dels 82,5 milions d'euros, el que significa un increment absolut de 5,8 milions d'euros, i un increment relatiu del 7,07%. Cal destacar també els 11 milions d'euros per a l'ampliació del capital del circuit de Cheste, altres 75 milions d'euros per a l'ampliació del capital de Ciegsa, els 2,1 milions d'euros per a Castelló Cultural i els 45. 080 euros per a la Fundació Marq, Museu Arqueològic d'Alacant.

Pel que respecta al Consell Escolar Valencià, el nostre objectiu és donar-li un nou impuls com a màxim òrgan de participació en la comunitat educativa i consultiu de l'administració. A tal efecte, hem incrementat la seua dotació en un 7,95% respecte l'any passat.

Senyories, estos pressupostos són també una aposta per la pluralitat i per la diversitat; per tant, una aposta per la cultura. És un compromís del Partit Popular crear les condicions per tal que a la Comunitat Valenciana la cultura es desenrotlle en un marc de llibertat on la pluralitat d'opcions culturals siga una realitat, i eixe compromís queda assumit plenament en este pressupost. Llibertat i cultura són per a nosaltres un binomi indissociable, sense la primera no existix la segona, i viceversa. Per això, durant els últims anys s'ha fet un esforç enorme per tal de dotar la nostra comunitat de les infraestructures culturals adequades per a fer-la referent nacional i internacional en les posicions més capdavanteres i d'avantguarda pel que fa a la creació cultural.

Hui els puc dir amb satisfacció que la nostra aposta cultural durant els últims anys ha sigut un èxit, i tal com preveiem fa huit anys, el potencial artístic i cultural d'esta terra és immens. Però si no es va manifestar abans va ser per falta de la infraestructura adequada. Impulsats des de l'administració s'han consolidat en els últims anys un bon grapat de projectes emblemàtics per a la projecció de la nostra cultura: l'Espai Escènic de la nau de Sagunt, la Biblioteca Valenciana, la Biennal de les Arts de València, La llum de les imatges o Castelló Cultural en són un bon exemple.

Ara el nostre objectiu que es reflectix en este pressupost és fer que la cultura siga plenament participativa, donant entrada a la iniciativa social en el seu desenrotllament. La societat ha de responsabilitzar-se d'una cultura que és seua, que és de tots els ciutadans, i el paper de l'administració ha de ser merament subsidiari per a evitar l'aparició de mecanismes perversos que coarten la creació en llibertat. I això és possible ara que ja tenim la infraestructura suficient, desenrotllada en les dos legislatures precedents del Partit Popular.

En el desenrotllament dels diferents capítols de gasto augmenta en xifres globals la inversió en recuperació del patrimoni cultural valencià, la qual cosa és necessària si tenim en compte que l'imminent projecte de llei que actualitzarà la Llei 4/98, de patrimoni cultural valencià, obligarà a un major esforç recuperador del nostre patrimoni, i a este esforç no serà aliena la posada en marxa de l'Institut Valencià de Recuperació i Conservació dels Béns Culturals.

En este apartat, en l'apartat de recuperació del patrimoni valencià, s'ha produït un ajust a les necessitats de les obres en execució i als projectes en marxa, la qual cosa, junt amb l'entrada de la iniciativa privada i d'altres institucions, permetrà seguir amb la recuperació, conservació i difusió del nostre patrimoni cultural.

En este sentit, que servisquen a títol d'exemple l'augment només per part de la Conselleria de Cultura, Educació i Esport de més del 14% per al Pla de restauració d'instal·lació de campanes tradicionals, o l'augment de més del 17% en l'aportació de la Generalitat a les activitats de la Fundació Blasco de Alagón.

Creix clarament el capítol relatiu a la conservació i manteniment del patrimoni històric i cultural del poble valencià. Senyories, estem parlant d'un augment en inversió del patrimoni només per part d'esta conselleria que suposa el 16,58% respecte l'any passat.

També augmenta de manera sostinguda, com en els anys precedents, la dotació destinada al foment i promoció del valencià. Enguany exactament s'incrementa un 4,24%, una mitjana conjunta on s'inclouen augments tan significatius com el d'un 68,05% en les ajudes per a la traducció a la llengua valenciana d'obres literàries, o la més modesta, si bé de gran utilitat social, d'un 5,34% experimentat per la línia destinada a les ajudes a la promoció del valencià entre les associacions.

I tot això només en el marc de la Direcció General de Política Lingüística i Patrimoni Cultural Valencià. A este esforç cal afegir el que fa l'Acadèmia Valenciana de la Llengua en este mateix camp en l'ús de les seues competències.

En el programa 452. 10, dedicat a la promoció editorial i biblioteques, l'augment respecte a l'exercici anterior és evident, amb un increment de plantilles notables per tal de dotar de personal les biblioteques de la Generalitat a Alacant i Castelló de la Plana, fruit de les millores que s'estan fent en estos centres.

A més d'això, es mantenen les línies dedicades a les ajudes a la promoció bibliogràfica, a les associacions del sector i a la celebració d'esdeveniments amb l'objectiu de fomentar la lectura, que en última instància és el motor del sector editorial.

A més, enguany en este àmbit, en l'àmbit de la nostra política cultural, ha afegit noves línies pressupostàries com la del Premi de les Lletres Valencianes, els premis de literatura de la Comunitat Valenciana i el suport a les fundacions que promocionen els nostres autors i el nostre patrimoni bibliogràfic.

Senyories, estic parlant-los d'unes línies que són perfectament coherents amb el nostre compromís electoral, recolzat per la societat valenciana, de jugar un paper subsidiari en el marc d'un sector cultural que gaudix d'un gran dinamisme dins de la nostra societat.

Senyories, estic parlant d'apostar per fer del sector del llibre un sector creatiu i atractiu per als lectors, que són tots els ciutadans.

Respecte el programa 454. 10, de promoció cultural, museus i belles arts, s'han destinat enguany més de 66 milions i mig d'euros, que seran destinats a línies com ara les ajudes a activitats de les aules de tercera edat, la creació d'infraestructures i dotació d'equipaments culturals, per un import de 5,6 milions d'euros, o les subvencions als museus.

Al llarg de les anteriors legislatures, estes Corts o el Govern han constituït una sèrie d'ens públics autònoms, gestors de polítiques culturals que ens ha permés que a dia de hui puguen presentar un pressupost ajustat a les necessitats reals de la cultura valenciana. La creació d'estos ens ha fet possible que la política cultural siga vinculada per organismes públics autònoms més àgils, més participatius i, per tant, més eficients. I no cal que els ho diga, organismes com Teatres de la Generalitat, l'Institut de Cinematografia Ricardo Muñoz Suay, l'Institut Valencià de la Música o l'Ivam veuen incrementada la seua dotació del capítol IV en percentatges que van des d'un augment del 2,36% en el cas de l'Ivam fins a l'11,13% en el cas de l'Institut Valencià de la Música.

En total, i només en el capítol de transferències corrents, 28. 522. 530 euros d'inversió pública en música, arts escèniques i art modern. A esta gens menyspreable xifra hem d'afegir, i només parle de grans trets, la xifra que reben estos organismes en el capítol VII, quasi 5 milions d'euros. En total, més de 33 milions i mig d'euros per a polítiques culturals actives. Senyories, les xifres no enganyen a ningú, continuem sent la comunitat autònoma que més diners destina a la promoció cultural de tota Espanya.

Pel que fa al capítol II d'este programa, creix fins a un 16,04%, principalment per tal de poder assumir les necessitat del Museu de Belles Arts de València, la segona pinacoteca clàssica del nostre país, i que en els últims anys ha experimentat un desenrotllament espectacular en tots els sentits, i que ha de consolidar-se per a poder encarar el repte de, una volta creat l'Institut Valencià d'Art Clàssic, assumir per la seua constitució com a organisme dotat d'autonomia funcional i orgànica, noves competències.

L'aposta per la consolidació dels nostres museus, exemples vius de la nostra idiosincràsia com a poble, és clar en un pressupost en què s'inclouen partides destinades a la consolidació del Marq així com d'altres museus: del Museu de la Taronja de Borriana, el Museu del Joguet d'Ibi, Museu d'Indumentària Valenciana, Museu del Tèxtil d'Ontinyent o la Reial Acadèmia de Belles Arts de Sant Carles, amb càrrec al capítol IV.

En definitiva, el programa de promoció cultural, museus i belles arts és un nou programa per a una nova realitat d'objectius. Els últims anys hem dedicat un creixement sostingut a la construcció d'infraestructures de gran projecció social i cultural. Hui eixes infraestructures compten amb un grau de consolidació total i estan absolutament integrades en la realitat cultural i artística de la nostra comunitat.

Hui, quan eixos espais han generat al seu voltant una de les indústries culturals més importants d'Europa ha arribat el moment de fer un èmfasi major del que ja féiem en la consolidació del seu contingut.

Conclosos i consolidats alguns dels nostres grans projectes estructurals, podem i devem vehicular la inversió que ha deixat de requerir este àmbit a la consolidació de l'oferta cultural que es desenrotlle en el marc d'estos espais privilegiats. Una oferta sempre basada, i això s'ha de dir després de huit anys de fer-ho, en el més escrupolós dels respectes a la pluralitat de les manifestacions i, sobretot, de la llibertat dels creadors.

Dins d'esta aposta cultural l'intervencionisme mai ha segut una opció per al Partit Popular ni pot tindre cabuda en el marc d'una política cultural oberta i participativa on la creativitat dels artistes es conjugue en termes de llibertat. La llibertat és sempre la nostra filosofia, la del Partit Popular, senyories, i des de la llibertat s'enriquirà la nostra cultura.

En síntesi, els quatre programes pressupostaris que depenen de la Secretaria Autonòmica de Cultura representen un esforç econòmic de la Generalitat Valenciana superior als 95. 582. 470 euros, una quantitat a la qual hem d'afegir la inversió d'altres institucions i, sobretot, de la iniciativa privada que col·laborarà i que en els anteriors exercicis han anat disposant de la seua confiança en els grans projectes culturals del govern popular, com ara la Biennal de les Arts de València, els espectacles de la Ciutat de les Arts Escèniques, les exposicions de l'Ivam o la recuperació del nostre patrimoni cultural.

Insistixc, som la comunitat autònoma en tot Espanya que més invertix en promoció cultural.

Vull acabar, senyories, amb el programa dedicat al foment de l'activitat esportiva. La realitat esportiva al nostre territori també ha experimentat un gran canvi quantitatiu i qualitatiu en els últims anys. És necessari, per tant, que les polítiques impulsades des dels poders públics responguen a eixes noves situacions que han anat generant l'evolució del món esportiu. He dit abans que este pressupost que hui presente en esta comissió és el més adequat a les actuals necessitats, i realistes, és un pressupost realista, així que vol dir que és un pressupost adaptat a les necessitats reals en cada àmbit.

La modificació de la Llei 4/1993, de l'esport a la Comunitat Valenciana, que és una de les prioritats més immediates d'esta Conselleria en el terreny esportiu, implicarà la creació del Consell Superior d'Esports Valencià de la Comunitat Valenciana per a agilitzar el funcionament de la Secretaria Autonòmica d'esta Conselleria. Els criteris i el sistema de gestió de l'esport en la Comunitat Valenciana tindran un marc legal actualitzat, adaptat a les noves realitats i estable. Impulsarem una nova manera d'afrontar la gestió per a respondre a una nova realitat, i el pressupost que presente davant de vostés s'ajusta perfectament a les necessitats derivades d'implementar uns principis de gestió capaços d'adequar-se a situacions que fins ara no havíem trobat, com l'entrada cada vegada més evident de la iniciativa privada en el patrocini dels esports d'alt nivell.

Pel que fa a les xifres, volia donar-los la que s'inclou en el capítol VII del programa 457. 10, on es recull una inversió de més de 5,9 milions d'euros per a la construcció i modernització d'infraestructures esportives. Estes línies pressupostàries, de les quals es beneficiaran principalment els municipis menuts i mitjans de la nostra comunitat. permetran consolidar la xarxa d'espai esportius de la Comunitat Valenciana.

Hem incrementat en un 6,87% la partida destinada a instal·lacions esportives i l'hem incrementat perquè establir infraestructures capdavanteres és condició sine qua non perquè les polítiques d'impuls a l'esport base puguen seguir desenrotllant-se amb les màximes garanties. Voldria destacar, en l'àmbit de la promoció de l'esport de base, la gran inversió realitzada des d'esta Conselleria per mitjà de la dotació d'un trinquet, una galotxa i un frontó als instituts de Secundària de nova creació, a més de pistes poliesportives i pavellons coberts, d'ahí que l'esforç contemplat en estos pressupostos s'ha d'interpretar des de les inversions realitzades en les dos anteriors legislatures en este camp, pressupostos que consoliden les línies polítiques iniciades pels anteriors governs populars i que assenten les bases per a garantir la continuïtat i alhora obrir una nova etapa que permet refermar el paper de referent nacional i internacional que ha assolit l'esport valencià en els últims anys.

Per altra banda i pel que fa a la inversió per a la Ciutat de la Pilota, la xifra contemplada per este pressupost ascendix a 2. 766. 500 euros, el que suposa un increment del 28,64% respecte al passat any.

Estos són a grans trets les línies mestres dels pressupostos de la Conselleria de Cultura, Educació i Esport, senyor president. Uns pressupostos que traduïxen en números el que és una de les grans obsessions del govern del Partit Popular, l'educació, l'educació pública, l'educació de tots els xiquets i tot el que tinga a vore amb la qualitat educativa. Més col·legis ha segut l'obsessió del Partit Popular des de l'any 1995, més infraestructures, més mitjans, més qualitat i més futur. Eixe és el missatge que m'agradaria traslladar a ses senyories: el sistema públic d'educació és la nostra obsessió i estos pressupostos són els d'un govern obsessionat amb l'educació, el que equivaldria a dir un govern obsessionat amb el futur d'esta terra.

Apostem per l'educació claríssimament, amb tots els esforços, amb nous esforços, però sense renúncies, No es tracta de triar entre educació i cultura o entre educació i esport. Es tracta de tindre educació i cultura i educació i esport. Ara bé, en estos temps de canvis tecnològics, de canvis econòmics, de canvis migratoris, de canvis socials, de canvis de globalització, l'educació ens obliga a una tensió política i pressupostària tan acurada, que seria irresponsable per part d'aquell govern que no ho veiera així.

I els assegure que en l'àmbit educatiu ha plantejat últimament necessitats inèdites que nosaltres, des de l'òptica de la nostra experiència formativa ni tan sols haguérem pogut preveure fa uns anys. Vullgam o no, l'educació que reben els nostres fills no té res a vore amb la que vam rebre nosaltres. Vivim temps d'accelerada transformació, la rapidesa amb què es consoliden els canvis ha augmentat exponencialment el grau d'obsolescència de continguts, mitjans i necessitats educatives. Estos són els pressupostos que ens capaciten per a respondre a eixa transformació, estos són els pressupostos perquè els canvis no ens agafen desprevinguts.

Hui, més que mai, com sempre ha segut des de l'any 1995 per al Partit Popular, l'educació és el repte constant i com a tal s'ha d'encarar la dotació dels mitjans que esta nova situació reclama. Estos són els pressupostos que eixa situació reclama.

Moltes gràcies, senyor president.

El senyor president:

Gràcies, senyor conseller, per la seua exposició.

Té la paraula en representació d'Esquerra Unida el senyor Cardona.

El senyor Cardona i Pla:

Gràcies, senyor president.

Bé, senyor conseller, vosté no ha estalviat adjectius per a qualificar els seus pressupostos, pròxims, implicadors, realistes, progressistes, inconformistes, democratitzadors, etcètera, etcètera, etcètera.

Jo, senyor conseller, no dispose de tant de temps com vosté i he d'acabar més ràpidament amb l'assumpte. No puc, per tant, fer algunes reflexions sobre alguns aspectes ideològics que vosté ha expressat i dels quals tindríem molt a parlar, però que a la millor este no és l'àmbit, simplement per falta de temps.

Jo vaig a ficar-me de seguida, per a demostrar-li que eixos pressupostos no s'ajusten als objectius que vosté ha dit. Per començar, senyor conseller, un tema molt general que té a vore que els pressupostos, sobretot la part numèrica, només se'ns presenta en castellà. Jo sobre això li diria que vosté mateixa va publicitar una decàleg, agarrat com una declaració d'intencions, no ho agarraria jo mai com una qüestió d'obligat compliment, però que indica la línia per a on s'ha d'anar, a on dia que les relacions entre les diverses instàncies de l'administració se farien en valencià.

Jo, en això, li demanaria que els propers pressupostos, la part de números i la part de taules, mos arribe en valencià, perquè, total, és facilíssim d'entendre en castellà, senyor conseller, i, de fet, les persones que som bilingües total, doncs, ara mos entenem perfectament i pensem que una persona castellanoparlant podria perfectament entendre'ls en valencià.

Bé, això és la petició de coherència i d'anar cap a una potenciació del valencià. Però, senyor conseller, jo m'he de ficar de seguida en un tema molt concret i és els pressupostos de Ciegsa. Perquè vosté diu que els pressupostos per a educació no són gastos sinó que són inversió. Val, podríem estar d'acord en això, senyor conseller, però la pregunta és: són deute o no són deute? És a dir, pot ser una inversió, pot ser una despesa, depén de la visió que se tinga, però inclús sent una inversió, compta com a deute o no compta?

Jo, senyor conseller, sí que tinc uns qualificatius per als pressupostos de Ciegsa: estrafolaris. , o imaginatius, si vol ficar-li un epítet més positiu; o delirants, si vol ficar-li'n un totalment negatiu.

Mire, senyor conseller, mosatros anem i mirem els pressupostos de Ciegsa: són comptabilitat. La comptabilitat, per una part pot permetre certa enginyeria, però també és molt reveladora. Per exemple, què deu Ciegsa? , perquè això mai ho sabem, però nosaltres podem sumar el passiu que té Ciegsa, podem sumar els creditors a llarg termini i els creditors a curt termini. Què mos ix? 1. 164 milions d'euros, quasi 200. 000 milions de pessetes, que no estan comptabilitzats a cap lloc, perquè no compten com a deute de la Generalitat: 200. 000 milions de pessetes!

Però vosté podria dir-me, però és que això, que els creditors se veuen compensats pels deutors. Ahí, quan arribem als deutors, ja la cosa arriba a extrems kafkians, senyor conseller. Resulta que n'hi ha gent que li deu diners a Ciegsa, i nosaltres mirem a vore qui li deu diners a Ciegsa, i li ho diré ara mateixa, li deuen 368 milions d'euros empreses del propi grup. , deutors. Des de quan Ciegsa és un grup d'empreses? Quin grup d'empreses li deu diners a Ciegsa?

Un altre deute, administracions públiques li deu 134 milions d'euros, a on comptabilitza, en alguna administració pública, que deu 134 milions a Ciegsa? He mirat en tots els pressupostos, senyor conseller, en cap lloc n'hi ha que les administracions públiques li deguen 134 milions d'euros a Ciegsa, però ací, en els deutors, 134 milions d'euros.

Senyor conseller, una cosa que vostés denominen "enajenación de inversiones reales", és a dir, Ciegsa, que té inversions reals, la construcció, el que ha construït, les altres empreses, són propietat seua i, per tant, pot comptar com que és un actiu, però vostés va i resulta que fiquen "enajenación de inversiones reales", és a dir, vostés venen inversions reals, vol dir que venen instituts o venen escoles? . Explique'm vosté la línia que diu "enajenación de inversiones reales", 108 milions d'euros, a qui li ho venem? Què li venem? A vore, vull que ens ho explique, perquè no n'hi ha res vendible i no n'hi ha res a qui li se puga vendre. Per tant, això és un artifici comptable com tants altres que n'hi han.

I, finalment, mos n'anem a la gran meravella que és la variació del fons de maniobra, és a dir, la diferència entre l'actiu circulant i el passiu circulant o la diferència entre els diners que s'han rebut abans de l'any i els diners que s'han de pagar abans de l'any. Total: que Ciegsa ha de pagar abans que s'acabe l'any 141 milions d'euros, per als quals no té cap tipus de consignació, ni cap tipus de recepció, ni cap tipus d'ingrés. Tot això, excloent els 75 milions d'euros que li vindran per compra d'accions per part de l'administració i els 42 milions d'euros als quals acudirà via finançament extern, via crèdit.

A vore, esta empresa, vist des d'un punt de vista comptable normal, està en fallida. Esta empresa és un verdader despropòsit empresarial, però té una gran virtut i és que té una utilitat, i la utilitat és camuflar deute, 200. 000 milions de pessetes en este moment que no consten en cap lloc perquè Ciegsa se'ls engolix. Per tant, senyor conseller, la comptabilitat de Ciegsa és realment alarmant, estrafolària, absolutament irreal i que ens fica en una situació: vosté podria dir que els pressupostos són transparents, però Ciegsa li ho impedix; vosté podria dir que estan construint, cosa que podria ser certa, però vosté ha de fer un exercici de clarificació.

Mire, senyor conseller, vosté, quan done resposta, segurament no me contestarà a cap d'estes preguntes que li he fet d'una manera concreta, simplement, perquè no és possible, eh? , la comptabilitat també té eixos avantatges, és pura enginyeria comptable.

Segon, senyor conseller ­uf! , és que el temps s'envola­, els pressupostos són concretament d'una ideologia. A vore, aquí n'hi han grups de pressió, senyor conseller, i n'hi ha un grup de pressió que es diu "ensenyament concertat" que pressiona sobre la Conselleria, i a vostés eixe grup de pressió els pareix de meravella, fonamentalment, perquè tots vostés formen part del mateix grup de pressió que els pressiona. I arribat a este punt, nosaltres, el que trobem és que se concerta inclús el que no és ensenyament obligatori, i mos trobem, senyor conseller, que els augments fonamentals en tots els pressupostos, sempre estan donats en l'educació concertada, quan ja van augmentar l'any passat una barbaritat.

Jo tinc les dades també de l'any passat, i mos podem trobar perfectament amb augments realment espectaculars. Per exemple, en els concerts d'educació infantil, primària. Educació primària va pujar un 15,84% l'any passat; enguany, un 8,50%. Els de secundària, vaja, no digam, eh? , l'any passat hi va haver un, de centres concertats d'eixos, que va pujar un 22,78%; enguany, un 9,66%, que damunt d'eixes pujades, encara és molt més rellevant.

Senyor conseller, vostés s'estan deixant dur per eixe grup de pressió que és l'ensenyament concertat, i ací, els que estem pagant l'ensenyament concertat, els que estan pagant l'ensenyament concertat, són tota la població. I recordem que qui més impost paga, senyor conseller, no són les grans fortunes. Vostés lleven fins els impostos de successió a les grans fortunes, per a què tots paguem el col·legi de les persones que tenen suficients diners per a pagar-lo.

No vaig a definir els seus mòduls, senyor conseller, per exemple educació primària ha pujat el 4,40% en mòduls, en mòduls. Però l'augment en primària és el 8,49, quatre punts més. On van eixos quatre punts? Doncs a augment d'unitats concertades. N'hi ha algun més. En FP-1 l'augment dels mòduls és el 3,9, mentres que l'augment del pressupost és l'11,97%. És a dir, set punts per damunt, set punts per damunt augmenta el propi mòdul, el que vol dir que les unitats concertades probablement augmentaran eixos set punts per damunt.

No vaig a comentar-li el que augmenten en infantil. En infantil vostés arriben a pagar a la privada. Per què? Doncs perquè sí. I el menjador que puja un 35,46%, però clar, el menjador no només és per a la primària pública, sinó també per a la primària concertada. I arribem al punt que l'Ajuntament de València paga el menjador als concertats i no als públics. I la conselleria paga el menjador als concertats i als públics. Guai! Fantàstic! De manera que els concertats estan pagats per l'ajuntament, per la conselleria, i els públics per la conselleria, si arriba, si arriba. Perquè no n'hi ha prou. No n'hi ha prou en els diners que n'hi ha ahí.

I m'allargaria en alguna cosa més, senyor conseller, però no tinc temps. I me'n vaig a l'ordenació, innovació educativa i formació de professorat. Primer, vostés parlen, parla de les llicències per estudi. Fantàstic, ja li vam dir que en el 95 el PP va paralitzar les noranta llicències per estudi que havia tret l'anterior govern a concurs públic, per a què la gent s'apuntara ahí. I ara què trobem? Vosté de la llicència fa una vertadera bandera propagandística. Però resta quant a formació, en el programa d'ordenació i innovació educativa i formació del professorat, resta 355. 000 euros. Per què? Doncs perquè sí, perquè és formació del professorat. Perquè a vostés no els interessa la formació, els interessa aparéixer propagandísticament en una cosa concreta.

Només per això, senyor conseller, només la fira de la formació d'Alacant s'ha endut 300. 000 euros, només la Fira de la Formació de València 625. 000 euros. Però a la formació del professorat li han restat 355. 000 euros. Els han passat a formació de professorat de formació professional. Però, senyor conseller, han baixat radicalment això. Alguna línia referent a immigració? Ni una sola. Reducció de la compensatòria en centres concertats. En centres concertats ja tenen, ja tenen, a menys alumnat en dificultats. Però és que a més ara resten la part de compensatòria, i per tant els centres que encara tenen alumnes en dificultats vostés encara els resten les ajudes. Nosaltres ho creem absolutament irracional i fora de lloc.

I com veig que me queda molt poc de temps, senyor conseller, només li diré una cosa. Per a nosaltres cultura ha sigut el boc expiatori, i vostés vinga a dir pressupostos, diguérem absoluts. Només una dada, només una; el programa de patrimoni artístic té en total pressupostat 10. 733. 000 euros. Eixe, el programa, tot el programa de patrimoni artístic. Senyor conseller, només La llum de les imatges vostés li regalen 11. 589. 000 euros; és a dir.

El senyor president:

Senyor Cardona, quan li.

El senyor Cardona i Pla:

. un milió i escaig d'euros més. El que disminuïx el programa de patrimoni artístic, disminuïx 1. 516. 000 euros, el que augmenta La llum de les imatges, 3. 732. 000 euros. Només La llum de les imatges té el doble d'augment del que perd patrimoni artístic. Per tant, nosaltres li reivindicarem sempre el mateix. Ací vostés estan dedicant-li molt a un cert sector, i hi ha un patrimoni civil, un patrimoni que forma part de tots els pobles, que vostés estan deixant-lo absolutament abandonat. Continuaré posteriorment.

El senyor president:

Gràcies, senyor Cardona.

Té la paraula el senyor conseller.

El senyor conseller de Cultura, Educació i Esport:

Si su señoría hubiera criticado la construcción de centros concertados a los que no les tiene gran aprecio por lo que se denota en sus palabras, o hubiera atacado la construcción de centros públicos, que por otro lado está amparada por la libertad de educación consagrada por la Constitución, yo le entendería porque entraría dentro de lo que es su ámbito ideológico. Pero atacar a la empresa que construye centros públicos, y que ni más ni menos ha construido, ha puesto en funcionamiento 51 en el mes de septiembre, y va a poner en funcionamiento 70 el año que viene, siendo pionera en toda España, y estando siendo imitada en otras comunidades autónomas; significa que o usted no defiende la enseñanza pública, o que usted cuando defiende la enseñanza pública lo hace solo para hacer discursos políticos, pero en verdad no cree en ella.

El senyor president:

El senyor Cardona i Pla:

Senyor conseller.

Si una empresa construira edificis públics i robara, a vosté li pareixeria raonable acceptar-lo perquè construïx edificis públics? Anem a vore. Que el fi siga construir centres públics no l'eximix d'una responsabilitat de donar comptes a la societat. Eixa és la qüestió. Jo aquí no he posat en qüestió la construcció, sinó la modalitat de finançament i la modalitat en què eixe finançament figura en els seus balanços. Jo pose en qüestió la prioritat de la despesa de la Generalitat Valenciana.

Clar que jo m'haguera gastat eixos diners i més en construir centres públics. Abans que tot el deute que ja té acumulada la Generalitat, que fa que de prompte, quan anem a construir centres públics, no puguen aparéixer tal qual en els deutes de la Generalitat. Per què no? Perquè seria massa alt. Seria escandalós. Eixa és la qüestió.

Aleshores, clar que jo vull construir centres públics. Però vull construir-los en el pressupost ordinari de la Generalitat, que conste si ho faig per endeutament, que conste si ho faig per inversió, que conste per si ho faig invertint els recursos dels impostos. Quan el funcionament de Ciegsa és suficientment opac, ocult, poc vigilable, poc controlable per a fer-lo sospitós.

Jo li he indicat, li he indicat alguns dels problemes que hi ha en la comptabilitat de Ciegsa, i em pareixen problemes rellevants, molt rellevants. De manera que n'hi ha fins i tot un desfasament entre el pressupost d'ingressos i de gastos. Que després se compensa en els fons de maniobra? Sí, però fons de maniobra significa el que significa. Diners que s'haurien de tindre i no es tenen per a pagar una determinada cosa. I això, vosté, senyor conseller, no ho pot negar.

Jo vull avançar en algunes coses més, senyor conseller, vosté me comenta que la pujada en la concertada se deu a l'homologació pressupostària de personal. Mire, senyor conseller, la pujada de personal en educació infantil i primària, 4,54% ­personal m'estic referint en concertat, eh, per a això donen vostés uns mòduls en els pressupostos­. Pujada del pressupost del mateix educació infantil i primària, 8,49%. Veja vosté el desfasament. Quatre punts de diferència. Per tant no és l'homologació del que cobren els professors, que això està en el 4,54%, mentres que la partida puja 8,49, atenció! , sense comptar els quatre milions d'euros que donen a menors de quatre anys de corporacions locals i institucions sense ànim de lucre, el milió d'euros que donen a privades de menors de tres anys, i els dos milions i mig d'euros que donen a infantils que no tenen Primària.

És a dir, no només el 8,49% sinó que pot arribar perfectament al 11 o 12%. Ah! , ESO, augment per a personal, 4,69%. D'acord, per a l'homologació, correcte. Quan augmenta el programa? 9,62. Ah, senyor conseller, aquí tinc jo cinc punts més. Vosté m'explica. , clar que vosté me diu "per l'homologació". L'homologació ja la pille. FP1, 4,69 de pujada. FP2, 4,69 de pujada. Quant puja el programa d'FP1? 11,97%. Açò, personal. El mòdul puja 3,9, que és menys. Mentres que el pressupost d'eixe programa concret puja exactament huit punts més, que el de personal i que el del total del mòdul. On va destinat això, senyor conseller? No a homologació, no a pagar les unitats que n'hi han, perquè si no, no té explicació la discrepància entre l'augment de personal i l'augment que té el programa.

Els pressupostos se lligen, i quan se lligen s'expliquen, i quan s'expliquen vosté haurà de donar explicacions de per què eixe desfasament. On va, on va? Jo dic que va a la pressió que exercix un determinat grup que vol fomentar una educació que té una part que és doctrinal o que no és integradora, o que és llunyana, on s'ha d'anar transportat necessàriament. I, a més, vostés ens diuen que els paguen el menjador perquè, clar, si no, no podrien passar, quan n'hi ha molta gent de la pública que no té accés al menjador, sobretot d'infantil, sobretot d'infantil.

Senyor conseller, jo tinc ací les despeses de funcionament de Primària i Secundària. N'hi ha alguns casos que vostés han augmentat, raonablement. En subministraments de Primària han baixat un 60%; en traspàs de Primària han baixat un 35,6%; en funcionament de Secundària, una cosa que vosté ha d'explicar, senyor conseller, els subministraments de Secundària han passat de 5,8 milions a 0,8 milions. O és un error. , és possible que siga una errada. És una disminució del 84,8%. El 84,8% en subministraments, que paga la calefacció, que paga determinats materials que han d'entrar en un centre. Com me pot explicar una baixada de 5 milions d'euros, de 5,8 milions d'euros a 0,8 milions d'euros. Això no té explicació si no és una errada. És possible.

I, senyor conseller, mire, jo ja li vaig dir a l'anterior conseller el mateix. A mi no em molesta que es recupere patrimoni de l'església. El que em molesta és el desequilibri impressionant que n'hi ha entre el pagament a un patrimoni de l'església que, a més, és privat i que moltes voltes no pot ser visitat d'una manera adequada perquè no es complixen els acords que s'han firmat amb el mateix arquebisbat. , però no me sap mal. Jo l'única cosa que voldria i li demanaria és que eixe mateix pressupost es dedique a pressupost civil. Jo conec palaus renaixentistes que no tenen cap (inintel·ligible) per tal de restaurar-se. Conec llocs on no pot anar ni un duro perquè la inversió és escassíssima.

Jo, senyor conseller, li diria en el pressupost de cultura.

El senyor president:

Senyor Cardona, quan pugues.

El senyor Cardona i Pla:

. tot el de cultura, jo li diria que ací n'hi ha una clara discriminació quant a les prioritats. Vostés no han baixat, en un pressupost que havien d'intentar ajustar-lo a una realitat, no han baixat la inversió o la despesa o el regal en oci, no l'han baixat en determinades coses sumptuàries i, tanmateix, l'han baixat en cultura que jo crec que n'hi ha algunes coses que no són correctes de la despesa que n'hi havia, però no el que vostés han fet ací. A la millor, cada museu se queda absolutament sense maneres d'actuar on als artistes se'ls han llevat les beques per a anar a l'estranger. Això és absolutament inassumible, senyor conseller.

El senyor president:

Gràcies, senyor Cardona.

Té la paraula el senyor conseller.

El senyor conseller de Cultura, Educació i Esport:

El senyor president:

Gràcies, senyor conseller.

Té la paraula la senyora Escudero que farà la intervenció de la part referent a cultura, en representació del Grup Socialista.

La senyora Escudero Pitarch:

Moltes gràcies, senyor president.

Bona vesprada, senyories.

Senyor González, moltes gràcies per explicar-mos els comptes del seu departament que, en definitiva, el que mos ha dit és com va a desenvolupar el seu programa polític.

Per rebaixar un poc la tensió, el pressupost el que permet és llevar tota la càrrega retòrica i analitzar l'autèntica voluntat. Aleshores, rebaixaré jo un poc el to almenys pel malestar que s'havia provocat i he de dir-li, com a primera providència, que el seu departament sí que ha crescut. Ha crescut, com vosté bé ha dit, un 7,11% encara que en termes reals i tenint en compte el deute, la paralització pressupostària i la inflació, segurament vosté i el seu departament tindran molts menys euros útils dels que tenia el senyor Tarancón o el seu predecessor, com vosté vullga dir-li.

Açò, segurament és molt fàcil, és un curset econòmic molt facilet però, en el cas de cultura, és que no cal ni anar a un curset. En el cas de cultura ni cal aplicar tampoc cap tipus de raonament econòmic perquè vostés han aplicat un retall radical, clar i indiscutible. Vosté, senyor González, ha desvestit un sant per malvestir-ne un altre, i el que ha desvestit ha segut la cultura i l'esport. I el que ha malvestit, com després analitzarà la meua companya, és l'educació. Són els seus números, senyor conseller, els seus, els que ens diuen que el retall en cultura ha sigut espectacular.

Tots sabem allò de aquellos polvos que trajeron estos lodos, me pareix que diu el refrany, no? I, fonamentalment, jo li volia dir que el que està escrit, està escrit, i estos són els seus. Grosso modo mosatros podem observar que la promoció cultural o el departament de Promoció Cultural perd aproximadament un 14%; el patrimoni artístic, després desentranyarem, si li pareix, perd quasi un 11%; el llibre i les biblioteques, com ahí tenim un tema d'arxius, podíem parlar d'un 22% o podíem parlar, a la millor, de mig punt; l'esport, per descomptat, és una catàstrofe. A vosté li ha paregut que no però, a nosaltres, que sí, perd més d'un 8. I l'únic que se manté són els diferents instituts, el de la música, el del cinema, teatres. , que es mantenen a dures penes, però hi ha un institut que perd, que és l'Ivam, en un 22,3%.

Convindrà amb mi, per tant, que no qualifique els seus pressupostos com vosté els ha qualificat. A mi me pareix sent, i les matemàtiques no enganyen, pareix que diuen els matemàtics, a mi me pareix que estos pressupostos són regressius. Estem parlant de cultura exclusivament en estos moments.

Tenint en compte, senyor conseller, que el malbaratament i la despesa en autopromoció van consumir una part substancial de les arques en les dos anteriors legislatures, podria ocórrer, malgrat tot, que amb una gestió neta i eficaç, obtindríem millors resultats, però destriant el pressupost i entrant al detall, a mi no m'ha paregut així.

Departaments com promoció, llibre i patrimoni, patixen, com diem abans, un retall sever en les seus partides de transferències i inversions. I observem, no obstant, que en el cas de promoció cultural hi ha, a pesar de la baixada del 14%, un creixement espectacular d'un 16% aproximadament en la despesa corrent. És a dir, la part del pressupost que crea infraestructura, que permet estendre el teixit cultural i que fa més estable i eficaç la producció, eixa part se retalla. I l'altra part, augmenta, la part d'autocomplaença, podríem dir, la part d'exhibició, si vol. La cultura me dóna a mi la impressió, o mos dóna a mosatros la impressió que perd. Jo no sé si vostés guanyen però la cultura sí que me dóna la impressió que perd.

De tota manera, com la seua presència ací era per a explicar-nos no a nosaltres, a l'oposició, sinó a la ciutadania, perquè açò té una amplificació important, jo li agrairia que me contestara algunes preguntes que, en definitiva, jo he vingut ací a preguntar-li els dubtes que m'han generat els seus números, amb els quals he de dir-li que he mantingut un diàleg sord durant molts dies.

Jo li voldria preguntar, estos pressupostos, de veritat, desenvolupen el programa electoral del senyor Camps i del senyor González Pons o continuen en alguna mesura sent els programes del senyor Zaplana? Li ho dic exclusivament per una cosa, perquè és que no he vist res en les propostes relacionat amb les propostes aquelles que fea el senyor Camps quan va fer aquella conversió austríaca. En els seus pressupostos jo no he vist absolutament res.

Per una altra part, em preocupa el museu del XIX. El museu del dènou, o del dinou, com vullga, l'únic mèrit que ha tingut fins ara ha sigut tancar una part de l'Ivam i desmantellar el pati de l'ambaixador Vic. Es va calcular, aproximadament, en un cost de 8. 000. 000 d'euros. Vostés li assignen, en 2004, 448. 00 euros. Li pregunte, senyor conseller, renuncien a la creació d'eixe museu? Perquè en els propers exercicis vosté ha previst zero euros.

Mos preocupa també la tasca de restauració, que normalment vosté sap igual que jo, que s'encomana a becaris. I la partida que els afecta, l'han retallat en un 60%, de 87. 500 euros que hi havia en 2003, a 37. 400, en 2004.

El senyor president:

Senyora Escudero, quan puga.

La senyora Escudero Pitarch:

Sí? Ja? (Rialles)

El senyor president:

Parle un poquet més. Jo li done un toc i vosté a partir d'ahí.

La senyora Escudero Pitarch:

Bé, abandonaran vostés esta tasca de restauració? Perquè jo és que me pensava que abandonarien eixe treball precari per als becaris i apostarien per l'institut, per l'institut de conservació i restauració. I d'alguna forma assolirien l'estabilitat per als becaris, però me dóna la impressió que no és aixina, senyor conseller, perquè només han donat 168. 000 euros.

Sí que li vull dir. ­a mi no me pareix bé que me done tan poc de temps, però, bé­ que després. ­no, era una broma­.

El senyor president:

Senyora Escudero, quan li parega bé acabe i després en la resta, ja tindrà ocasió de.

La senyora Escudero Pitarch:

Mire, és que m'ha paregut molt paradigmàtic, senyor conseller, que vostés, per exemple.

El senyor president:

Senyories, per favor, guardeu silenci.

La senyora Escudero Pitarch:

. després del decàleg i després de tanta foto amb el valencià, li hagen donat a la acientífica Acadèmia de Cultura Valenciana, la Racv, el doble, 250. 000 euros, que a l'Acadèmia de Belles Arts de Sant Carles, que li han donat només 132. 000 euros. I esta és l'ànima mater del Museu de Belles Arts.

El senyor president:

Senyora Escudero, si li pareix bé. (inoïble)

La senyora Escudero Pitarch:

Moltes gràcies.

El senyor president:

Hi ha un reglament que diu: "mire, vosté, administre el temps com puga", que és el que se sol fer.

Té la paraula la senyora Noguera.

La senyora Noguera Montagud:

Mire, yo algunas dudas que le dejo encima de la mesa de educación y, además, enlazando con lo que comentaba el diputado Ramón Cardona. Cuando habla usted de inversiones y dice: "el gobierno invierte en educación porque estamos obsesionados", ¡hombre! , a lo mejor la obsesión se les pasa si siguen manteniendo un ritmo de crecimiento y no de decrecimiento, porque yo miro las partidas y descender han descendido las inversiones. Curiosamente es verdad que su conselleria sube en educación y cultura un 7,1%, que se supone que sube en educación, pero lo que vemos es que descienden todas las inversiones: desciende Ciegsa un 5,50%, descienden las construcciones, reformas y adecuación de centros en primaria un 12,68% y desciende secundaria en un 8,34%. ¡Hombre! , pues, casi 25 millones de euros en inversión. A lo mejor la obsesión se les pasaría si no fuéramos decreciendo en inversiones sino aumentando. Es un simple consejo. Lo digo para que no tenga tantas pesadillas.

El senyor president:

Té la paraula la senyora Nácher en representació del Grup Popular.

La senyora Nácher Pérez:

Gràcies, senyor president.

Com ha dit el senyor president, donar-li la benvinguda i les gràcies.

El senyor president:

Senyoria, senyories, està la senyora Nácher parlant.

La senyora Nácher Pérez:

. perquè cal reconéixer que este detall que ens vinguen a explicar els pressupostos soles es fa des de l'any 94.

Com bé ha dit el senyor conseller en estos pressupostos de 2004, són uns pressupostos progressistes. Jo no sabia que les paraules tenien possessió, i resulta que ara les paraules cada un va, les registra i diu: "ésta es mía y ésta es tuya". Bo, és progressista per a continuar treballant perquè la Comunitat Valenciana siga capdavantera i també social. L'àrea que ens ocupa així ho demostra representant un 29% del pressupost total de la Generalitat Valenciana per a l'àrea de cultura, educació i esports. Hem de recordar que este 29% és en total de totes, que hi ha 9 conselleries més. Per tant, esta àrea és de les que més ha apostat el govern de la Generalitat Valenciana.

Esta conselleria, com bé s'ha dit, no gasta, sinó que inverteix en educació, que és sinònim en inversions de futur. Estem invertint en els xiquetes i xiquetes, en els joves, que d'ací pocs anys van a ser el motor de la comunitat, les generacions que ens van a substituir. Ara, nosaltres tenim dos deures en estos joves, en estos xiquets i en estes xiquetes. Estem en l'obligació de deixar-los una comunitat millor que la que nosaltres ens vam trobar i tenim l'obligació de preparar-los per al futur, per a eixa societat que tots els dies, dia a dia, evoluciona. Per tant, és el que ha apostat esta conselleria.

I a mi m'agradaria fer menció a dos partides totalment rellevants pel que s'ha dit fins ara dels grups de pressió. Destaquen en els pressupostos la despesa de personal que augmenta un 8,5, i això és per al personal de l'ensenyança pública, perquè a més centres caldrà contractar més professors i més mestres per a dotar al sistema educatiu de més recursos humans. Apart d'això, també són acords, es veuen les previsions d'acords de les meses sectorials, com els complements de mestres que imparteixen l'ensenyament en ESO, la jubilació Logse, la regulació dels complements d'itinerància dels professors de secundària per als desplaçaments, així com les corresponents substitucions per incapacitat laboral transitòria.

I ací m'agradaria fer una menció especial que hi ha un acord de la mesa sectorial firmada pels sindicats que formen la mesa sectorial i per l'administració educativa en la qual queda molt clar ­i això està complint-se, és un punt que està complint-se­ que quan es fa una baixa hi ha 7 dies per a substituir-la. I està complint-se, està complint-se, d'acord per tots els sindicats i per l'administració. I així com també eixos grups de pressió, cal dir que el capítol II també augmenta, que són destinats al funcionament dels centres públics docents de primària, secundària i règim especial. Això són els grups de pressió. Treballar per l'escola pública, treballar dia a dia per l'educació pública, doncs, són els grups de pressió que segons alguns membres parlamentaris d'esta Cambra veuen.

Però, encara que només hem manifest que estos pressupostos són uns pressupostos socials, perquè no s'ha parlat, perquè no convé l'augment de les ajudes al transport escolar, tampoc convé l'augment de les ajudes d'adquisició de llibres de text, tampoc convé nomenar les ajudes a les escoles de música. Tot això no convé. Però, si una cosa ja no convé de res és la voluntat d'este govern d'implantar l'ensenyament gratuït de pre-escolar de 0 a 3 anys, que hem de tindre en compte que és voluntari i no obligatori. I hi ha un compromís en estos pressupostos, ja amb els governs anteriors, de 3 a 6 anys. I ara anem a més. Ara de 0 a 3 anys. Això no convé recordar-ho ni convé mirar-ho. Eixes xifres no apareixen per a alguns. Des d'una vista molt sesgada miren els pressupostos.

Cal recordar, també, que la Logse, que es va aprovar en 1990, el Partit Popular entra en el govern en 1995, i no hi havia cap document que fera prioritari quines eren les infrastructures, quins pobles, quines localitats ni quins municipis necessitaven o bé un col·legi o bé un institut. Eixa era la realitat. I la realitat ara és ben distinta. La realitat és que es va crear un mapa escolar, 445 infrastructures. Este curs s'han posat en funcionament 51. I per al curs que ve van a posar-se 70 centres en funcionament. Eixa és la realitat. Això és el que hi ha en estos moments en la Comunitat Valenciana.

Tampoc parlem de persones adultes. Clar, l'ensenyament per a les persones adultes no fa falta. Doncs, bé, una realitat és que hi ha un augment de la partida de centres de formació de persones adultes i, a més, va a posar-se en marxa l'Ivaded, en gener, i, apart, va a crear-se la universitat lliure. Això és important. És a dir, no estem treballant soles per l'educació infantil de 0 a 3 anys, que ja anem a posar-la en marxa, de 0 a 3 anys, sinó que, a més, també estan les persones adultes, estan dins del nostre interés, perquè pensem que la formació deu ser durant tota la vida. I, per això, en l'ensenyament universitari també s'augmenta perquè també la universitat no importa. En estos moments, conseller, la universitat en estos pressupostos no importa.

Però, bo, augmenta l'ensenyament universitari i s'ha assumit un nou repte i és duu a la realitat. És a dir, abans que ens pille el bou ho tenim ja clar. La integració europea és un fet que està ahí, la disminució de matriculació i els recursos d'investigació. I per això, una part molt important va a dur-se des de la conselleria, el desenrotllament del R+D+I.

Quant a la integració de la immigració, pareix que no estiguem fent res. Jo he de dir que a nivell ministerial es donen una sèrie de premis de reconeixement dels centres d'integració, se'n va donar un a un col·legi de València este curs passat i a un altre de Pilar de l'Horadada pel que estaven treballant per la integració. Apart d'això, encara que ha estat treballant-se per la integració, que alguns no ho veuen, va crear-se un congrés d'interculturalitat, el primer que va haver a tota Espanya. Jo ací recorde que no hi ha problemes, sinó que hi ha solucions. I per a buscar solucions es fan este tipus de congressos i es treballa des d'este punt de vista.

Quant a la cultura, no es comprén sense llibertat i llibertat no es comprén sense cultura. Però, des del Partit Popular, des dels governs de la Generalitat, tots estos anys, estos vuit anys últims en els que ha governat el Partit Popular i estos quatre que venen es treballa per una cultura per a tots els ciutadans i l'accés de tots a la cultura. I açò és el que s'ha intentat fer i en el que va a treballar-se. I no és un continuisme és que és una realitat. És que la cultura ha de ser per al disfrute dels ciutadans, no una cultureta per a pocs, reduïda i per als meus amics si pot ser.

I, al mateix temps que es treballa per una cultura per a tots, també es treballa perquè la nostra cultura, la cultura de la Comunitat Valenciana, siga coneguda fóra de les nostres fronteres. Una part molt important ha sigut projectes com a referent cultural, alguns projectes culturals que s'han fet en esta Comunitat, que estan sent referent cultural fora de les nostres fronteres, no sols de Comunitat i no sols d'Espanya sinó a nivell internacional. Donar a conéixer també els nostres artistes i donar a conéixer el nostre patrimoni cultural. Això és important.

Aixina destaque les quatre declaracions d'Eres de la humanitat, l'Espai escènic de la nau de Sagunt, la Biblioteca valenciana, La llum de les imatges, Castelló Cultural, el Marq, el Museu de Belles Arts. Però no sols ens conformem amb un continuisme de continuar treballant sinó que pensem que cal aportar noves coses a la cultura. I un exemple d'eixes és la innovació enguany de dos premis de les lletres valencianes i els premis de la literatura de la Comunitat Valenciana. Perquè treballem per la nostra Comunitat, treballem per la nostra terra, que això és el que els dol, això és el que els dol.

I aixina també ho han demostrat els organismes autònoms gestors que han sigut aprovats per estes Corts i a iniciativa dels governs, sobretot en els últims anys, que han demostrat l'èxit que ha tingut per a dur a terme polítiques culturals sent més àgils, participatius i més eficients en la seua gestió i aproximant-se als col·lectius implicats, a les seues idees, que són rebudes amb més facilitat i es poden dur a terme el que eixos col·lectius mos demanen.

I recordar-li, senyor conseller, que en patrimoni augmenta la partida tant de La llum de les imatges com la partida de la Direcció General de Política Lingüística i Patrimoni Cultural Valencià. Però, simplement, cal dir que l'evident és l'evident. Un 70% del patrimoni d'esta Comunitat és patrimoni religiós, ni més ni menys. La realitat és la que hi ha: un 70% del patrimoni és religiós. Per tant, la realitat és la que du a l'evidència d'intentar recuperar eixe patrimoni sense deixar el civil, que no s'ha deixat en cap moment, però és molt vast, molt gran el patrimoni religiós que tenim.

I, bo, en el que és els pressupostos dels esports també es veu una participació que queda reflectida en la creació i la voluntat de creació del Consell Superior d'Esports. Participació que involucra a la iniciativa privada, que és molt important, perquè l'esport, pensem, i des d'aixina s'ha dut des de sempre pel Partit Popular, és per i per a tots. Per tant, s'impulsa en estos pressupostos l'esport de base.

El senyor president:

Senyora Nácher, quan vulga.

La senyora Nácher Pérez:

Gràcies, senyor president.

Un moment, perquè vosté ha sigut molt benvolent amb els meus predecessors.

La realitat és que l'esport ha experimentat un gran canvi quantitatiu i qualitatiu que no té res a vore en el que havia en 1995. I un exemple l'hem tingut este cap de setmana en el circuit de Xest. I jo li dic, senyor conseller, que la ciutat de la pilota va a ser un referent a nivell nacional i internacional.

Moltes gràcies.

El senyor president:

Gràcies, senyora Nácher.

I recordar-li que el senyor president de la comissió és benvolent amb tots. A vosté simplement li havia dit que fóra acabant.

Té la paraula el senyor conseller.

El senyor conseller d'Educació, Cultura i Esports:

Moltes gràcies, benvolent president. (Rialles)

Por eso, que a ustedes ahora les parezca insuficiente y hace unas semanas les parezca excesivo, me da la sensación de que o nosotros somos incapaces de explicar bien el presupuesto o a lo mejor no todo el mundo entiende la cultura del modo como la entendemos nosotros, que no es ni más ni menos como creo que la entienden los propios creadores. Una cultura basada en la libertad, una cultura basada en el respeto y una cultura que sobre todo apuesta por la modernidad y por la contemporaneidad.

En lo que respecta a patrimonio histórico artístico, yo les insisto, se reduce, si ustedes atienden, sólo lo que es la dotación presupuestaria de la Dirección General de Política Lingüística y Patrimonio, porque ya ni siquiera es una dirección general específicamente en patrimonio. La defensa del patrimonio valenciano no la hace solo la Dirección General de Política Lingüística y Patrimonio, se hace desde otras muchas instituciones. Y en el presupuesto de defensa del patrimonio valenciano hay que incluir la dotación de La luz de las imágenes, que son 11 millones de euros; la dotación de la Fundación Jaume II, el Just, que es la que cuida, por ejemplo, el Monasterio de la Valldigna, que es casi de 2 millones de euros; está también en los servicios generales. Y hay que incluir los 11 millones de euros que serán invertidos por la Dirección General de Arquitectura, también en defensa del patrimonio histórico-artístico de la Comunidad Valenciana, que no está defendido sólo desde la Dirección General de Patrimonio.

Y lo mismo puedo decirle en lo que hace a la Real Academia Valenciana. Mire, si alguna vez, de verdad, tomamos la decisión todos de defender el valenciano, lo primero que no tendremos que hacer es perjudicarnos los unos a los otros por el valenciano que utilizamos. La real academia no sólo es una entidad que haya participado en temas de política lingüística, hace otras muchísimas cosas; es una entidad donde participa la sociedad civil, que tiene un extraordinario valor cívico, y donde hay muchísimas personas que de muy buena voluntad y con muchas ganas de trabajar colaboran en muchísimas materias. Y, por lo tanto, yo creo que en esta Comunidad tiene que ser llegada ya la hora en la que todos promocionemos la cultura y la lengua valenciana sin señalarnos los unos a los otros por el tipo de idioma o el tipo de gramática que estamos utilizando.

Y al final, si lo que estamos haciendo es, en primer lugar, homologar retributivamente a los profesores de la concertada con los de la pública y, en segundo lugar, con el resto a lo mejor mejorar algunos de los conciertos que se encuentran en curso, habría que plantearse que si todos los alumnos son iguales, no está de más que a los alumnos de la concertada a veces también se les trate en igualdad de condiciones, porque después de todo los alumnos de la concertada son alumnos de la educación pública, porque a la formación concertada se accede en las mismas condiciones que se accede a la formación pública. La única diferencia radica en la titularidad del colegio.

El senyor president:

Gràcies, senyor conseller.

Té la paraula la senyora Escudero.

La senyora Escudero Pitarch:

Moltes gràcies, senyor president.

Jo, senyor conseller, no sé si és que no s'atrevix a argumentar que aquestos temes de penitència són conseqüència d'uns altres de malbaratament. No ho sé.

De tota manera, se m'havien quedat abans moltes preguntes en el tinter. I jo vaig a continuar, que si no, no mos aclarirem.

He de dir-li una cosa: sabia que vosté me diria el que m'ha dit. "Senyora Escudero, en la comparecencia nos dijo. " Jo li vaig dir que la cultura no era cara, que el que era car.

El senyor president:

Senyories, guarden silenci.

La senyora Escudero Pitarch:

. era la política cultura que vostés apliquen. I ho continue mantenint, senyor conseller, i no és cap contradicció.

Han desaparegut les beques de creació d'arts plàstiques i les borses de viatge per a formació dels nostres artistes. Ja me dirà vosté com ho podrà explicar i, sobretot, com ho ha de justificar, sobretot si està dient que la cultura, que és llibertat, s'ha d'estendre per tot el territori.

A mi tampoc me quadren els seus números de patrimoni, i me dóna la impressió que vosté confiarà la restauració i la reparació de les esglésies a la intervenció divina, perquè amb els diners que té, o en els que jo tinc que vosté té, és clar no m'ix que vosté ho puga fer.

Va anunciar vosté també, senyor conseller, com a objectiu bàsic del seu programa, la informatització de la xarxa de biblioteques del País Valencià, però sols ha destinat 83. 000 euros. Sortejarà ordinadors o què farà, perquè amb açò tampoc podrà informatitzar absolutament res.

Mire, en els esports han variat vostés els criteris i els compromisos. Han donat un colp de mort a les federacions, que han perdut al voltant d'un 20% en aquestos pressupostos i acumulaven un 25% del pressupost anterior. Ja me dirà vosté si això és estendre l'esport per tot el territori! Han disminuït les subvencions a ajuntaments, a clubs, a departaments universitaris. Han disminuït les inversions, ha desaparegut, o jo no l'he trobat, el centre d'alt rendiment, que tenia 35 milions d'euros al 2003 i que no consta al 2004. I sort que este any, el 2004, és l'any de l'olimpíada europea o l'any de l'esport.

Respecte a les universitats ­que mos les havíem deixat, senyor conseller, i que és molt important­, li he de dir que el programa 422 s'incrementa en un 4,71% ­estem parlant d'universitats. 4,71%, veritat? Molt bé. Això significa que en termes reals, quan descomptem la inflació, el creixement real serà de l'1,5%. Mire vosté si podrà fer tota la convergència i podrà revisar amb eixos diners tot el pla de finançament.

En els programes, per exemple, de I+D+I també baixen en termes reals. És a dir, que des d'unes xifres absolutament raquítiques per a la investigació i per a la innovació, anem a passar a unes xifres molt pitjors, perquè atés que el programa només augmenta un 0,16%, això és zero.

A vore. Respecte a l'educació ­una fulleta de cada periòdic de hui, he imitat el que vosté va fer l'altra dia. "Los gastos de los institutos. cuatripliquen la subvenció ­jo ho traduiré al valencià". "Educació du sense cobrir una baixa per maternitat en un col·legi públic més d'un mes". A vore. "Educació retarda cobrir les baixes docents en exigir que es trameten per correu". "Directors d'instituts denuncien que les APA paguen el manteniment dels centres". Astò de hui, eh? Etcètera, etcètera. Val? Molt bé. Tot això ha eixit hui en la premsa, senyor conseller, tot això.

Ha parlat vosté de la formació d'adults. Me pot dir què han fet en la formació d'adults? Me pot dir què han fet vostés?

Ha parlat també del ordinadors. És que no els veem, torne a repetir-li-ho. No estan en cap lloc, no estan. No estaran tampoc, senyor conseller, els ordinadors. No els vorem ni vosté ni jo.

I el programa d'adequació de biblioteques de centres escolars, tampoc el vorem, perquè tampoc té diners per a fer-lo. Almenys diga'm on està, jo el buscaré i quan tinguem oportunitat, li tornaré a contestar. Encara me queda temps, no?

Bé. Jo abans li deia ­el que passa és que no m'ha donat temps, clar­ que en el tema de promoció cultural s'havia produït una rebaixa substancial en algunes partides del 14%, i esta abaixada afectada a tots el capítols del programa. A mi m'agradaria saber de veritat quines són les raons d'eixa abaixada, les raons substancials de per què baixen. I m'agradaria també saber quines activitats es van a ressentir d'esta abaixada, perquè este programa era el més descontrolat. Va a controlar vosté el gasto? O a banda de controlar-lo o no controlar-lo ­no sé­, es voran afectades activitats d'interés?

Mire, que vosté d'alguna forma lleve fons a la secretaria autonòmica, és assumpte seu, del seu departament, però que li lleve fons a la cultura i a l'esport, això és assumpte de tots. I torne a repetir-li, i vosté ho sap igual que jo, que no és cap tipus de contradicció. Ara me dirà que sí.

Com vosté sap que qualsevol combat per la llibertat és un combat cultural, nosaltres anem a combatre també i anem a exigir-li i anem a fiscalitzar cada euro d'este pressupost.

I per acabar ­perquè no me cride l'atenció el senyor president­, a mi sap què m'ha paregut este pressupost, en general, tant en cultura com en educació? Me permetrà que li cite a Sant Mateu, de veritat. (Remors) Sí, sí, a Sant Mateu. El 13. 12. Després si vol ho mira. Quan dia allò de "a qui en té més, se li donarà i li sobrarà; i a qui no en té, el poc que tinga se li llevarà".

El senyor president:

Gràcies, senyora Escudero, per eixa reflexió final que mos ha fet i eixa exposició.

Té la paraula el senyor conseller.

El senyor conseller de Cultura, Educació i Esport:

Gràcies.

El senyor president:

Senyories, guarden silenci, per favor.

El senyor conseller de Cultura, Educació i Esport:

Ese final de la diputada Escudero tan de sermón (La senyora Escudero Pitarch: "¿Qué le parece? "), me ha dejado impresionado, la verdad, y espero que no haya molestado a alguno de los presentes, a los que la figura de San Mateo no sé qué tipo de referencia les pueda haber evocado.

Yo. (La senyora Escudero Pitarch: "Una cita culta". Remors) Como todas las suyas, señora Escudero. Yo.

El senyor president:

Senyories, guarden silenci.

El senyor conseller de Cultura, Educació i Esport:

El senyor president:

Gràcies, senyor conseller, per la seua exposició.

Senyors diputats, anem a parar la sessió durant 6 minuts de rellotge.

(Se suspén la reunió a les 18 hores i 35 minuts)

(Es reprén la reunió a les 18 hores i 45 minuts)

Compareixença del conseller de Sanitat, senyor Vicente Rambla Momplet, per tal d'informar sobre el Projecte de llei de pressupostos de la Generalitat Valenciana per a l'exercici 2004, pel que fa a la seua conselleria.

El senyor president:

(Inoïble) . conseller d'Educació, ara tenim al conseller de Sanitat, que és la primera volta que compareix davant la Comissió d'Economia en esta legislatura però que era un habitual en l'anterior legislatura, ja que era titular d'Economia i Hisenda. En qualsevol cas, li donem la benvinguda a esta compareixença. I quan considere oportú comença la seua intervenció.

El senyor conseller de Sanitat:

Moltes gràcies, president.

Hecho este inciso, permítanme que a continuación les informe acerca de cada uno de los capítulos de gasto del presupuesto de la conselleria.

Por su parte, en la Dirección General de Salud Pública, que como ya les he indicado, depende de la subsecretaría de la Conselleria de Sanidad, gestiona a su vez dos programas presupuestarios: el de centros integrados de salud pública y el programa Salud. Ambos programas, que están dotados con 92,6 millones de euros, cantidad con la que pretendemos abordar la reforma y adecuación de los centros de salud pública, en especial de sus laboratorios; la mejora del equipamiento informático; la puesta en marcha de nuevos sistemas de información, y, sobre todo, las obras de construcción del Centro Superior de Investigación para la Promoción de la Salud, que supondrá para las arcas públicas un coste de 7,8 millones de euros.

El senyor president:

Gràcies, senyor conseller.

Té la paraula el senyor Botella en representació d'Esquerra Unida.

El senyor Botella i Vicent:

Moltes gràcies, senyor president.

Senyories.

Senyor conseller.

La veritat és que vosté mos ha donat ací una conferència de la societat del futur. És a dir, escoltant-lo a vosté no estaríem parlant dels pressupostos de la Generalitat en matèria de Sanitat, sinó de quin és el futur d'esta societat. I a mi em sembla bé que este tipus de conferències es plantegen perquè u sempre aprén.

Però la veritat és que el que hi ha que parlar és de la realitat. I la realitat, senyor conseller, és que vosté ha dit que el pressupost de la Generalitat, que mos ha dit que és, en el cas de Sanitat, el millor de la història, és a dir, un poc com. jo què sé, la història de l'Imperi Romà o una cosa aixina, en el que tot era meravellós, però que vosté sap que de la nit al matí, doncs va caure com un castell de cartes. I aixina pot passar en este tipus de pressupostos i en este tipus de plantejaments.

Perquè, si bé és de veres, tal com vosté planteja, que n'hi ha un augment del 13% en el pressupost respecte al 2003. També vosté convindrà en mi, que eixe 38% que representa respecte el global dels pressupostos de la Generalitat, solament n'hi ha una variació de l'1% respecte al que representava en els pressupostos del 2003. I per tant, jo pense que tampoc hi ha que fer-se moltes il·lusions en eixos augments, perquè clar, si en realitat, al final, en el concepte global dels pressupostos, la Sanitat, que deu ser una de les prioritats fonamentals de la Generalitat Valenciana, representa un 1% d'augment respecte al global de l'any passat.

Quan resulta que després n'hi ha partides, senyor conseller, que segurament el Consell considera molt més importants, com és la Sociedad Parques Temáticos, que augmenta el 85% respecte els pressupostos de l'any passat. És a dir, no el 13, el 85%. I segurament eixe tema serà molt més important per al Consell de la Generalitat, que els pressupostos que puga plantejar vosté com a conseller de Sanitat.

Jo voldria també dir-li, perquè vosté ha fet ací una dissertació dels diferents programes dels que composa els pressupostos de la Conselleria de Sanitat, que, home, jo crec que hi hauria que parlar, per exemple, la direcció. i els serveis, la Direcció dels Serveis Generals. Té un augment, segons vosté, del 3,55%. Però si u fa la comparació dels números l'augment real és del 25,5%, Direcció i Serveis Generals. A més a més n'hi ha un augment en les transferències corrents del 32,51%.

Si anem a salut pública, en el programa de centres integrats de salut pública, que vosté ha fet tanta propaganda ací en la seua intervenció, n'hi ha una inversió real del 28,96% menys que l'any passat. En accions públiques relatives a la salut, el 4,08% menys d'inversió reals que l'any passat. En avaluació i investigació sanitària el 22,16% menys en inversions reals. I per tant, doncs açò en el programa de salut pública, que jo pense que és un tema important a tindre en compte.

Si parlem d'atenció primària, que jo. tan poc temps com una setmana fa que vosté va estar ací en una compareixença, i mos va explicar tan bé les meravelles del món respecte a com anaven a solucionar-se tots els problemes que tenia els hospitals, els centres de salut que anaven a construir, etcètera. Hem vist desaparéixer dels pressupostos una quantitat de centres de salut espantosa. Però a més a més en poblacions importants com València, Alacant, Elx, etcètera, etcètera.

Que vosté sap que estaven pressupostats alguns d'ells des de l'any 96, que han desaparegut dels pressupostos, i vosté explicarà en algun moment per què. És a dir, segurament les planificacions que vostés havien fet durant tants anys, doncs resulta que ara de la nit al matí ja no fan falta. Però jo crec que els veïns d'eixos barris i d'eixes poblacions, continuen demanant la construcció d'eixe centre de salut.

A més a més, hi ha que dir que centres importants com el del carrer Girona a Alacant, centre de salut que també estava prevista la seua remodelació i la seua. diríem reforma, doncs també ha desaparegut dels pressupostos. I això, senyor conseller, la falta, la manca de construcció d'eixos centres de salut i la manca de reformes en alguns el que ve és a dissenyar un model determinat. I és que vostés són incapaços d'acabar al cent per cent el model d'assistència primària, i la cobertura d'assistència primària per a tots els ciutadans i ciutadanes del País Valencià.

Però a més, això va a tindre una repercussió després a l'hora que els hospitals tinguen més o menys, diríem capacitat, de cara als ciutadans i ciutadanes que van a les urgències, perquè no tenen els centres de salut adequats i per tant col·lapsen els hospitals. I que vostés, doncs l'única fórmula que tenen després és el desviament a les clíniques privades. Que a més vosté ja la fórmula ja mos l'ha dita vàries vegades i hui l'ha remarcat: "Plan de garantía de no demora". En els pressupostos això no ho diu, no diu "Plan de garantía de no demora", ahí diu "por prestaciones externas", i per prestacions quirúrgiques, ics milions d'euros. Després li diré quants.

En atenció primària, solament n'hi ha un 2% en inversions reals respecte l'any passat. I per tant, ahí està, encara que vostés hagen posat algun ambulatori nou en tota eixa retafila que posen de las páginas amarillas de tots els pobles del País Valencià. I després algun centre de salut que han posat nou, doncs els que han llevat fa que al final l'augment siga solament del 2%.

En atenció especialitzada o assistència especialitzada n'hi ha el 0,53% menys d'inversió real que l'any passat. I n'hi ha un augment de transferències corrents del 2,69%. I vosté l'altre dia mos parlava de la quantitat d'hospitals que anaven a construir. I jo li deia, en una mirada que he tingut per damunt dels pressupostos, crec que del que vosté està dient no hi ha res. Vosté em va dir, no, no, fixe's bé. Doncs mire, m'he fixat bé. I després d'escoltar-lo a vosté, doncs ja he aplegat a la conclusió definitiva.

N'hi ha en eixe apartat de construcció de nous hospitals, senyor conseller, n'hi ha 35 milions d'euros per a este any. D'ells 32 per a l'hospital de La Fe, entre el que és l'expropiació dels terrenys i el que són les primeres actuacions. Amb la qual cosa queden tres milions d'euros per a construir no sé quants hospitals que vol fer vosté.

Després, això sí, n'hi ha a la Fundació Oftalmològica de la Mediterrània, o del Mediterráneo, com li vulga dir, quatre milions d'euros, que a més a més no és un organisme públic. Perquè vosté ha parlat ací d'un centre que va a construir-se i tal en eixos diners. Però al final el que hi ha que vore és si en els diners públics, que efectivament estan ahí, el que va és a construir-se un centre per a alguns, per a què facen negoci eixos alguns.

Però a més, vostés tenen el desvergonyiment de subvencionar les despeses corrents d'eixa fundació oftalmològica. És a dir, ¿com s'atrevixen a plantejar que una fundació privada, des de la Generalitat, no solament li construïxen el centre per a guanyar diners, sinó damunt li subvencionen les despeses corrents?

S'augmenta la partida de reintegrament per despeses d'assistència sanitària i d'assistència quirúrgica, que és açò que vosté diu Pla de garantia de no demora. El 45,5% augmenta. I, per tant, el que s'ha de tindre en compte també és si, al final, el que va a seguir augmentant en estos pressupostos no és ni més ni menys que les partides que van destinades a derivar pacients a les clíniques privades i, per descomptat, van baixant com s'ha vist en l'exposició que jo li faig i que, a més, està treta dels seus pressupostos, van baixant les inversions reals en el que són els estaments públics.

Per tant, senyor conseller, a la conclusió que arriba este diputat i el meu grup, és que estos pressupostos són uns pressupostos falsos, primerament perquè no responen a la realitat i, a més a més, perquè vostés tenen el costum de presentar com els millors pressupostos del món ­ja ho ha dit vosté ara, en la seua exposició. Ho diuen tots els anys­, però resulta que al més de gener, a un mes d'aprovar-se els pressupostos, vostés ja comencen a modificar partides. I, curiosament, la primera que modifiquen és la de sanitat i comencen a llevar inversions d'un lloc, inversions d'altres, i ho passen a altres conselleries perquè pensen que en eixos moments els millors pressupostos és retallar la sanitat i donar-ho a altres conselleries.

Per tant, en eixe aspecte dir que són uns pressupostos falsos, que són uns pressupostos regressius, perquè el que vénen és a invertir menys del que s'invertia en estos anys passats, i que són uns pressupostos privatitzadors, perquè van encaminats únicament i exclusivament a beneficiar les empreses privades que volen fer negoci amb la salut dels ciutadans i de les ciutadanes valencianes i, en definitiva, que ens vejam perjudicats el conjunt de la ciutadania del País Valencià.

Vosté ha plantejat ací el tema de la nova construcció de l'hospital de Dénia, de Torrevella, de no sé on. , però jo això no ho he vist encara. , de Gandia, també ha dit, que en el moment que estiguen els terrenys i tal. , que vostés ho tenen previst. Doncs, diga'm en quina pàgina apareix que van a construir vostés un hospital en Dénia, en Gandia.

El senyor president:

Vaja acabant, senyor Botella.

El senyor Botella i Vicent:

. ­sí, acabe, senyor president­, i que va a ser en este exercici de 2004, no? Perquè, clar, si ho plantegem per a les calendes gregues, segurament que podran construir això i molt més.

Jo crec que no tindran vostés ja l'oportunitat perquè algun dia el poble valencià haurà d'aplegar a la conclusió que no són vostés els millors gestors de la sanitat pública i, per tant, hauran de canviar el color del govern que tenim.

I, acabe, dient-li també que la despesa farmacèutica que vostés han estat sempre presentant com una de les qüestions que anaven a solucionar, este any torna a augmentar. Torna a augmentar la despesa farmacèutica, a més a més que ha augmentat respecte al pressupostat de l'any passat. Però, jo crec que si totes eixes mesures que vosté diu que van a portar-se a efecte i tal, foren reals, vostés el que farien és disminuir el pressupost perquè estarien segurs que això donaria una rendibilitat. Com no estan segurs, vostés, aleshores, el que plantegen és augmentar eixa partida.

I acabe dient el tema de salut mental perquè em sembla també que és un tema important, dolorós per a moltes famílies del País Valencià. I, vostés, senyor conseller, en transferències corrents augmenten el 63,12% en esta matèria i, en inversió real, el 3,29. És a dir, per a la privada, i per als concerts privats el 63,12% en una matèria tan important com la salut mental, i les inversions públiques reals, el 3,29.

Moltes gràcies.

El senyor president:

Gràcies, senyor Botella.

Té la paraula la senyora Llinares, en representació del Grup Socialista.

La senyora Llinares Cuesta:

Moltes gràcies, senyor president.

Mire, con ese dinero, lo único que tienen, y no sé si llegará, es para pagar los trienios de la Oped esta que se ha hecho. Pero es que, además, le voy a decir. ¿Sabe lo que está pasando? ¿Usted ha leído hoy la prensa? Que los profesionales sanitarios de nuestra comunidad se van a otras comunidades. Eso es realmente lo que está pasando. Hoy, concretamente, hablaban del hospital de la Vega Baja, que se han ido a la comunidad murciana. Pero es que cada día tenemos conocimiento de que otros profesionales se tienen que ir a otras comunidades donde, desde luego, se les tiene mucho más en consideración que en esta comunidad.

Si hablamos del capítulo de inversiones, ha disminuido, el capítulo de inversiones, un 7,53%. Esa es la política que usted ha reflejado en los presupuestos. Y le voy a decir que en atención primaria vuelven a repetir en el año 2004, todos los centros que ya estaban presupuestados en el año 2003. Alguno, ya no hace falta ni hablar, el de Betxí, desde el año 1996, ese está ahí permanentemente, desde el 1996. Tres, desde el 1999: Valencia-Campanar, Valencia-La Torre, Sedaví. Uno, desde el 2000: el de Torrent 2. Cinco, desde el 2001: de la Malva-rosa, Valencia-Nazaret, Banyeres, el Camí Felip, Alicante- Parque Lo Morant. Cinco, desde el 2002: Torrevieja-La Mata, Orihuela 3, Elche-Doctor Sapena, Viena 3, Castellón-Grau, San Vicente del Raspeig. Tres, desde el 2003: Bellreguard, Benicarló i Vila-real.

Porque no sé si usted. , pero es que no son estos dos centros, es que ustedes han eliminado de los presupuestos hasta 12 centros de salud: Valencia-San Isidro, Elx, Altet-Torrellano, Benalua, Albalat dels Sorells, Lucena del Cid, Mislata, Paiporta, La Cañada, Puerto de Sagunto, Valencia-Gil y Morte, Valencia-L'Eixample y la Villajoyosa. Eso es realmente lo que está pasando, cuando además ustedes saben que según el informe del CES los índices de atención primaria en esta comunidad son inaceptables. Concretamente en el área 8 metropolitana de Valencia, en el área 19 de Elche y en el área 18 metropolitana de Alicante. Y ustedes se han pasado cuatro años demonizando a la oposición y plasmándolo en todos los diarios de sesiones, que antes de terminar el 2003 en nuestra comunidad estaría implantado el modelo atención primaria al cien por cien, y eso no es verdad.

El senyor president:

Gràcies, senyora Llinares.

Té la paraula el senyor Clemente en representació del Grup Popular.

El senyor Clemente Olivert:

El senyor president:

Moltes gràcies, senyor Clemente. (Soroll)

Té la paraula el senyor conseller.

El senyor conseller de Sanitat:

Moltes gràcies, senyor president.

Moltes gràcies, senyora Llinares, senyor Botella, senyor Clemente.

El senyor president:

Gràcies, senyor conseller.

Té la paraula el senyor Botella.

El senyor Botella i Vicent:

Gràcies, senyor president.

Breument, perquè crec que anem a tindre ocasió, no solament en el debat dels pressupostos, a partir d'ara ja en la comissió i en el ple de les esmenes que puguem presentar, sinó sobretot durant l'any en el que anem a tindre un seguiment de l'aplicació d'estos pressupostos tan meravellosos que ens presenta ací el senyor conseller. Perquè nosaltres, com dic, anem a presentar les esmenes escaients per a partir que s'aproven els pressupostos eixos siguen els pressupostos de la Generalitat. I, per tant, el que voldrem és que es complisquen i que es porten a efecte. Cosa que un any darrere de l'altre es demostra que no hi ha voluntat de compliment d'allò que vostés vénen a prometre en cada ocasió.

A mi em crida l'atenció que vosté parle del tema de les prestacions farmacèutiques i diga que és que estan en una fase de retall d'estes despeses, quan vostés han sigut capaços de tindre un pressupost en l'any 1996, senyor conseller, de 72. 000 milions de pessetes per a prestacions farmacèutiques. I ara, sis anys després, set anys després, ens trobem amb 131. 000 milions de pessetes, quasi el doble del que vosté o del que vostés van pressupostar en l'any 1996; és a dir, en poc de temps vostés han duplicat la quantitat de diners respecte a esta qüestió.

Però després vosté diu que el tema de les proves diagnòstiques és un tema important, que cal dedicar uns diners i que, a més a més, al ciutadà acaba no important-li molt bé qui li dóna el serveis sinó com es dóna. Però, clar, al ciutadà el que cal informar-li és que des de la sanitat pública eixe servei es podria donar, inclús en condicions més econòmiques d'estalvi per a la sanitat pública i amb propietat d'eixa nova tecnologia, que és la de eixes proves diagnòstiques. Perquè vosté destina en este pressupost 4. 100. 000 euros a la subvenció o al pagament de les proves diagnòstiques, mig milió més que l'any passat. Caldria preguntar amb eixos diners quantes ressonàncies magnètiques es podrien comprar i instal·lar en els hospitals públics, quant personal es podria contractar, un any darrere d'un altre i, per tant, si seria més rendible tindre-ho en propietat la Conselleria de Sanitat o donar-li-ho a una empresa que siga la que faça el negoci en eixes qüestions. Perquè, a més a més, algun dia parlarem de quin és el control que vostés poden exercir sobre eixes empreses a l'hora de realitzar eixes proves. Jo crec que cap, però, en fi, en algun moment parlarem al respecte.

I, bo, sobre el tema dels centres de salut que vosté diga que hi ha centres que han desaparegut perquè no hi ha disponibilitat de sòl i tal. El tema del centre de salut de Benalúa. Home! , no ens ho diga a nosaltres, diga-li-ho a l'alcalde d'Alacant, que és del Partit Popular, i que un any darrere d'un altre ha aparegut en els pressupostos i ha sigut incapaç de cedir-los els terrenys, però no és una qüestió que hagen de pagar els ciutadans la ineficàcia i la falta de seriositat d'un alcalde, en este cas el d'Alacant. I, per tant, jo crec que vosté hauria de plantejar-ho en eixos termes.

Després, vosté diu: " informe, valoració, respecte al tema que s'augmenta l'1,90% respecte al global dels pressupostos". I diu : "doncs, fixe's si el pes específic és important perquè l'1,90 representa. " No, no, si el que cal vore és que la sanitat pública, que hauria de ser una de les prioritats d'este govern, augmenta el 13%. I respecte als pressupostos globals de l'any passat l'1,90%. Però, jo li he dit abans que hi ha un apartat que es diu Sociedad Proyectos Temáticos de la Comunidad Valenciana, entre els que es troba el projecte de Terra Mítica, que és una empresa en fallida, que està costant molts diners al conjunt dels valencians i alguns particulars també, fins i tot les pròpies empreses que es dedicaven a altre tipus d'activitat s'han posat en perill, i, per tant, els llocs de treball d'eixes empreses, ahí s'augmenta el 85%. És a dir, vostés no tenen cap rubor en eixe aspecte. Aleshores, eixa és la prioritat de la Generalitat Valenciana, no la sanitat pública. Vosté pot estar molt satisfet en què augmenten l'1,90 respecte al global de l'any passat i el 13% respecte als pressupostos de sanitat, però no és eixe el tema, si vosté ho sap. És a dir, vosté no té un pes important dins del que són els pressupostos de la Generalitat i té més Sociedad Proyectos Temáticos de la Comunidad Valenciana, Terra Mítica. Això és el que té pes en els pressupostos de la Generalitat i el que té importància per al senyor Camps. Per tant, jo crec que vosté menys propaganda i tractar d'aterrar més en allò concret.

Jo li he dit abans, al principi, que em pareixia que vosté havia vingut a donar ací una conferència de la societat del futur i, efectivament, és a dir, vosté tot el que parla tot és de futur, de futur, de futur, però de forment ni un gra, com solen dir en el meu poble.

El senyor president:

Senyor Botella, acabe.

El senyor Botella Vicent:

Acabe, senyor president, dient que, efectivament, en aquelles qüestions que vosté ha aterrat un poc o, fins i tot, el portaveu del partit que el sustenta, doncs, ha reconegut que en el tema de les inversions en hospitals, doncs, a part de La Fe, no hi ha altra cosa, és a dir, els 32 milions de La Fe i 3 milions no sabemos para qué.

Aleshores, jo crec que eixes són les qüestions que vosté hauria de retindre i, sobretot, una vegada s'aproven els pressupostos, que seran tal i com vostés decidisquen que per això tenen la majoria, vorem inclús si són capaços de portar-los a efectes en estos termes. Jo des d'ara li dic que no van a ser capaços i que van a modificar-los una vegada s'aproven, però tindrem temps per a discutir-ho i per a tractar de tindre el control sobre el govern.

Moltes gràcies.

El senyor president:

Gràcies, senyor Botella.

Té la paraula la senyora Llinares.

La senyora Llinares Cuesta:

Moltes gràcies, senyor president.

Los datos son veraces, son rigurosos, se los podemos pasar, es el estado de ejecución del presupuesto de 2003 remitido por la Generalitat formando parte del Proyecto de ley de presupuestos. O sea, eso para que quede claro. O sea que los datos que hemos dado aquí son veraces y son rigurosos. Otra cuestión es que a ustedes no les interese.

Otra de las cuestiones que. usted sí que ha hablado de la ley de salud pública, pero aquí tampoco lo hemos visto. Han dicho siempre que se va a hacer la ley de salud pública, pero tampoco la hemos visto plasmado como objetivo. Por eso le he dicho que líneas tienen. ¡Faltaría más! Pero es que las líneas y los planes, ya les dije que ustedes son muy dados a los planes. Surge un problema, plan, pero plan sin consignación presupuestaria. Por lo tanto, son planes de cara a la galería, pero que no solucionan los problemas reales que tienen los valencianos y valencianas en algo tan importante como es la sanidad.

El senyor president:

Senyora Llinares, vaja acabant.

La senyora Llinares Cuesta:

Y, desde luego, cuando usted habla, como está hablando, diciendo lo maravillosos que son y que son los mejores del mundo mundial, tenga usted en cuenta que detrás hay muchos ciudadanos y ciudadanas que tienen un problema real, como son unos tiempos excesivos para ser atendidos en condiciones. Y el tema de las listas de espera y de los tiempos excesivos para ser atendidos está ahí, y ustedes no lo pueden negar. Y el año pasado ya tenían presupuestado el plan de la garantía de no demora. Y de momento, no se ha hecho absolutamente nada. En la otra interpelación que le hicimos no habían hecho ni los deberes de hacer ese sistema de información que el consejo interterritorial les obliga. Ni tan siquiera eso. Por lo tanto.

El senyor president:

Gràcies, senyora Llinares.

La senyora Llinares Cuesta:

. yo les pido. Gracias.

El senyor president:

Senyor conseller, té vosté la paraula.

El senyor conseller de Sanitat:

Moltes gràcies, president.

Se ha referido usted a las facturas de cajón. Y la verdad que eso a mí sí me suena. Cuando yo en 1995 fui director general de régimen económico, y llegué a la Conselleria de Sanidad y tuvimos que terminar el ejercicio, poco a poco los proveedores iban llamando a la conselleria para decirnos: "Oiga, que ustedes nos deben dinero". "¿Cómo que nos deben dinero? " "No tenemos constancia de eso". Y tuvimos que mandar una carta a todos los proveedores del sistema sanitario para preguntarles: "¿Les debemos dinero o no les debemos dinero, porque no lo sabemos? " Y esa carta es conocida, esa carta fue mandada aproximadamente a los 1. 700 proveedores del sistema sanitario, para al final concluir que había una deuda pendiente ­y hablo de memoria­ del entorno de 14. 000 millones de les entonces pesetas, (remors) de las entonces pesetas, las que pudimos.

El senyor president:

Senyories.

El senyor conseller de Sanitat:

El senyor president:

Moltes gràcies, senyor conseller, per la seua intervenció.

Suspenem la sessió fins demà a les deu del matí.

(S'alça la reunió a les 20 hores i 27 minuts)

