Comissió Especial per a l'Estudi de la Violència de Gènere a la Comunitat Valenciana realitzada el dia 28 de febrer de 2011. Comença la reunió a les 11 hores i 8 minuts. Presideix la diputada senyora M. ª Soledad Linares Rodríguez. Reunió número 12.

Informe de la ponència. Debat i votació

La senyora presidenta:

(La secretària passa llista per tal de comprovar si hi ha quòrum)

La senyora presidenta:

La senyora Albiol Guzmán:

Moltes gràcies.

Des d'Esquerra Unida simplement volem felicitar el consens no sols en el dictamen final sinó el consens que ha regnat des del principi en aquesta comissió. Lamentar que no haja acabat en una llei, que jo crec que era el desig de totes les qui estem en aquesta comissió, però, bé, ens haguera agradat que aquesta comissió culminara en eixa llei. Però estic convençuda que se farà cas a la recomanació final del dictamen, que jo entenc que és molt encertada, en què la primera llei que entre en la propera legislatura siga la llei per a la lluita contra la violència de gènere.

I res més. Bé, dir que aquesta comissió ha sigut molt il·lustrativa. I, per tant, el desig que aquest tipus de comissions es facen més sovint en aquesta cambra per a altres lleis que siguen d'aquesta importància, perquè la veritat és que aquesta comissió ens ha demostrat que la societat civil organitzada té molt a dir i té molt a aportar en les Corts Valencianes.

Res més. Felicitar-nos novament.

La senyora presidenta:

Per part del Grup Compromís, té la paraula la il·lustríssima diputada Mònica Oltra.

La senyora Oltra Jarque:

Gràcies, senyora presidenta.

Senyories, bon dia.

En primer lloc, efectivament, felicitar esta comissió pels treballs que ha fet per poder fer este dictamen final. Agrair, també, a totes les persones que han comparegut en esta cambra en els últims mesos i que han sigut la peça clau també per a poder elaborar este informe.

Volguera també agrair als ponents que hem estat en esta comissió de ponents. I especialment volguera fer una menció a Consuelo Catalá, perquè la veritat és que si tots hem contribuït crec que ella en l'informe final ha tingut una part molt important, sobretot, a més, el tindre-mos informats, el moure el tema, el redactar-lo. I, a més, la meua admiració per la seua trajectòria.

En tot cas, crec que és important, com se deia adés per part de la senyora Albiol, que este tipus de comissió en què s'han pres les decisions per unanimitat, i així ho destaca també l'informe, en què ens hem posat d'acord, en què ha prevalgut el diàleg sobre les diferències o les diferents opinions en les que hem sabut finalment, i crec que l'informe ho fa molt bé quan explica el tema de la terminologia que tant de debat ha tingut, i ho sap plasmar i ho sap sintetitzar, igual que altres qüestions en les que hi pot haver hagut més divergències, em sembla important perquè crec que és una mostra del que s'ha vingut a anomenar la feminització de la política. És una manera, jo crec, molt més dialogant, molt més cooperativa on fins i tot també el partit majoritari crec que és d'agrair que haja tingut esta actitud de consens, evidentment és el majoritari, podria imposar el seu criteri i que no ho haja fet crec que és una cosa a destacar.

I sumar-me a la petició anterior. I és que potser ens aniria millor si poguérem posar la política en majúscules, com s'ha posat en esta comissió, en altres àmbits també d'esta cambra i de la política.

Jo també espere, encara que efectivament haguera sigut molt millor o ens haguérem pogut sentir més orgulloses si després haguérem pogut en esta legislatura encara haver aprovat la llei. Però, en qualsevol cas, crec i tinc l'esperança que sí que siga no sé si el primer, però un dels primers projectes de llei que entren en Les Corts en la propera legislatura i que esta cambra aprove amb el tarannà, amb la disposició al diàleg, al consens, a la cooperació que hem tingut en esta comissió especial d'estudi de la violència de gènere.

Agrair, a més, a tots els components d'esta comissió el treball d'estos mesos, que per a mi ha sigut com un oasi de poder treballar des del rigor, des del rigor intel·lectual, des del rigor polític i també des de l'harmonia. Novament moltíssimes gràcies i també a la mesa i a la presidenta per haver dirigit esta comissió de la manera que ho ha fet.

Moltes gràcies.

La senyora Catalá Pérez:

bon vent i barca nova

La senyora presidenta:

La senyora Quinzá Alegre:

, la primera a la

La senyora presidenta:

(S'alça la reunió a les 11 hores i 23 minuts)

