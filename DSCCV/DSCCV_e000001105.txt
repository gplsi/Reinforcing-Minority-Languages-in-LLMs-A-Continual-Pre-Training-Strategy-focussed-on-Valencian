Comissió de la Comissió de Medi Ambient, Aigua i Ordenació del Territori realitzada el dia 21 de novembre de 2019. Comença la reunió a les 10 hores i 39 minuts. Presideix el diputat senyor Juan Ponce Guardiola. Reunió número 3.

El senyor president:

Bé, doncs, com deia, començarà ara la compareixença de la secretària autonòmica d'Emergència Climàtica i Transició Ecològica per a informar del desplegament de l'estratègia valenciana contra el canvi climàtic i la tramitació de la llei de canvi climàtic i transició energètica, compareixença sol·licitada pel Grup Parlamentari Compromís.

Donem la benvinguda a la secretària autonòmica. Donem també la benvinguda als directors generals de Canvi Climàtic i Transició Ecològica i a les persones del gabinet de la secretària autonòmica.

I, sense més dilació, té temps il·limitat per a fer l'explicació que pertoque.

Compareixença de la secretària autonòmica d'Emergència Climàtica i Transició Ecològica, senyora Paula Tuzón Marco, per a informar del desplegament de l'Estratègia Valenciana contra el Canvi Climàtic i la tramitació de la Llei de Canvi Climàtic i Transició Energètica, sol·licitada pel Grup Parlamentari Compromís (RE número 8. 083)

La senyora secretària autonòmica d'Emergència Climàtica i Transició Ecològica:

Molt bé. Moltes gràcies.

Bon dia a totes i tots.

Bé, tenim damunt de la taula l'estratègia valenciana de canvi climàtic i energia 2030 i tenim a la vista la llei de canvi climàtic i transició ecològica, també emmarcada en la nostra comunitat autònoma. I, bé, començaré explicant un poc l'estratègia valenciana de canvi climàtic, els eixos fonamentals, les mesures concretes que ja s'han desplegat i connectaré un poc amb el que volem que siga o com se traduirà això en la llei valenciana de canvi climàtic i energia, transició ecològica.

Bé, l'estratègia valenciana de canvi climàtic i energia 2030 se va elaborar la legislatura passada. De fet, va començar la seua elaboració més o menys per l'any 2017. Se van iniciar una sèrie de treballs dins de la conselleria. Després, a través del CAPMA, que és el consell assessor en assumptes de medi ambient que té la conselleria, on n'hi han representants de la societat, de les entitats més rellevants, per dir-ho d'alguna forma, en matèria de medi ambient en la societat; estan les universitats públiques, els sindicats, representants de la cambra de comerç, els grups ecologistes. I dins d'este consell assessor se va fer un grup de treball i, bé, com dic, des de les pròpies direccions generals de la conselleria i després a través del consell assessor se va elaborar este document que consta de huitanta-huit mesures concretes que m'agradaria després descriure un poc en blocs, evidentment, -no vaig a explicar cada una de les huitanta-huit però sí que les agruparé- que al mateix temps tenen indicadors de seguiment. Indicadors de seguiment que ara mateixa, a través d'una plataforma web, que poden consultar les entitats o les organitzacions implicades en eixe indicador, podem anar fent el seguiment del compliment de les mesures.

L'estratègia valenciana de canvi climàtic i energia està assumida pel Consell des de març de 2019. O siga, que en realitat fa uns sis mesos que podem considerar que ha entrat en vigor, que està assumida, i serà aprovada en breu. Ara mateixa acaba d'acabar l'últim període d'exposició pública -sabeu que estos tràmits són llargs- i la passarem en breu al Consell perquè siga finalment aprovada.

Malgrat això, en estos sis mesos ja podem parlar, i per això estem hui en la comissió, del grau de desplegament i de les mesures i de com s'estan desenvolupant i de les perspectives de futur.

L'estratègia valenciana de canvi climàtic també és una antesala de la llei de canvi climàtic, evidentment, no? És una antesala normativa o un marc normatiu que ens permetrà adoptar les polítiques necessàries per a fer esta transició ecològica tan necessària i, a més, que l'hem de fer de manera ordenada però també amb tota la rapidesa possible. Com sabeu, estem en este període en què encara podem evitar canvis en el nostre planeta de manera irreversible i és la nostra responsabilitat com a polítics impulsar i ajuntar totes les forces perquè això se produïsca.

Bé, l'estratègia valenciana de canvi climàtic i energia se basa en tres eixos fonamentals. Per una banda, té mesures relacionades amb la mitigació; per una altra banda, té unes mesures relacionades amb l'adaptació i, finalment, unes mesures més transversals relacionades amb la investigació, la cooperació, la sensibilització social, l'educació, la divulgació.

Estos tres eixos són un poc com les tres erres del tractament de residus, no? Tenim la reducció, la reutilització i el reciclatge. Són tres eixos importants però l'ordre també importa. Primer hem d'atendre la mitigació sense deixar de costat l'adaptació però entenent que encara estem en este punt que podem mitigar.

Probablement d'ací deu o vint anys a la millor ja no estem en el punt de poder mitigar. Aleshores, hem de posar en primer lloc la mitigació; després, l'adaptació. Sabem que el sistema climàtic ja té unes característiques diferents a les que tenia, que són irreversibles, i a les quals mos hem d'adaptar. Eixes característiques se poden agreujar o no i el sistema que tingam serà al que mos hem d'adaptar i hem de començar a fer pensaments ja sobre això, no?

Doncs, els grans períodes de sequeres o pluges excessivament torrencials o esdeveniments meteorològics més extrems. Nosaltres estem en un mar tancat i no patirem com altres zones del planeta la pujada del nivell del mar d'una manera tan greu, però tenim altres situacions que poden ser igualment complicades i que hem d'atendre-les. A més, tenim una zona de…, molts metres lineals de costa. Vull dir que… I, bé…

Per descomptat, tota esta normativa, tant l'estratègia valenciana de canvi climàtic com la que serà la llei de canvi climàtic, han d'estar contextualitzades en el marc normatiu estatal i europeu. No podem anar més enllà de les competències de les comunitats autònomes. Podem ser tan exigents com vullgam dins d'eixe marc d'exigències que mos fixen les directives o les normatives europees i el marc estatal.

Per això, bé, dins de l'estratègia valenciana de canvi climàtic se fixa com un parell d'objectius marc relacionats amb un augment de l'eficiència energètica d'almenys un 32,5 % en 2030 i una quota d'energia procedent de fonts renovables d'almenys 32 % del consum final brut d'energia de la Unió Europea en 2030.

Se fixen objectius que entenem que són pragmàtics, que són realitzables i que són revisables. En la mesura que veiem que ens anem aproximant segurament podem augmentar el nivell d'exigència.

Quant a la mitigació, n'hi ha cinquanta mesures relacionades amb el sector públic, l'energia, la petjada de carboni, els sectors difusos, -els sectors difusos són estos que no tenen, digam, uns drets d'emissió o una emissió directa a l'atmosfera però que tenen un gran impacte en l'emissió de gasos d'efecte hivernacle com la mobilitat i el transport, agricultura i ramaderia, residencial, comercial i institucional, gasos fluorats, etcètera- residus, embornals i salut.

Després, en adaptació tenim trenta-una mesures en salut, àrea de resposta a emergències, agricultura i ramaderia, biodiversitat i forestal, recursos hídrics, zones costaneres, paisatge, àmbit social; i, després, les comunes, les relacionades en investigació, divulgació, educació, doncs, tenim unes set mesures.

Compartimentar també resulta complicat, eh? Moltes d'estes mesures d'adaptació també tenen un matís de mitigació igual que les de mitigació tenen un matís d'adaptació però, bé, igual que no totes les mesures pesen el mateix. És a dir, el fet que una en tinga cinquanta i l'altra trenta-u, a la millor una de les del trenta-u per si mateixa té molta més envergadura. Vull dir, que açò és un esquema que ens servix a nosaltres per a organitzar-nos però, bé, no és un document que vaja…, no és una separació que vaja més enllà del purament esquemàtic, no?

Si voleu comence a esmentar el desplegament que tenim actualment i el que tenim en ment esmentant alguns exemples; reitere que esta estratègia de canvi climàtic i energia està assumida pel Consell des de fa només sis mesos i, bé, és de veres que va en paral·lel, no? , a tota una planificació que porta el botànic i la conselleria des de fa temps.

Respecte a la mitigació, el primer és el sector de l'administració pública, que n'hi han quatre mesures relacionades. És un document que entenc que està disponible. No llegiré totes les mesures però, bé, va des de potenciar la incorporació de criteris mediambientals als plecs de condicions, potenciar la implantació d'un pla de transformació digital, etcètera. O siga, tot el que té a vore amb l'administració pública, les coses que podem fer.

En este sentit, bé, hem de ser conscients també que el sector públic és un 15% del PIB i que, per tant, hem de ser exemple. Vull dir, ha de començar per nosaltres esta transformació, no?

En este sentit, quant al plec de condicions, ara mateixa en els contractes majors sí que n'hi han mesures per garantir el compliment d'obligacions mediambientals, no? Hem d'adquirir el compromís d'incorporar en els plecs de condicions segurament estos indicadors que ens ajuden a tindre una mesura més fina i més realista que puga garantir que aquelles coses que depenen de la contractació o de la compra en l'administració pública, incorporar estos criteris d'emissions de CO2 i de projeccions en l'afecció al canvi climàtic.

Per exemple, l'Ivace està licitant o a punt de licitar plaques fotovoltaiques per a sostres de l'administració pública, de La Generalitat. Entenc que este tipus de contractes a partir d'ara els estendrem. Nosaltres tenim pressupostats per al pressupost de 2020 diners per a instal·lacions pròpies, segurament en plantes de residus. També esta transformació energètica, per exemple, en la planta de Guadassuar i en la de Picassent ja s'ha fet. O en abocadors antics; per exemple, en Aspe, que és propietat de Vaersa, la Murada, d'Oriola, i ho estem estudiant en la Basseta Blanca; abocadors que ja no tenen utilitat, evidentment són una possibilitat d'implantació de renovables sense massa afecció al medi natural.

Després, per exemple, en energia n'hi ha un altre paquet de mesures relacionades, evidentment, en l'impuls de les renovables i de les energies netes, des de l'eòlica, la solar, la biomassa, el biogàs, incrementar la potència instal·lada en sistemes d'autoconsum.

En este sentit, m'agradaria destacar la modificació de la Lotup que s'ha proposat en la llei d'acompanyament com un pas previ per a impulsar l'expansió de les renovables agilitzant els tràmits, no? Evidentment és un pas important. A més, hem pressupostat més de dos milions per a 2020 per a l'impuls de les renovables.

Sobre la biomassa, ara mateixa tenim una brigada de Vaersa que actuen en parcs naturals triturant restes agrícoles i les incorporen al sòl. Esta és una manera també de reutilitzar el residu. Estem estudiant ara mateixa també que eixes restes agrícoles triturades, a més de la possibilitat d'incorporar-les al sòl, se puguen utilitzar per a fer biomassa, amb el conseqüent nexe en economia circular, fixar població rural, disminució de la petjada de CO2, etcètera. D'acord.

Quines mesures més? Quant a la petjada de carboni, la petjada de carboni ara mateixa, des de transició ecològica, tenim també una línia pressupostada per a la investigació i assistència tècnica per a fer un contracte o per a tindre dades molt detallades de quina és la petjada de carboni, no territorialitzada però sí sectorialitzada d'una manera un poc més detallada. M'explique. Tenim dades de les emissions de CO2 per sectors, se coneixen a nivell europeu, a nivell estatal i s'han extrapolat a nivell de la Comunitat Valenciana, evidentment. Però ens ajudaria molt que ho poguérem tindre d'una manera molt més detallada bé a nivell de municipis o a nivell de sectors per a saber quines polítiques hem de prioritzar en cada cas.

És necessari que sapigam quina és la nostra petjada de carboni per a prendre decisions, d'acord? I, en este sentit, tenim una línia des de la conselleria.

Després, n'hi ha una sèrie de mesures relacionades en mobilitat i transport. La mobilitat i el transport és una de les principals fonts d'emissió de gasos d'efecte hivernacle. En este cas, per exemple, a banda de les conselleries i els ajuntaments competents, que són els que tenen la competència directa. L'Ivace, per exemple, està gestionant ajudes del Idae, de l'Institut per a la Diversificació i l'Estalvi de l'Energia. Per exemple, cite dos programes, el Moves Infraestructures i el Moves Vehicles. El primer és per a sistemes de bicis elèctriques i de recàrrega de cotxes elèctrics i el Moves Vehicles és per a la compra directament de vehicles elèctrics. Programes com estos n'hi han de més tipus i més diversos. A més, treballem estretament amb la direcció general de transport que està treballant els Pemus, els plans de mobilitat urbana sostenible. D'acord?

Després tenim més coses relacionades amb la mitigació. Per exemple, tenim, per suposat, en el sector d'agricultura i ramaderia, mesures com: fomentar pràctiques que milloren l'eficiència de la fertilització de les zones vulnerables, fomentar l'agricultura i ramaderia ecològiques, fomentar la màxima eficiència energètica en la maquinària que s'utilitza… D'acord?

Hi ha una sèrie de mesures també en sector residencial, comercial i institucional, on se fomenta l'ocupació racional i sostenible del sòl, reduir el consum d'energia en els edificis. Per exemple, en este cas, també tenim una línia pressupostada per al foment de les renovables en entitats locals, en ajuntaments i sectors productius.

També tenim una línia pressupostada per a actuacions dels Pace. El Pace és el Pla d'adaptació al clima i l'energia dels ajuntaments, que són pactes de les alcaldies. És una iniciativa europea que no és obligatòria, però que, cada vegada més…, en fi, no només es recomana, sinó que, segurament, en algun moment serà un requisit i nosaltres volem impulsar que els ajuntaments puguen fer els seus Pace i puguen tindre línies d'actuació relacionades amb estos plans.

I, per exemple, se parla, en alguna de les mesures relacionades amb el turisme, que està en el paquet que acabe de mencionar…, tenim també problemes amb el littering, sobretot en les grans ciutats on, quan vénen grans aglomeracions de gent en moments puntuals, doncs, evidentment, cal atendre estes qüestions. I estem estudiant i, de fet, ja tenim concretat un programa pilot per a les smart bins, o siga, les papereres intel·ligents, que el que fan és un sistema d'incentiu. Al final, és fomentar les bones pràctiques en el reciclatge.

En els gasos fluorats també hi ha una mesura específica. Hem de treballar amb indústria i el ministeri per a establir un registre de fluorats que encara no tenim, estem en això.

I sí que m'agradaria destacar els programes Pima, en concret el Pima Frío. Són programes, són línies que dóna el ministeri, línies d'ajuda o de subvenció per a les comunitats autònomes, relacionades en medi ambient. I el Pima Frío va ser una línia d'ajudes que se va dotar ara fa un any, que se va donar un temps rècord a les comunitat autònomes perquè ho tramitaren. I jo crec que la Comunitat Valenciana s'ha de felicitar perquè ho va aconseguir fer a temps i, gràcies a això, doncs, tenim dos supermercats de prou entitat que han aconseguit canviar els sistemes de refrigeració, en lloc d'utilitzar gasos fluorats, doncs, utilitzar uns altres gasos que no són tan contaminants. I som de les poques comunitats autònomes que ho han fet. Per suposat, aprofitar totes estes ajudes també entra dins de les línies.

Indústria, fora de comerç de drets d'emissió. Per una banda, fomentar la reducció d'emissions de gasos d'efecte hivernacle, impuls de la cogeneració… Per una banda, volem fomentar també el comerç voluntari d'emissions, per poder establir un registre d'emissions autonòmic i, a més, això és important per la possibilitat d'incloure… Açò, al final, és un indicador que te servix per a, per exemple, en qüestions d'avaluacions d'impacte ambiental, poder incloure les emissions potencials que té eixe projecte de gasos d'efecte hivernacle, que ara mateixa se desconeix. Si tenim esta dada, se pot incloure en les avaluacions d'impacte ambiental, així com en les projeccions d'afecció al planeta i, per tant, al clima, no? Ara mateix no estan i ens vindrà, de segur, molt bé.

I també, doncs, des de la Comunitat Valenciana també exigir al ministeri que tracte bé, entre cometes, la nostra indústria en temes de cogeneració. Ara mateix tenim tot el sector de la ceràmica que necessita escalfar a molt alta temperatura per a impulsar la seua activitat. I la cogeneració és que, bé, les restes dels gasos de la combustió les tornes a utilitzar per a mantindre la temperatura dels forns. Bé, doncs, ens agradaria que això normativament se poguera continuar fent, perquè entenem que, fins que no tinguem una alternativa cent per cent renovable per a estes temperatures altíssimes, doncs, reutilitzar el gas és una pràctica desitjable.

Hi ha moltes línies…, moltes tampoc, eh? , però hi ha línies específiques relacionades amb el tractament de residus. I, bé, evidentment, ací tenim algunes…, moltes línies desplegades ja des de la legislatura anterior. En el pressupost de 2020 tenim més de dos milions per a millores en les plantes de tractament dels consorcis. Sabeu que els consorcis són plantes de tractament que no depenen directament de la conselleria, però sí, de manera coparticipada, a través dels consorcis. En tota la legislatura invertirem més de deu milions i en els últims anys se n'han invertit cinc; o siga, al final són quinze milions d'euros en millora de les plantes de tractament.

I açò és importantíssim perquè, al final, la política ha d'anar cap al no abocador, vull dir, tractar al màxim les nostres deixalles i els nostres residus per a convertir-los en un producte, per a reintroduir-los i, amb les polítiques de reducció, aleshores… Tenim ara mateix dos plantes que són pioneres. De fet, també m'agradaria destacar la nova planta de Guadassuar, que acabarà les obres enguany, que tiren a l'abocador un vint i poc per cent d'allò que els arriba; és un percentatge d'èxit la veritat que molt gran i esperem que les obres que fem en les altres plantes de tractament vagen en el mateix sentit.

També tenim línies en el compost. Els consorcis van a invertir més de vint milions d'euros en els propers quatre anys per a sistemes de compostatge, per a assegurar que la fracció orgànica s'aprofita en un compost de qualitat que se puga reutilitzar.

Després, evidentment, tenim les plantes de tractament. Per exemple, hi ha una nova planta d'envasos a Benidorm, que té una inversió de cinc milions d'euros.

I també destacar els Pima Pemar -abans he mencionat els Pima Frío-, els Pima Pemar que, per segon any consecutiu som la comunitat autònoma a qui més fons ha assignat. I això depén de la teua efectivitat, de la teua performance, que es diu en anglés, de la teua capacitat de fer polítiques relacionades amb això i ens enorgullix estar al capdavant en este sentit.

El paper de la forest per a la mitigació. Des d'avaluar l'absorció de captació de carboni per les formacions vegetals, l'increment i potenciació dels plans de repoblament, incorporar en els criteris de disseny de les diverses actuacions en el territori vegetal existent; tot el que té a vore amb el nostre medi natural i el paper que fa, a l'hora de conservar la biodiversitat per a fer-nos més forts, enfront d'un canvi climàtic, i, al mateix temps, servir de sumider. És importantíssima la gestió del nostre medi natural.

En este sentit, tenim, ara mateix, en redacció i execució, projectes sobre la restauració ambiental de zones afectades per grans incendis. Per exemple: Xelva, Xulilla, Cortes de Pallars, Andilla.

Tenim, per exemple, a través del Feder, plans d'actuació diversos, per exemple en l'Albufera. Tenim també el Pla director de la Marjal dels Moros, que se va cremar no fa molt i ara mateixa este pla director de què ens parla és de com fer, precisament, eixa renaturalització, eixa gestió, eixa restauració.

Tenim altres zones humides, que m'agradaria ressaltar, com els Ullals del riu Verd o el Filtre Verd, filtres verds que ens envolten i que ens poden servir no només, com dic, per al manteniment de la nostra biodiversitat, que quan més diversa és -això és com una xarxa, no? - més fort eres enfront dels canvis, sinó que, a més, ens servix per a absorbir CO2, que és el que necessitem també ara mateix.

Quant a prevenció, tenim el Pla de vigilància preventiva, en què intervenen més de cinc-centes persones distribuïdes sobre el territori, en pics i observatoris, a més del personal tècnic i el de les centrals de prevenció d'incendis.

I, bé, tenim una sèrie d'obres d'execució finalitzades relacionades amb això i unes altres obres previstes, tot relacionat amb la prevenció d'incendis i en la gestió del medi natural per a la repoblació, per a la conservació; per exemple, el pla director del Vinalopó, que eixirà també d'ací poc, on es proposa la renaturalització de la conca del Vinalopó. Totes estes gestions del medi natural, que tant de temps han estat en un segon pla, passar-les a un primer pla i donar-los la importància que se mereixen.

Quant a mitigació, tenim qüestions relacionades en salut: promoure en la població general el seguiment de dietes equilibrades, per mitjà de programes de promoció de salut als centres de treball; promoure als municipis la potenciació i cura dels entorns verds. També tenim coses relacionades amb la vigilància sistemàtica de l'ús dels plaguicides; desenvolupament d'eines d'informació sobre impacte de riscos ambientals, etcètera.

Quant a adaptació, tenim la resposta a les emergències. És molt important protocol·litzar i actuar ràpidament enfront d'emergències, donat que és potencialment possible que estos esdeveniments extrems, d'alguna manera, se facen més freqüents. Tenim un exemple, no fa molt de temps, amb la DANA, que va afectar al sud de la província de València i a la Vega Baixa. Ahí, per exemple, doncs, una cosa que s'està duent a terme ara mateixa per a perspectives de futur és un estudi no d'inundabilitat, perquè, evidentment, estos estudis ja se tenen, sinó aprofitar les dades in situ d'una cosa que no ens haguera agradat que haguera passat, que és esta macroinundació, per a tindre informació molt acurada de com corre l'aigua i per on, per a previndre. Totes estes dades s'han agafat in situ i, ara mateix, s'està elaborant entre diferents departaments un estudi molt molt complet de la zona que va ser afectada a la Vega Baixa.

Més coses d'adaptació relacionades amb agricultura i ramaderia, també hi ha unes deu mesures específiques -no vull fer molt més llarga esta intervenció.

Sobre biodiversitat i forestal, (soroll de papers) igualment, programes d'adaptació.

Evidentment, sobre els recursos hídrics, hem d'afavorir el màxim possible la reutilització. Tenim projectat fer un pla de sanejament en esta legislatura…, perdó, bé, sí, un marc normatiu que ens diga com ha de ser eixe cicle integral de l'aigua, que diga com volem que siga el sanejament, com volem que siga l'abastiment. Sabem que ara tenim competències la conselleria, però la competència recau en els ajuntaments, en allò que té a vore amb el sanejament i amb l'abastiment. Necessitem este marc normatiu que ens permeta fer un cicle integral de l'aigua complet. De fet, està, com una de les mesures, la creació de l'observatori de l'aigua, que ja s'ha creat, ja està en marxa, ha tingut dos trobades i tenim previst fer-ne una altra aviat. I tenim exemples concrets de com s'estan desenvolupant les mesures; per exemple, les obres del postrasbalsament o la millora en les depuradores, el seu rendiment, també la instal·lació de renovables.

Quant a adaptació, molt important, de zones costaneres. Ací el ministeri té programes, els famosos Pima, que ja he esmentat en algun moment. En concret, en tenim un que és per a…, Adapta Costes, i tenim una línia ara mateixa oberta en la conselleria per a fer este pla d'adaptació de la nostra zona costanera, que se desenvoluparà en els pròxims mesos, en tot cas abans del final de 2020.

I, bé, en l'àmbit social, evidentment, tenim col·laboració amb les universitats, distints departaments de les conselleries tenen moltes col·laboracions amb la universitat en temes de canvi climàtic, cooperació… Afortunadament, com és un tema transversal, el bo que té és que se toca des de distints departaments. En concret, nosaltres tenim una càtedra en la Universitat Politècnica de València, a través de la qual tenim assessorament i també distintes activitats relacionades amb l'educació i amb la divulgació i la investigació. Sense la investigació i sense el desenvolupament tecnològic, evidentment, tampoc podrem fer-li front al canvi climàtic. I nosaltres, a través del centre d'educació ambiental, tenim plans de col·laboració amb la conselleria d'educació, plans d'eficiència energètica, com el 50/50, projectes d'innovació vinculats al canvi climàtic amb l'Ivaj, formació de 5. 000 monitors…; en fi, diverses actuacions. (Soroll de papers)

I, més o menys, este és el resum de les mesures de l'Estratègia valenciana de canvi climàtic i les perspectives actuals, el grau de com d'encés està el motor a dia de hui. I açò entenem que està absolutament lligat amb la llei de canvi climàtic i transició ecològica que acabem d'engegar. S'ha acabat la consulta pública prèvia, que va tindre lloc des del 18 d'octubre fins el 6 de novembre, i, a partir d'ací, doncs, comença un període en què s'ha elaborar l'avantprojecte de la llei, de manera participada també, a través de grups d'experts i, després també, a través Cama, el consell assessor en temes de medi ambient que tenim en la conselleria i també amb la Comissió de coordinació de polítiques de canvi climàtic, que esta està formada només per departaments de la conselleria. I, després que se redacte l'avantprojecte, hauran de passar els tràmits ordinaris. I esperem, doncs, tan ràpid com siga possible, tindre un avantprojecte que siga coherent amb el marc normatiu estatal i europeu, com he mencionat al principi, sense excedir-nos de les nostres competències i comparant amb la normativa que ja n'hi ha. Però que ens puga permetre tindre esta iniciativa i ser capdavanters, al màxim possible, en les polítiques de mitigació i adaptació al canvi climàtic.

El senyor president:

La senyora secretària autonòmica d'Emergència Climàtica i Transició Ecològica:

Ja està.

El senyor president:

Molt bé. Moltes gràcies.

Doncs, passarem ara al torn dels grups parlamentaris. En principi serà la intervenció del grup que ha demanat la compareixença, que és el Grup Parlamentari Compromís. Té la paraula la seua portaveu per temps de 6 minuts.

La senyora Ferrer Matvieychuc:

Moltes gràcies, senyor president.

Moltes gràcies, senyora secretària autonòmica, per comparèixer hui i explicar-nos, un poc, en què consistix aquesta estratègia valenciana de lluita contra el canvi climàtic.

Per al govern del Botànic això és un tema central, és el primer eix de l'acord del Botànic II. Ja ha declarat una estat d'emergència climàtica que entenem que ve a reforçar aquestes línies d'actuació. En les quals no estem parlant d'una política sectorial sinó d'una política transversal amb un esforç de coordinació, per una banda, dins dels departaments del Consell, però també, i d'una manera molt significativa, comptant amb la societat civil i també amb tots els sectors econòmics i socials implicats.

Vosté explicava molt bé, els elements o l'estratègia ha de ser doble: per una banda, mitigació; per una altra banda, adaptació. I sobretot una qüestió fonamental que és la no contradicció entre la mitigació i l'adaptació. Perquè d'una altra manera podríem caure en situacions de mala adaptació.

Per a nosaltres, per a Compromís, la política ambiental és una política fonamental per a garantir la qualitat de vida de les persones, ara i en el futur. Tenim moltíssimes oportunitats per a poder aprofitar…, canviar la manera de fer les coses tant per a la creació d'ocupació com per a millorar la qualitat ambiental i, per tant, la salut de les persones.

Entenem que, pel que vosté ens ha estat explicant quant a política de residus, estalvi d'energia, racionalització en l'ús dels recursos hídrics, racionalització i reducció de la generació, del malbaratament no sols de materials en general sinó d'aliments també; són elements que contribuïxen a millorar el clima, que fan que fem un ús molt més racional dels nostres propis recursos econòmics i, a més a més, ens milloren la vida tots els dies. Creguem que eixa és una manera d'enfocar aquest problema global des d'allò local, que és a on podem actuar en el dia a dia, molt positiva.

Per una altra banda, la segona qüestió que li demanàvem era que ens contara com s'estava abordant la nova llei de canvi climàtic i transició ecològica. Estem satisfets que, a penes han passat uns pocs mesos que s'ha constituït aquest nou govern del Botànic II, ja s'ha començat la tramitació.

Ens agradaria si ens poguera donar més detalls respecte a com s'està articulant o com es pensa articular tant la participació ciutadana, no sols en el Capma sinó tal vegada més enllà del Capma; quins són els grans blocs, digam, les grans seccions que esteu plantejant per a aquesta llei de canvi climàtic i transició ecològica.

I per una altra banda també, aprofitant que malauradament per unes qüestions no desitjables la cimera del clima que anava a celebrar-se en Xile finalment es trasllada a Madrid, ens agradaria saber si des del Ministeri de Transició Ecològica s'està fent o s'ha fet algun tipus d'invitació, o com la Comunitat Valenciana o com la Generalitat participarà. I també si hi ha previst algun tipus d'acte des de la societat civil, si en tenen coneixement.

Per a nosaltres els elements que es varen assenyalar com a estratègics en la declaració d'emergència climàtica ens semblen fonamentals. I sobretot, de cara a la nova llei, totes les qüestions que tenen a vore amb reavaluar i repensar l'impacte de les actuacions sobre el territori, dels usos del sòl i de les pràctiques que es porten a terme per part dels sectors econòmics en relació amb el canvi climàtic i l'impacte ambiental, ens semblen que són qüestions centrals. No sé com això es tindrà en compte en aquesta llei.

I se m'ha acabat el temps. Moltes gràcies.

El senyor president:

Gràcies, senyora Ferrer.

Bé, ara intervindran la resta de grups començant pels grups de l'oposició i de menor a major.

Té la paraula per temps de 3 minuts el portaveu de Vox, senyor Aguirre.

El senyor Aguirre Larrauri:

El senyor president:

El senyor Del Pozo Querol:

El senyor president:

La senyora Díaz González:

El senyor president:

La senyora Díaz González:

El senyor president:

La senyora Gascó Verdier:

Gràcies, president.

Bon dia, senyora Tuzón, moltes gràcies per vindre a comparèixer, a explicar la que probablement és la política que ha de ser central, no sols de la conselleria en la que vosté treballa, sinó, evidentment, les polítiques de futur del Consell. Perquè si una de les coses de les que la societat en general ens acusa a la classe política amb raó és de la nostra incapacitat de governar a mitjà i llarg termini i de veure sempre, tractar de treure resultats en el curt termini. I precisament aquesta estratègia mira cap el futur i té eixe repte difícil de complir.

Em sona curiós sentir ací a un partit que ha estat vint anys al front del govern parlar de les dificultats que trobem en el Botànic a fer complir i sobretot a proposar estratègies i fer complir els acords internacionals, quan és el partit que ens va deixar una conselleria, per exemple, amb tres inspectors de medi ambient que tenien la responsabilitat precisament de fer complir eixa normativa que ara trobem molts problemes, no?

Aleshores, entenc que esta estratègia es planteja després de dues estratègies precedents, que no van servir per a res, pràcticament, perquè hi havia una manifesta falta de voluntat política per a fer complir objectius. I entenem també que este procés de participació ampli amb el que s'ha donat l'elaboració d'aquesta estratègia canvia segurament el seu contingut i també les seues aspiracions.

Per a nosaltres hi ha varies qüestions que volíem preguntar-li perquè els veiem un poc com a punt febles de l'estratègia, una són els indicadors, em sembla que eixe onze indicadors generals probablement no cobrixen la quantitat d'indicadors que haurien de tractar d'aspirar a tindre, que ens marcaren el treball. L'altre és el dels ajuntaments, perquè evidentment les entitats locals són les que tenen la competència en la gestió, almenys sinó legislativa, sí en la gestió de qüestions tant importants, com les forestals, residus, la mobilitat, etcètera, i aleshores, per una banda, volem saber com la conselleria pensa recolzar als ajuntaments en la seua tasca, ajudar-los, però també d'alguna manera pressionar-los per a fer complir els objectius, i per altra banda, aconseguir tindre també els plans locals del canvi climàtic, de lluita contra el canvi climàtic, que és una qüestió importantíssima.

I finalment m'agradaria preguntar-li com es combinen els esforços de treball entre la comissió, i això ho dic deveres amb ingenuïtat perquè no ho sé, la Comissió de Coordinació de Polítiques de Canvi Climàtic amb la Comissió de Transició Verda o de Transició Energètica de la vicepresidència segona, perquè m'imagine que hauran de trobar sinèrgies amb l'objectiu general de fer complir tots els indicadors a l'administració en el seu conjunt, cosa evidentment molt complicada.

El senyor president:

Gràcies, senyora Gascó.

I per finalitzar el torn dels grups, té la paraula, per 3 minuts, el senyor Gil.

El senyor Gil García:

Gràcies, senyor president.

Senyora secretària autonòmica, molt agraït per la seua compareixença i per vindre amb els deures prou fets.

L'exposició ha estat un compendi de mesures absolutament necessàries i que pensem des del nostre grup que són les apropiades per a fer front, ja no sols al fet contrastat del canvi climàtic, que en tenim de sobra en els nostres camps, sinó a més a més resoldre situacions derivades d'una autèntica emergència climàtica.

L'enfocament de la secretaria autonòmica al respecte posa de manifest la influència que ha de tindre l'estratègia sobre el canvi climàtic respecte a les altres conselleries, perquè és una matèria completament transversal. L'esforç que es requerix per a mitigar els efectes del canvi climàtic i la conseqüent adaptació a la nova realitat, fa que eixes mesures proposades siguen dutes a terme, que se tinguen que dur a terme compet també amb tota la societat, sense ella no seria possible.

L'informe a més a més crec que perseguix tots i cadascun dels objectius del desenvolupament sostenible amb les directives europees, com s'ha dit, i sumen a més a més el sector energètic. Per tant, entenem que és clau perquè, com s'ha dit, dos terços de les emissions contaminants són produïdes, o bé per l'extracció d'energia, la pròpia energia o el consum.

L'elaboració crec que també ha tingut un procés participatiu, d'experts, com ja també s'ha comentat, i una conseqüència d'això ha sigut l'anàlisi que se fa tan detallat de la situació i de l'impacte a la Comunitat Valenciana.

Clarament es marquen uns objectius, que a més a més se sustenten d'una manera lògica i apropiada en tres àmbits, que són: la reducció dels gasos d'efecte hivernacle, l'augment de consum d'energies renovables i la millora en l'eficiència energètica.

En definitiva, el tractament que es dóna és aplicació directa -també ho hem comentat- dels acords del Botànic, que en la present legislatura són dels primers objectius marcats.

Avancem, que és un propòsit completament decidit en la descarbonització, amb el propòsit de baixar eixa emissió en un 40 %, al voltant del 40 % en l'objectiu 2030, i fer-lo en 2050 al cent per cent.

Però les mesures que s'han adoptar no sols basta completar-les, sinó que a més a més han de tindre una dotació pressupostària. I crec que ahí caldria fer una menció o sí que li preguntaria quin ha sigut o quin és l'enfocament pressupostari que de cara a 2020 se fa en el medi ambient.

Així, el compliment d'estos objectius els hem adquirit davant la ciutadania, i crec que el Botànic és responsable d'aplicar-los. En primer lloc per convicció. Este aspecte és fonamental, per la comissió el que fa és tindre força per dur-los a terme. I, en segon lloc, per obligació, perquè obliga a actuar en allò que és degut.

Moltes gràcies.

El senyor president:

Gràcies, senyor Gil.

I ara, per a respondre a les qüestions plantejades, té la paraula la senyora Tuzón, sense temps.

La senyora secretària autonòmica d'Emergència Climàtica i Transició Ecològica:

Molt bé. Moltes gràcies per totes les intervencions. Vaig a intentar mantindre un ordre en la resposta. Aniré d'arrere cap avant, que me resulta més senzill.

Bé, molt d'acord en algunes de les intervencions, inclús en algun dels apunts que s'han fet també. Evidentment, ara mateixa tenim un sistema de consum energètic que està absolutament desacoblat d'un sistema econòmic, i això genera unes anomalies, com tindre una política de transport o una economia global, el que comentava abans, del transport marítim que consum moltíssim, evidentment això va en la línia de les mesures que comentava abans, quan decidim les polítiques que anem a fer, contractació, compra, hem de tindre indicadors específics que ens diguen les emissions, perquè sinó l'economia continuarà absolutament desacoblada i, encara que he de sentir que el senyor de Ciutadans diu que l'economia ha d'estar ordenada i que ha de ser…, vull dir, no podem esperar que al mercat li agrade, això no podem fer-ho sense l'economia de mercat, però tampoc podem esperar que el mercat trie el moment. En este sentit allò dels plecs de condicions entenem que és fonamental.

Respecte al pressupost. Home! El fet que se creen dos departaments específics en un pressupost específic de vora deu milions, entenem que és un missatge clar, no? , el d'un pressupost que se dedica específicament a la lluita contra el canvi climàtic i a la transició energètica. I a banda, hem de tindre en compte que esta transició és sectorial o transversal, i evidentment no se dirimix a través d'un departament específic, que està bé i que ha d'estar, perquè a més per a fer de coordinador i per a enllaçar en els ajuntaments, i per a enllaçar en altre tipus de…, per a fer normativa, necessitem que existisquen. Però és que canvi climàtic també són residus, canvi climàtic també és medi natural, canvi climàtic també és transport, canvi climàtic… I bé, ens podem dedicar a contar, però, bé, sí que per a este exercici sí que hem tingut un augment de pressupost i entenem que això és un missatge clar front a les polítiques que pretén el Botànic en el seu eix fonamental.

Després, jo pense que l'estratègia és inicialment exitosa o jo he esmentat mesures, no del que anem a fer només, eh, he esmentat moltes mesures de coses que ja s'han fet o que estem fent, vull dir que no és una declaració d'intencions.

I jo pense que és exitosa perquè naix en un context en què precisament ja s'estan fent eixes mesures, moltes d'eixes mesures, no com en legislatures anteriors, no? Per això tenim una estratègia que ja ha aconseguit implementar moltes de les seues mesures i que es realista, que pot tindre uns indicadors, que eixos indicadors són molt determinats i que coincidix perfectament en què els podem afinar molt més. És deveres que hi ha pocs indicadors generals, però cada indicador té subindicadors relacionats. Evidentment això se pot millorar, però entenem que és una estratègia que des del propi naixement és realista en el sentit que naix en este context en què ja s'estan fent estes polítiques, i aixina és molt més fàcil per a un marc normatiu.

Respecte als ajuntaments i a la nova llei, precisament, i ara explicaré un poquet en què consistirà un poc les preguntes que se me feien relacionades en la nova llei, evidentment volem que dins de la nova llei estiga contemplat que els ajuntaments hagen de fer els seus plans, no? , d'adaptació i mitigació al canvi climàtic. Nosaltres ja, bé, he comentat abans que la nostra línia pressupostària ja per a este any 2020 tenim línies destinades directament a desenvolupament de polítiques, tant en (inintel·ligible) … com en l'expansió de renovables, com en distints sectors relacionats en la mitigació del canvi climàtic en els ajuntaments. I per tant això entenem que està recollit.

Respecte a la Comissió de Coordinació de Canvi Climàtic i la Comissió de Transició Ecològica, clar, entenem que actuen a distints nivells, la Comissió de Transició Ecològica és una comissió delegada del Consell en què hi ha consellers i secretaris autonòmics. La Comissió de Coordinació de Canvi Climàtic és una comissió essencialment composada per direccions generals específiques molt més ampla, que entenem que té un objectiu molt més, digam, detallat de coordinació, de feina en tot el que té a vore els indicadors, mentres que la Comissió de Transició Ecològica, que és una comissió delegada del Consell, té les funcions que té el Consell, d'avaluar les polítiques transversals, etcètera. Són absolutament complementàries i entenem que la col·laboració ha de ser fluïda, com no podia ser d'altra manera.

Després…, bé, s'han fet alguns comentaris. Està bé que posem el clima en un context general, si això no va en detriment d'entendre que esta és una situació alarmant particular.

Jo pense que és una llàstima que pergam temps intentant justificar encara hui per què esta situació és alarmant i…, vull dir, el negacionisme jo crec que hauria de quedar ja fora de les nostres discussions polítiques, entre altres coses, perquè no som científics.

Igual com ací tampoc discutim si l'ibuprofé funciona o no funciona per al mal de cap, perquè entenem que això no és cosa nostra, sinó que ho diuen els científics i les investigacions, doncs el mateix en este cas.

Sempre ha hagut canvi climàtic. Mai ha hagut un canvi climàtic tan ràpid, i sense la contribució humana no s'entén esta pujada de les temperatures i… el problema és si no només mosatros ho provoquem, sinó si, a més, se mos va de les mans. Aleshores, en la mesura del possible hem d'estar ahí.

Més coses. Evidentment, n'hi ha competències que són dels ajuntaments, com el sanejament, com els residus, i la conselleria ha de vetlar pel bon compliment, no? , i ahí estem, d'acord?

Res té a vore l'estat de les depuradores en els tancaments de les platges que hem tingut este estiu. Vull dir, ho dic perquè també s'ha mencionat ací.

I respecte a l'Albufera, per a nosaltres és una prioritat, com la gestió de molts altres parcs naturals, atenent a més a la complexitat, a la diversitat d'actors que n'hi han implicats i, evidentment, per a nosaltres és una línia prioritària i també se reflectix en els nostres pressupostos.

Més coses… després, evidentment el canvi climàtic ha de ser vinculant a l'ocupació del sòl, que és el que se comentava abans. Ara tenim nous projectes, projectes que vénen segurament d'un enteniment i un marc anterior, i necessitem que esta situació d'emergència climàtica -que, com s'ha dit ací, s'ha declarat l'emergència climàtica formalment en la Comunitat Valenciana- siga vinculant.

Siga vinculant vol dir que no podem tindre els mateixos marcs d'enteniment d'ordenació del territori i d'ocupació del territori que els que teníem en els anys huitanta o noranta, perquè ara estem en una situació diferent.

I igual que som capaços d'assumir la transició tecnològica amb molta facilitat, no? … Fa molt poquet teníem uns mòbils aixina, després aixina, després aixina; unes televisions no sé què, i al mercat no li ha passat res i ha sobreviscut, i els projectes els hem pogut adaptar, doncs la transició ecològica també hem de poder fer-la possible sense que supose una crisi mundial i que…, al contrari, per a evitar una crisi mundial, segurament hem de repensar-ho.

I jo, insistisc, que per a fer que el canvi climàtic siga vinculant, a banda dels pressupostos, la nova política i les inversions i tal, és el marc normatiu el que mos empararà, entenem, en la nova concepció de la política.

Respecte a la COP25, sí que se mos ha convidat a les comunitats autònomes i nosaltres, des de la Generalitat, distints departaments anirem, però, en concret, la nostra conselleria anirà. I, a més, també s'organitzaran actes paral·lels ací en la Comunitat Valenciana i en les comunitats autònomes que vullguen, que en el seu moment s'anunciaran i que estaran baix la cobertura de la COP25.

I respecte als moviments de la societat civil, jo espere, la veritat, que la societat civil que s'ha manifestat amb tanta força últimament aprofite també esta cimera que, a més, se fa en el nostre país i que, a més, en el nostre país este moviment ha adquirit també una gran força, perquè al final a les conselleries que estem intentant implementar polítiques de canvi climàtic i transició ecològica ens dóna força. Vull dir, necessitem d'estos moviments socials.

I, després, respecte a la llei, se m'havien algunes consideracions. Ara mateix, com he dit, s'ha acabat la consulta pública prèvia i s'encetaran unes reunions de grups d'experts sectorials en distints temes. En concret, entenem que els temes seran l'energia, el transport, l'urbanisme, la fiscalitat i els sectors productius. Seran grups d'experts i se debatran les mesures que puga tindre esta llei. També s'agafa com a model altres lleis d'altres comunitats autònomes, inclús de l'avantprojecte de llei que ara mateix té el ministeri, i se farà una primera proposta, un avantprojecte de llei.

I després, sí que… el propi tràmit inclou la participació, en la mesura que vullga el ciutadà o la ciutadania, de fer aportacions. El propi tràmit ho contempla. N'hi ha dos moments en els quals se poden al·legacions. De fet, en la primera consulta pública prèvia que hem fet ja hem rebut al·legacions i, després, quan estiga l'avantprojecte se podran tornar a fer.

Tenim d'alguna manera que formalitzar la manera de participar. A banda d'estos grups sectorials, que, com dic, se posaran a treballar en el pròxim mes, i jo espere que en el primer trimestre de 2020 pugam ja tindre un document que isca del treball d'estos grups i ja sobre el que poder treballar. I, després, com dic, a partir del Capma, que és la interlocució que tenim en la societat des de la conselleria, que ahí n'hi ha grups de distints tipus.

I, per descomptat, si alguna organització en concret vol participar, que no siga directament en les al·legacions, sinó a través d'este consell, se pot convidar, existix esta possibilitat, el Capma…, vaja, sempre ha tingut este caràcter obert. I, de fet, la proposta és que se constituïsca, com se va fer en l'estratègia valenciana de canvi climàtic, un grup de treball específic sobre això, o siga que…, en el qual se puga incloure.

I, després, molt important en la Comissió de Coordinació de Polítiques de Canvi Climàtic, perquè necessitem que els distints departaments de la Generalitat estiguen, perquè evidentment moltes de les coses que se van a proposar interpel·len directament als distints departaments.

Nosaltres, en tota la temporalitat o temporalització, estimem que entre any i any i mig podem tindre esta qüestió resolta.

I espere no haver-me deixat res.

El senyor president:

Moltes gràcies.

Si algun grup demana segon torn. ¿Sí? Els tres de l'oposició. Molt bé.

Té la paraula el senyor Aguirre. En principi…, bé, per temps de tres minuts, encara que no és necessari acabar tot el temps.

El senyor Aguirre Larrauri:

El senyor president:

Un segonet, un segonet… que és que no ho controle bé.

El senyor Aguirre Larrauri:

El senyor president:

Gràcies, senyor Aguirre.

En qualsevol cas, este segon torn és per a fer alguna puntualització del que s'ha parlat i alguna aclariment que…

El senyor Aguirre Larrauri:

El senyor president:

…siga necessària.

Bé, ha introduït altres temes. Però bé, jo no recordaré cada vegada que…

A vore, un segonet. Té la paraula el senyor Del Pozo.

El senyor Del Pozo Querol:

El senyor president:

I ara té la paraula la senyora Díaz.

La senyora Díaz González:

Vamos a ver. Yo me alegro de que hable de la comisión interdepartamental de cambio climático, que se creó con el Partido Popular en la legislatura anterior al Botànic, y que lo diga, porque en la legislatura pasada, del Botànic I, hubieron científicos que dimitieron porque no los convocaban y se quejaban de que el anterior secretario autonómico no les convocaba y que esta comisión estaba dejándose perder. Así que me alegro de que usted la cite y que parece que estén trabajando en ello.

El senyor president:

La senyora Díaz González:

El senyor president:

La secretària autonòmica d'Emergència Climàtica i Transició Ecològica:

El senyor president:

Molt bé, senyora Tuzón.

Bé, doncs, acabat aquest punt pararem cinc minuts per a acomiadar la secretària autonòmica i reprenem.

(Se suspén la reunió durant uns minuts)

Proposició no de llei sobre la planificació de l'ordenació i gestió d'usos del parcs naturals de la Comunitat Valenciana, presentada pel Grup Parlamentari Popular (RE número 864, BOCV número 22)

El senyor president:

(Inoïble) …la presa en consideració de la proposició no de llei sobre la planificació de l'ordenació i gestió d'usos dels parcs naturals de la Comunitat Valenciana, presentada pel Grup Parlamentari Popular.

Per a la seua defensa, té la paraula la senyora Díaz, per un temps de sis minuts.

La senyora Díaz González:

Aquí está desgraciadamente mal visto al ciclista, al ciclista de montaña que le gusta pues ir por las sendas y que incluso se ven perseguidos, y ellos mismos así lo han dicho, que se les trata como delincuentes cuando se meten en sendas que no están señalizadas, cuando la ley lo que dice es que mientras no esté señalizado está permitido. Pero, bueno, la interpretación se hace de distintas maneras, y eso es algo que deberíamos de aclarar.

El senyor president:

El senyor Aguirre Larrauri:

La senyora Díaz González:

El senyor president:

La senyora Díaz González:

El senyor president:

La senyora Díaz González:

Y de eso el Síndic de Greuges les ha dado la razón, visto que en estas Cortes se aprobó, y bueno, por eso requerimos que simplemente se cumpla con algo que se aprobó aquí y que además el Síndic de Greuges viene avalando.

El senyor president:

La senyora Gascó Verdier:

Para nosotros la propuesta de resolución que usted plantea tiene varios problemas de enfoque, y es que parece que se olvida, que sí, aparte de conservar y desarrollar los parques, usted no hace incidencia suficiente, desde nuestro punto de vista, en la necesidad de proteger, fomentar su restauración, la mejora y el uso sostenible de estos parques. Porque éste es el objetivo. Si son espacios protegidos es precisamente porque responden a unas características ecosistémicas, particulares, que les hacen requerir y requerir medidas específicas para su conservación, sino no serían espacios protegidos.

El senyor president:

La senyora Díaz González:

El senyor president:

La senyora Díaz González:

El senyor president:

La senyora Díaz González:

El senyor president:

La senyora Gascó Verdier:

El senyor president:

La senyora Gascó Verdier:

El senyor president:

La senyora Ferrer Matvieychuc:

Moltes gràcies, senyor president.

Bé, perquè no quede dubte, anem a votar en contra d'aquesta proposició no de llei. Aixina ja ho tenim clar des del principi.

Per què anem a votar en contra? Doncs, senzillament, perquè ja s'està treballant en fer els nous PRUG i PORN d'allò que no estava fet; perquè s'està treballant en l'actualització, en la redacció de les revisions dels PRUG i PORN que estaven mal fets i, per tant, vosté ve ací a dir que vinga i que se faça; doncs, escolte, en 2012 vostés estaven governant i haurien d'haver estat adaptats tots els PRUG a la normativa de la xarxa Natura 2000, en 2012. I què ens hem trobat? Ens hem trobat amb unes direccions generals de medi natural absolutament depauperades. I amb això hem hagut de treballar i intentar posar-nos al dia.

Després, vosté ací diu que no se produïsca la suspensió mentres se fa la revisió, la suspensió dels Prug existents. Escolte, no hi ha marc legal per a fer-ho. El que n'hi ha és l'establiment de mesures cautelars d'acord amb allò que establix l'article 22 de la Llei 11/1994.

Bé, si vosté volia parlar de mesures cautelars, haver posat Â«mesures cautelarsÂ»; haver proposat una modificació de la Llei d'espais naturals de la Comunitat Valenciana i ja està.

En la seua exposició, vosté ha parlat exclusivament del Parc Natural del Túria. Sembla que és l'únic que a vostés els preocupa. Tenint en compte com varen tractar en el seu moment el Parc Natural de l'Albufera, amb un Prug fet pel senyor Blasco en la seua època, anul·lat pels tribunals i amb un desficaci total que s'està posant ordre en…, se va començar a posar ordre per evitar la urbanització en zones que necessitaven protecció per la importància per a la biodiversitat, en la legislatura passada, i ara en la revisió d'eixe nou Prug, doncs, escolte, s'està treballant en el tema.

Després, vosté parla de l'activitat eqüestre, no sé què, i dels desplaçaments no motoritzats, en… Escolte, que n'hi ha un 80% de les sendes forestals que estan fora dels parcs naturals i que són practicables. I, per una altra banda, la prohibició aquesta d'usuaris ciclistes en parcs naturals, es va fer durant els vint anys del Partit Popular. Aleshores, no sé, vostés, què estan plantejant.

I, per una altra banda, li recorde que l'objectiu fonamental dels parcs naturals és mantindre la biodiversitat, perquè això és un interés superior i general de la societat. I, a partir d'ahí, compatibilitzar amb els usos que puguen ser compatibles, que es puguen desenvolupar o que estiguen vinculats amb la seua naturalesa i conservació.

El senyor president:

La senyora Ferrer Matvieychuc:

…-acabe, de seguida, senyor president- per allò de tindre clares les coses. Ho ha dit, ho ha avançat la senyora Gascó, abans quan parlava de l'impacte que té tant l'ús de la bicicleta com l'ús eqüestre de les sendes dins dels parcs naturals, en relació amb l'erosió amb la pèrdua de sòl, la compactació… Doncs, mire, li aconselle que parle amb experts que li puguen explicar la importància de conservar el sòl i evitar l'erosió…

El senyor president:

Gràcies…

La senyora Ferrer Matvieychuc:

…per conservar els espais naturals, per conservar la funcionalitat dels ecosistemes i per a lluitar, també, contra el canvi climàtic.

El senyor president:

Gràcies, senyora Ferrer.

La senyora Díaz González:

El senyor president:

Té la paraula la senyora Díaz.

La senyora Díaz González:

El senyor president:

La senyora Ferrer Matvieychuc:

Moltes gràcies, senyor president.

Bé, vosté podrà manipular les meues paraules conforme vullga. Jo, el que estic dient és que els plans d'ús i gestió dels nostres parcs naturals, el que ha de primar, evidentment, és la conservació i la protecció dels valors que han donat lloc a la declaració d'eixos parcs i que, evidentment, estem parlant d'ús i gestió perquè s'estan…, s'ha de plantejar la manera d'ordenar els usos i la gestió. Que vosté ara vinga a fer d'adalil de l'ús públic quan en el govern del Partit Popular, el que varen fer va ser eliminar, eliminar dels parcs naturals el personal que estava destinat a fer educació ambiental, a fer, digam, la promoció, l'ordenació de l'ús públic en els parcs naturals, que tancaren els centres d'interpretació, com el cas de l'Albufera… Escolte! , què m'està contant? Vosté, el que vol és una barra lliure, de la mateixa manera que volien una barra lliure per a urbanitzar on els donara la gana i, si és possible, que estiguera propet d'un parc natural perquè les vistes també cotitzaren.

O siga que no em vinga amb històries, ací el que s'està plantejant des de la responsabilitat d'esta conselleria és fer un ús responsable. Eixe ús responsable de les sendes, dels parcs, del medi ambient passa per ordenar per on es pot passar i per on no es pot passar. I, simplement, del que es tracta és de compatibilitzar els usos amb el bé superior que és conservar la biodiversitat i previndre el seu deteriorament.

Després, vosté parlava del tema de la participació de col·lectius d'usuaris de bicicletes de muntanya. Doncs, mire, se'ls està convidant a participar en les reunions de les juntes rectores on tenen accés a la mateixa informació i poden expressar els seus punts de vista, i això en cada parc natural on siga i on estiga eixa demanda social.

Per tant, com li dic, s'està treballant en la línia com mai s'havia fet en els governs del Partit Popular, per no sols conservar la natura sinó també per desenvolupar i potenciar marques de qualitat diferenciada vinculades als parcs naturals. I vosté, que també està -si no recorde malament- en la comissió d'agricultura, hauria de saber-ho.

Moltes gràcies.

El senyor president:

Gràcies, senyora Ferrer.

Ara, per 3 minuts, té la paraula la senyora García, del Grup Ciutadans.

La senyora García Guasp:

Gràcies, president.

Estamos a favor de esta muy necesaria iniciativa. No obstante, observamos una serie de deficiencias en esta PNL; nos dejamos fuera dos parajes naturales importantísimos como son: Tinença de Benifassà, en Castellón, y la Albufera de Valencia.

El senyor president:

La senyora Díaz González:

El senyor president:

Bé, després parlarem, farem una xicoteta…

La senyora Díaz González:

El senyor president:

…paradeta i parlarem amb els portaveus i acordarem una miqueta la dinàmica dels debats.

Bé, té la paraula la senyora Díaz.

La senyora Díaz González:

El senyor president:

La senyora García Guasp:

El senyor president:

Bé, ara, per acabar en el debat, té la paraula…, un segonet, per 3 minuts, el senyor Gil.

El senyor Gil García:

El senyor president:

El senyor Gil García:

Pero, bueno, yo voy a ir a lo concreto, a lo que conozco, a lo que piso: el massís del Penyagolosa. Yo no sé si usted lo conoce, pero es el monte mágico para los castellonenses. Y nos dice aquí que la situación de abandono de los parques naturales actualmente es manifiesta y criticada.

Pues, bien, flaco favor le hace a las brigadas de mantenimiento, por lo menos del Penyagolosa, que no han estado de brazos cruzados durante el 2019: reparación de muros; reparcheo de la carretera de Sant Joan a Vistabella; mantenimiento del Arboretum Josep Vigo, que se ha repasado la senda que conduce hasta el propio pico; actuación y adecuación del Camí dels Pelegrins de les Useres hasta el propio Sant Joan; también, se ha puesto especial interés en los meses más secos en reparar y asegurar los puntos de abrevaderos de Sant Joan, de la Lloma Bernat, del Barranc Oscur. Esto ha sido parte de su actividad.

Contraportada del Mediterráneo de ayer, ayer día 20 de noviembre: Â«Los parques naturales de Castellón sin barreras. El Desert de Les Palmes, la serra d'Irta, y el propio Penyagolosa se podrán visitar con sillas especiales. Â» En Castellón, el primer parque que recibió sillas Cran, que es un acrónimo de cadira de rodes adaptada a la natura, fue el del Desert de les Palmes en octubre de 2018, allí se diseñaron tres rutas de diferente dificultad cuyo inicio se localiza en el aparcamiento del Centro de Interpretación de La Bartola, y permiten al usuario realizar un agradable paseo incluso hasta la subida del propio pico Bartolo que es icónico para Castellón.

El senyor president:

La senyora Díaz González:

El senyor president:

La senyora Díaz González:

Yo no les pido celeridad, yo les pido que…; de hecho, les digo que sabemos lo que es legislar, sabemos que un plan de este tipo no se aprueba de un día para otro. Se lo estoy diciendo. Yo no sé si lo oye usted porque lo he dicho en varias ocasiones, celeridad no, simplemente le pedimos que se haga porque se acordó en la legislatura pasada, hace cuatro años, y lo único que hicieron fue iniciar la revisión del Porn del Turia, que el Porn del Turia ya estaba hecho, con un único fin, y se ha demostrado, y ese fin era paralizar la variante sur de Pedralba. ¿Por qué he citado el Turia? Pues porque es lo único que hicieron ustedes, no hicieron nada más.

¿Y usted me habla de un parque natural y de las actuaciones que se han llevado ahí? ¡Bienvenidas sean cualesquiera actuaciones que eviten ese abandono! Pero que nosotros digamos que es un abandono viene de los propios brigadistas, que a muchos no les han dejado si quiera trabajar en lo que antes sí que hacían. ¡Se cree que me lo invento! ¡No, no! Las denuncias vienen de los propietarios, de los visitantes, de los propios brigadistas, de los trabajadores de Vaersa. ¡Claro que sí! No me lo estoy inventando, se lo estoy contando para que lo tengan en cuenta, porque los espacios naturales protegidos son ¡de todos! , y todos queremos disfrutar de ellos; pero ustedes no quieren que disfrutemos de ellos, ustedes quieren que se cierren las puertas a ese disfrute. Y ustedes no quieren utilizarlos para luchar contra la despoblación.

Pero es que aquí no se trata de grandes proyectos, yo no les estoy diciendo con esto que lo tengan en cuenta para paralizar o no grandes proyectos, es que no les estoy diciendo eso, les estoy diciendo que utilicen los espacios naturales para lo que la gente requiere, siempre, siempre, de manera sostenible para su conservación y mantenimiento.

El senyor president:

La senyora Díaz González:

El senyor president:

El senyor Gil García:

El senyor president:

El senyor Gil García:

El senyor president:

(Se suspén la reunió a les 12 hores i 56 minuts)

(Es reprén la reunió a les 13 hores i 3 minuts)

Proposició no de llei sobre la posada en marxa d'un pla urgent per a eliminar el plàstic del Mediterrani, presentada pel Grup Parlamentari Ciudadanos (RE número 8. 222)

El senyor president:

La presa en consideració de la proposició no de llei sobre la posada en marxa d'un pla urgent per a eliminar el plàstic del Mediterrani, presentada pel Grup Parlamentari Ciudadanos.

Té la paraula el senyor del Pozo per 6 minuts.

El senyor Del Pozo Querol:

El Mediterráneo es el mar cerrado más grande del mundo y también el más sucio. En sus más de 2,5 millones de kilómetros cuadrados de agua conviven entre el 6 y el 12 % de las especies marinas de todo el planeta. Aunque no está ni mucho menos solas. Les acompañan 8 millones de toneladas de plástico y otros residuos. O lo que es lo mismo, como si cada minuto que pasa un camión de basura descargara sobre el mar Mediterráneo. Si hubiese que esperar a que el tiempo actúe para descomponer todo lo que acaba en el Mediterráneo, habría que tener cien años de paciencia para que se descomponga un mechero. Si es una botella de plástico, 500 años de paciencia. Hasta 600 años de paciencia si se trata de un hilo de pescado.

El senyor president:

La senyora Gascó Verdier:

El senyor president:

El senyor Aguirre Larrauri:

El senyor president:

Té la paraula la senyora Ferrer. Quan vullga.

La senyora Ferrer Matvieychuc:

Moltes gràcies, senyor president.

Senyor Del Pozo, evidentment compartim la preocupació pel problema que generen els plàstics, no sols en els nostres mars, també en els nostres rius, també en el nostre sòl, que és inclús més difícil de renovar i l'impacte és acumulatiu en el sòl, en relació a la proliferació de l'ús del plàstic.

Compartint la seua preocupació, el que vosté està proposant ací és des del nostre punt de vista completament insuficient.

Per una banda, no hi ha cap qüestionament al model de producció i consum, a la responsabilitat ampliada dels productors en relació amb els residus que generen.

Vaja, ací sembla com si fórem els que més contenidors d'arreplegada de residus d'envasos tinguérem, no sé, en relació a la població, no ja de les comunitats autònomes, sinó del món mundial.

Aleshores, estes qüestions d'enfocament de la qüestió per una banda, com explicava abans la senyora Gascó, respecte a la responsabilitat individual de cadascú quan el problema està en com es posa tant de plàstic en el mercat, en què fan aquells que posen massivament plàstic en el mercat per a fer-se càrrec d'això, per a evitar que arribe a contaminar el medi ambient.

Què passa amb la responsabilitat i la necessitat de tindre un marc legal a nivell bàsic de transposició dels paquets de directives, tant de 2018, d'economia circular, com la de plàstic de 2019, d'això no passa res.

Després, vosté també parla de simplificació en terminis i tràmits administratius. Escolte, els procediments i terminis mínims vénen fixats en normativa europea per a les autoritzacions, i també en normativa estatal.

I en la seua exposició d emotius passa molt per damunt, damunt, del pla integral de residus de 2019, en el qual, per exemple, s'incorpora la figura dels educadors per a propiciar no sols una bona reutilització, una bona recollida selectiva dels residus, sinó també per a fer un ús racional dels materials, i per tant anar a l'aplicació efectiva de la jerarquia de gestió de residus, que és, el primer, no produir-ne, el millor residu és el que no s'ha produït.

El senyor president:

Gràcies, senyora Ferrer.

La senyora Ferrer Matvieychuc:

Per tant, considerem que és un plantejament completament insuficient.

I l'últim apunt que volia dir és: els ports, els grans ports, són de competència estatal. En els que són de competència autonòmica, ja estem treballant. Per tant, no votarem a favor d'aquesta iniciativa.

El senyor president:

Gràcies, senyora Ferrer.

Té la paraula la senyora Díaz.

La senyora Díaz González:

El senyor president:

El senyor Calvo Alfonso:

El senyor president:

I, ara, per a la rèplica conjunta, té la paraula el senyor Del Pozo.

El senyor Del Pozo Querol:

Pero ahora yo les pregunto, partidos del Botànic: ¿creen ustedes que es suficiente lo que estamos haciendo? ¿Creen que el mar Mediterráneo no está pidiendo ayuda a gritos?

El senyor president:

¿Solicitan réplicas? (Algú diu: Â«SíÂ»)

La senyora Gascó Verdier:

Gràcies.

És una llàstima perquè ha desaprofitat l'oportunitat de la rèplica per a aportar dades i arguments diferents dels que ja ens havia donat tant en l'exposició de motius com en el seu discurs inicial i tractar de convéncer-mos de votar a favor.

Però la realitat és que el problema ja el coneixem i per això nosaltres com a partit vàrem presentar una proposició de llei la legislatura passada, que tornarem a presentar ara els partits del Botànic esta legislatura, perquè el problema és normatiu sobretot.

Ací, si no es posen sancions, a banda d'incentivar, sensibilitzar i tractar que la ciutadania col·labore, el que cal fer també és sancionar a qui incomplix la normativa i tractar sobretot, com deia jo abans, que es produïsquen menys plàstics dels que ja produïm i que s'utilitzen de forma més racional.

Vosté no està parlant en cap moment de la bogeria en la qual estem, que tenim una tomaca partida en dos dins d'un caixa plàstic en els supermercats. I això no és el problema.

El problema no és com es produïx el plàstic i per a què s'utilitza. El problema és que se tira a la mar. Però, ¿com arriba a la mar? O siga, ací el que cal fer són les mesures essencials de reducció d'una matèria que és altíssimament contaminant i que, com vosté ha dit en la seua justificació, tarda cinc cents anys en destruir-se.

Tinc un bon amic que treballa en un abocador i un senyor del camió li diu: Â«Si el plàstic haguérem de pagar-lo per a reciclar-lo, segurament se reciclariaÂ».

Precisament un dels problemes que tampoc enfoca esta PNL és que qui ha tingut la responsabilitat de dur avant el reciclatge de la matèria plàstica des de l'any 1997, que és Ecoembes, ha fallit totalment en el seu objectiu de reciclatge. Perquè, de fet, som un país que no sols recicla poquíssim, sinó que a més ha estat de forma irresponsable absolutament exportant el plàstic a països tercers com la Xina fins que ens han tancat la frontera.

Aleshores, el problema del Mediterrani és el problema del món, en el qual ja s'està parlant que el pes del plàstic en el Mediterrani és el mateix que el dels peixos.

¿Com volem solucionar-ho? Anant a la font. Anant a la font en la producció, és a dir, la reducció, la reutilització, però també el reciclatge. ¿S'haurà d'afrontar com es recicla, si es recicla bé o mal?

I si un senyor que treballa en un abocador i un altre que treballa en el transport de residus estan dient-mos a nosaltres, la classe política, que el que hem de donar és un valor a eixe plàstic. A este, este… Si això costara diners, la gent ho portaria a una maquineta i no es perdria en el Mediterrani.

Segurament seria molt més eficient que el que ha fet fins ara, que els mateixos empresaris que paguen el punt verd a Ecoembes estan molt insatisfets de com Ecoembes ha fet la feina. Això ens ho ha dit la representant de medi ambient de la Confederació Empresarial Valenciana. No ho dic jo. La Confederació Empresarial Valenciana, els seus empresaris estan insatisfets al màxim amb l'eficiència en el reciclatge d'una entitat com és Ecoembes.

Això, ¿volem mirar-ho o no? No, anem a posar damunt de la ciutadania la responsabilitat del reciclatge i deixem de mirar al problema. Això jo ho sent, però és absolutament intolerable.

Jo no he vingut ací per a passejar-me i per a permetre a la gent no fer el que ha de fer. Jo he vingut a governar…, a més, a tractar de fer política. No a delegar en altres la política.

El senyor president:

Gràcies, senyora Gascó. (Veus)

Té la paraula la senyora Ferrer per 3 minuts.

La senyora Ferrer Matvieychyuc:

Moltes gràcies, senyor president.

El senyor Del Pozo dia que els pressupostos no estaven clars. Fins al 26 de novembre, a les 14:30, poden presentar esmenes. Ho deixe ahí, a vore si n'hi ha alguna esmena, en eixe sentit de les coses que tant li preocupen.

Per una altra banda, quan u pensa, diu: bé, ¿com arriba el plàstic al Mediterrani? I, aleshores, u pensa…, jo, mire, m'ha vingut al cap la Vega Baja. Dius: ostres, com arriba el plàstic a Guardamar? O a Rojales? I dius: no sé, serà que en Guardamar i en Rojales… la gent de la Vega Baja estan tots tirant les botelletes al riu. No. No, resulta que no. Resulta que ve pel riu.

I a mi el que m'agradaria és: vosté, que parla de demanar al Consell que faça i desfaça i evite que arribe el plàstic al Mediterrani, ¿per què no els demana als seus companys de Ciutadans i socis del PP de la regió de Múrcia que no arribe el plàstic al riu Segura? Perquè el plàstic no es genera en els cent metres de costa, eh? Ve des de dins. Ve des de dins.

Això, jo ací no ho he vist. La responsabilitat ampliada dels productors per a fer-se càrrec dels residus jo ací no l'he vist. Això sí, anem a fer…, doncs això, campanyes de sensibilització que, evidentment, són necessàries. Però no ens podem quedar ahí.

I, per tant, per això dins de l'Acord del Botànic II tenim el compromís i estem treballant en regular des d'un punt de vista legal, i per tant vinculant i efectiu, un paquet d'economia circular. Evidentment. Evidentment. Però hem d'anar a fer la prevenció a la font de la contaminació. No arribar i que la solució siga que no arribe el plàstic al mar Mediterrani. Escolte, que ha arribat als rius, que tenim un problema de microplàstic i de disruptors endocrins en els rius dels quals moltes vegades estem bevent, o en els aqüífers quan s'estan infiltrant, que això encara és més complicat de tractar.

Per tant, mire, vosté ací ve, presenta unes idees, damunt algunes ni tan sols estan adequades al marc competencial que tenim, doncs mire… faça-ho bé a la propera -no ho sé- per a poder votar-li a favor açò.

Nosaltres, ara…

El senyor president:

Gràcies…

La senyora Ferrer Matvieychyuc:

…no li podem votar a favor açò.

El senyor president:

Gràcies, senyora Ferrer.

I per a concloure, té 3 minuts el senyor Calvo.

El senyor Calvo Alfonso:

El senyor president:

(S'alça la reunió a les 13 hores i 40 minuts)

