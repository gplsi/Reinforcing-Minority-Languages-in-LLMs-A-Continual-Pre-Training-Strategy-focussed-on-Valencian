Comissió de Coordinació, Organització i Règim de les Institucions de la Generalitat realitzada el dia 3 d'octubre de 2006. Comença la reunió a les 19 hores i 43 minuts. Presideix l'Il·lustre Diputat Senyor Rafael Maluenda Verdú. Reunió número 22.

El president informa sobre els diversos canvis que s'han produït en l'ordre del dia

El senyor president:

Senyories, comença la sessió.

Pregue al senyor secretari que comprove el quòrum.

(El senyor secretari passa llista per tal de comprovar l'existència de quòrum)

Moltes gràcies, senyor secretari.

El primer punt de l'ordre del dia és aprovació, si s'escau, de l'acta de la reunió anterior. Les seues senyories la tenen en la carpeta, com és costum, i si han de dir alguna cosa és el moment d'expressar-ho. Del contrari, entenem que s'aprova per assentiment. Moltíssimes gràcies. Queda aprovada.

La presidència vol informar de les incidències que s'han produït respecte de l'ordre del dia. Hi ha un escrit del Grup Parlamentari d'Esquerra Unida en el qual es demana l'ajornament de la proposició no llei sobre la realització d'un estudi sobre la incidència d'accidents i atropellaments de les persones per vehicles a motor.

Hi ha un altre escrit del vicepresident del Consell per a excusar la seua presència en la comissió. Per tant, en este sentit, queda ajornada també la compareixença registre d'entrada 53. 120. Un altre escrit, també del vicepresident del Consell en el mateix sentit, pel qual queda ajornada la compareixença 53. 123. I també d'Esquerra Unida, que també demana l'ajornament d'esta compareixença i he de dir que era el grup que la proposava, o siga que està doblement excusada.

Hi ha un altre escrit del vicepresident del Consell i també d'Esquerra Unida demanant l'ajornament de la compareixença del conseller de Justícia, que està també justificada.

I, per últim, la presidència vol informar que, amb motiu que la data que estava prevista en un inici per a la celebració d'esta reunió i perquè no coincidira amb la comissió de governació, la Mesa de la comissió va acordar traslladar-la a hui. El contacte que el president va tindre amb el conseller Rambla era per a aquella data. Quan li vaig comunicar la present, la de hui, ja em va dir que li resultava impossible. Jo no vaig fer cap moviment de modificació de l'ordre del dia, cap proposta, perquè en aquell moment jo no sabia que tots estos altres quatre punts anaven a ser ajornats.

Per tant, senyories, l'únic punt que podríem substanciar hui seria el punt número tres, que és la presa en consideració sobre la Proposició no de llei sobre el rebuig i repulsa a la política que el Govern d'Espanya està impulsant a través de Televisió Espanyola, mitjançant informació sectària i falsa contra els interessos de la Comunitat Valenciana, que presenta el Grup Parlamentari Popular, registre d'entrada número 50. 589, i que es publica en el

Butlletí Oficial de les Corts

Com només està este punt, la presidència, després d'oïda la Mesa i consultats els grups parlamentaris, proposa, si els pareix bé, que no es continue amb l'ordre del dia i que es faça una nova convocatòria en què s'incloguen tots estos punts i aquells que en eixe moment també estiguen en disposició de ser inclosos. Estem d'acord? Molt bé, senyories.

S'alça la sessió. Moltes gràcies.

(S'alça la reunió a les 10 hores i 48 minuts)

