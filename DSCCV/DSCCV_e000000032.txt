Comissió d'Economia, Pressupostos i Hisenda realitzada el dia 10 de novembre de 2005. Comença la reunió a les 13 hores i 55 minuts. Presideix l'Il·lustre Diputat Senyor Jesús Ros Piles. Reunió número 21.

Debat en comissió del Projecte de llei pel qual es modifica la Llei 13/1997, de 23 de desembre, per la qual es regula el tram autonòmic de l'impost sobre la renda de les persones físiques i restants tributs cedits, en relació amb l'establiment dels tipus de gravamen autonòmics de l'impost sobre les vendes detallistes de determinats hidrocarburs (RE número 34. 402, BOCV número 131).

El senyor president:

Senyories, anem a començar la Comissió d'Hisenda que teníem prevista per a quan acabara el Ple, el Ple s'ha acabat fa uns moments. I anem a demanar-li en primer lloc a la senyora secretària que comprove si en som prou, que crec que sí, però vosté comprove-ho.

(La senyora secretària passa llista dels membres de la comissió)

Gràcies, senyora secretària.

Després que s'ha comprovat que hi ha el suficient quòrum per a començar la comissió, passem al següent punt de l'ordre del dia, que és lectura i aprovació de l'acta de la reunió anterior, que l'aprovarem en la propera reunió perquè no està en condicions en estos moments de ser aprovada l'acta. (Remors) Doncs cap, cap, senyoria, no tenim cap culpa, però l'aprovarem, si a vostés els pareix bé, en la propera comissió, perquè va ser una acta llarguíssima, que encara s'està confeccionant (veu), i això ja és voluntat de cadascú.

El segon punt de l'ordre del dia parlava del debat en comissió del Projecte de llei pel qual es modifica la Llei 13/1997, de 23 de desembre, per la qual es regula el tram autonòmic de l'Impost sobre la Renda de les Persones Físiques, més coneguda com el cèntim. No ho diu ací, però ho he dit jo, eh? I en eixe sentit hi ha tres esmenes presentades per Esquerra Unida i tres esmenes presentades pel Grup Socialista. (Remors)

Si els pareix bé, encara que no siga el procediment que cal, passaríem a votar, en primer lloc, les tres esmenes d'Esquerra Unida. (Pausa)

Passaríem a votar les esmenes presentades (remors). No, no em pare, no em pare. Vots a favor de les esmenes presentades per Esquerra Unida? 5. Vots en contra? 8.

Passem a votar les esmenes presentades pel Grup Socialista. Vots a favor de les esmenes presentades pel Grup Socialista? 5. Vots en contra? 8.

I una vegada votades les esmenes, passem a votar tot el conjunt de la llei. Si els pareix bé, la passem a votar en el seu conjunt. Vots a favor de la llei? 8. Vots en contra de la llei? Cap. Abstencions? 5.

Ara passaríem a l'explicació de vot de cadascun dels grups polítics. En primer lloc, té la paraula el representant d'Esquerra Unida, el senyor Oltra.

El senyor Oltra i Soler:

Gràcies, senyor president.

L'explicació i el debat de les esmenes més a fons el farem en el plenari. I, en tot cas, ara, en esta explicació de vot, dir que estem davant d'una mesura absolutament obligada per dos raons; no, en tot cas per una raó a continuació d'una altra. I és que el Pla de sanejament de les finances de la Generalitat, al qual s'ha hagut de sotmetre, i d'ahí venia una de les nostres esmenes, per la difícil situació econòmica en què es troba, doncs obliga, obliga a la imposició d'aquesta. diguem d'aquesta pujada, per dir-ho d'alguna manera, dels hidrocarburs, com a conseqüència d'eixa difícil situació.

Per tant, nosaltres creem que és producte d'una pèssima gestió que s'ha fet fins ara en la Generalitat Valenciana, en cas contrari no haguera hagut necessitat de recórrer a eixe pla de sanejament.

Per altra banda, és cert que la proposta el que fa és encarir el tema dels hidrocarburs. Una cosa que. , bé, hi ha un debat fins i tot a altres nivells que planteja que si és un debat que val la pena entrar en ell de cara a intentar reduir trànsit, vehicles privats, camions, etcètera, etcètera, i apostar per altres mesures alternatives de transport, un debat també molt interessant. La qüestió és que nosaltres, davant d'això, que considerem fins i tot positiu, però negatiu per la raó que obliga a adaptar-se ahí, nosaltres optem per l'abstenció; de manera que el Govern de la Generalitat exerceix la seua responsabilitat davant la irresponsabilitat que va generar el dèficit, que aplique una cosa que, per cert, en un moment d'allò més inoportú, perquè esta proposta en altres comunitats autònomes ha estat fins i tot rebutjada i criticada davant la recent vaga de camioners.

Gràcies.

El senyor president:

Gràcies, senyor Oltra.

La senyora Moreno Fernández:

El senyor president:

Moltes gràcies, senyora Moreno.

Té la paraula, en representació del Grup Popular, per a l'explicació de vot el senyor Costa.

El senyor Costa Climent:

Designació del membre de la comissió que ha de presentar davant el Ple el dictamen de la comissió del Projecte de llei pel qual es modifica la Llei 13/1997, de 23 de desembre, per la qual es regula el tram autonòmic de l'impost sobre la renda de les persones físiques i restants tributs cedits, en relació amb l'establiment dels tipus de gravamen autonòmics de l'impost sobre les vendes detallistes de determinats hidrocarburs (RE número 34. 402, BOCV número 131).

El senyor president:

Moltes gràcies, senyor Costa.

Anem a passar al punt número 3, que diu: designació del membre de la comissió que ha de presentar davant el ple el dictamen de la comissió del projecte de llei.

Senyors portaveus. (Veus i pausa) Entonces. (Veus). Señorías. Señorías. Señorías, por favor. Que digo yo que la comisión ha sido corta, ha sido entrañable incluso, vamos a. (El senyor Costa parla sense micròfon)

(S'alça la reunió a les 14 hores i 5 minuts)

