Comissió d'Indústria i Comerç, Turisme i Noves Tecnologies realitzada el dia 2 de juliol de 2015. Comença la reunió a les 11 hores i 16 minuts. Presideix el vicepresident primer de Les Corts, senyor Enric Morera i Català. Reunió número 1.

Sessió constitutiva de la Comissió d'Indústria i Comerç, Turisme i Noves Tecnologies

El senyor vicepresident primer de Les Corts:

(Inoïble) . a la constitució de la comissió parlamentària d'indústria, comerç, turisme i noves tecnologies. La mesa ha rebut comunicació dels diferents grups parlamentaris indicant-nos quins són els diputats i diputades, les senyories que componen esta comissió i, per tant, passarem a passar llista per part del secretari primer de la mesa. Senyor.

(El secretari primer passa llista per tal de comprovar si hi ha quòrum)

Senyories, tenim quòrum i, per tant, passarem seguidament, d'acord amb l'article 41 del reglament. M'estalviaré la lectura del l'article, però passarem a la tria primer de president o presidenta, i posteriorment, en una altra papereta de color blau, al vicepresident/vicepresidenta i secretari.

Per tant, comencem la votació, amb l'elecció de president o presidenta d'esta comissió.

Senyor secretari.

(El secretari primer crida per ordre alfabètic les diputades i els diputats perquè depositen la papereta en l'urna)

Molt bé, doncs passem a l'escrutini.

(El secretari primer fa l'escrutini)

Queda proclamat president de la Comissió d'Indústria, Comerç, Turisme i Noves Tecnologies l'il·lustre diputat Víctor García per 8 vots i s'han expressat 8 abstencions.

Ara passarem en una única papereta a l'elecció de vicepresident/vicepresidenta i secretari/secretària. La persona que obtinga més vots serà nomenada vicepresident/vicepresidenta de la comissió, i la que quede en segon lloc serà nomenada secretari o secretària. D'acord?

Doncs el senyor secretari primer, senyor Emilio Argüeso, passarà a cridar-los.

(El secretari primer crida per ordre alfabètic les diputades i els diputats perquè depositen la papereta en l'urna)

Passem a l'escrutini.

(El secretari primer fa l'escrutini)

Senyories, realitzat l'escrutini, s'ha produït un empat en la persona de Fernando Delgado, amb 5 vots, en la persona de Máximo Buch, amb 5 vots. I n'hi han 5 abstencions. Per tant, el reglament ens indica que s'ha de procedir a una nova elecció entre les dos persones proposades. (Remors) La repetició de l'elecció és en el cas del president de la comissió, o presidenta de la comissió. En el cas de vicepresident, d'acord amb el reglament, se nomenarà la persona que siga representant de la candidatura més votada a les eleccions.

Per tant, interpretat el reglament, queda proclamat vicepresident de la comissió parlamentària el senyor Máximo Buch i, secretari, el senyor Fernando Delgado.

Senyories, done la paraula, els demane que prenguen seient, i que si el president de la comissió vol dirigir algunes paraules, està en el seu dret.

Els desitge molta sort en el treball que comencem.

(Els diputats elegits ocupen els seus llocs)

El senyor president:

(Inoïble) . tan important. Espere que esta comissió siga positiva durant esta legislatura i que estiga plena de debats, i plurals, amb tots els grups que estem ací representats. Intentaré ser president per a tots els grups i tots els diputats i diputades, per aplicar el reglament per a tots en igualtat. Crec que és una comissió que és molt important per al desenvolupament del nostre territori i la seua dinamització. I que espere que l'aportació de tots els grups siga positiva i fructífera per al nostre territori i per a la nostra gent, i que siga molt positiu.

En fi, jo sóc nou també en este càrrec. Espere que ací se treballe des del primer dia amb molta intensitat. I, bé, si els companys de la mesa volen dir alguna paraula…

El senyor vicepresident:

Res, moltes gràcies.

El senyor president:

Doncs, bé, s'alça la comissió.

(S'alça la reunió a les 11 hores i 45 minuts)

