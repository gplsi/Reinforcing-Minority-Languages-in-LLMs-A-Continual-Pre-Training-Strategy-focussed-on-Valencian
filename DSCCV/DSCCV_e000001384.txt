Comissió d'Indústria, Comerç i Turisme realitzada el dia 28 de febrer de 2011. Comença la reunió a les 17 hores i 5 minuts. Presideix la diputada senyora M. ª Dolores Botella Arbona. Reunió número 28.

Projecte de llei, de La Generalitat, pel qual s'aprova l'estatut dels consumidors i usuaris de la Comunitat Valenciana (RE número 67. 316, BOC número 270)

La senyora presidenta:

(La secretària passa llista per tal de comprovar si hi ha quòrum)

La senyora secretària:

Tenim quòrum, senyora presidenta.

La senyora presidenta:

Moltes gràcies, senyora secretària.

La senyora presidenta:

Un momentín.

La senyora diputada té la paraula.

La senyora Albiol Guzmán:

Sí, des d'Esquerra Unida, passem directament totes les esmenes a votació.

Gràcies.

La senyora presidenta:

Moltes gràcies per la rapidesa, i aixina ho farem.

Senyora Mollà, té vosté la paraula, i un momentet. Si és tan amable, li ficarem el temps.

Pot començar quan vullga.

La senyora Mollà Herrera:

Gràcies, senyora presidenta.

Doncs bé, el Grup Parlamentari Compromís presentem avui les esmenes a defensar. , de la llei proposada pel govern valencià sobre l'Estatut de consumidors i usuaris d'aquesta comunitat i entenem que malgrat que fórem un grup que va presentar l'esmena a la totalitat per entendre que aquesta llei, doncs, no contemplava una perspectiva maximalista sinó que es quedava en un mínim dels reptes que ha-hi que assumir en l'actualitat en les relacions dels consumidors i usuaris amb els productes finals, doncs creguem que és important una aportació mitjançant esmenes per a millorar el text proposat pel govern. I així presentem una quantitat d'esmenes, moltes d'elles relacionades amb la normalització lingüística quasi del que deuria ser aquesta llei perquè puga ser molt més comprensible i molt més adequada, i altres, doncs, quasi tot són afegits per tal de millorar l'àmbit d'aplicació d'aquesta llei i, sobretot, l'àmbit de drets que deuen tindre els consumidors usuaris respecte, ja dic, el producte o a aquells que posen en el mercat este determinat producte.

Per fer un repàs breu de les emenes, algunes d'elles que seran, jo crec que aprovades en esta voluntat de voler millorar el text que se'ns presenta, doncs. , però jo voldria ressaltar-les per la importància que creguem que tenen. Per exemple, hi ha algunes que van en la línia de regular el concepte de consumidors i usuaris i és per això que nosaltres, per exemple, només començar el text legislatiu eliminem una referència, crec que deu ser l'única referència que eliminem del text, ja dic, la resta són afegits, sobre com es definix el concepte de consumidors i usuaris. I és una qüestió que pot semblar anecdòtica però per a nosaltres és important fer una normalització lingüística d'àmbit de gènere, en aquest cas, quan en el text deurien aparéixer «consumidors i consumidores» i «usuaris i usuàries» i no posar-ho com a quan se fa referència a açò estan obrint el ventall a aquesta definició més

(inintel·ligible)

. dels gèneres, no? És una qüestió que el Partit Popular sol fer en les lleis però, bé, nosaltres considerem que deuria. És el més normal que apareguen estes definicions en raó de gènere per a donar-li més validesa al text.

Quan parlem dels drets bàsics dels consumidors, hi ha una qüestió que creguem que és fonamental que aparega, que són els drets lingüístics. Nosaltres creguem que són drets bàsics dels consumidors els que apareixen anomenats, però després sí que se fa una separació sobre els temes lingüístics, però no apareix com una cosa a què té dret el consumidor d'una manera bàsica. No sé per què se fa esta distinció per part del govern, de posar-ho en un punt i a part i no incloure'l com un dret bàsic del consumidor tenint en compte que vivim en una comunitat que accepta, fins i tot en el seu propi Estatut, dos llengües oficials, no? I és regla, no? , açò.

Els col·lectius d'especial protecció. , també afegim les persones malaltes. És una qüestió que no sé per què tampoc apareix en el text, no se fa aquesta distinció sobre. quan se parla de col·lectius d'especial atenció amb més vulnerabilitat, no se parla de les persones malaltes que són, doncs, un col·lectiu, com lògicament la seua pròpia definició diu, estan en una situació vulnerable.

En l'article 8, que és l'específic que parla de drets lingüístics, ja dic, esta separació quan deuria ser de dret bàsic, el que diguem és que s'afegisca l'aplicació de la Llei d'ús i ensenyament en valencià quant a la relació que ha de tindre el consumidor i consumidora respecte de. qui oferix este producte ha d'estar obligat a esta aplicació, ja dic que és una aplicació, que és una llei i, per tant, també deuria estar contemplada en este estatut dels consumidors.

Quan parlem, per exemple, de l'actuació de les administracions públiques en el que fa referència al dret a la protecció de la salut i seguretat, nosaltres entenem que, per exemple, deuria ser inclòs el que les administracions públiques vetlaren perquè l'etiquetatge també apareguera en el sistema braille quan afecta béns respecte de la salut i la seguretat. És a dir, crec que tenen més que dret les persones que han d'acudir al sistema braille per a conéixer quin és el producte que volen adquirir quan està en consideració la salut i la seva pròpia seguretat, hem de garantir la seva comprensió, i és a través del sistema braille quan estes persones entenen quin és el producte que estan adquirint.

I, a més, també diguem que s'afegisca l'accés a la informació, que se garantisca per part de l'administració tot l'accés a la informació sobre salut i seguretat a les persones amb discapacitat. És una de les coses que se parla que aquestes són persones vulnerables i d'especial protecció, però després no se diu que l'administració pública és la que ha de vetlar perquè l'accés a la informació siga complet en el que fa referència a la seguretat i la salut de les persones amb discapacitat.

Quan parlem del dret a la protecció de legítims interessos, econòmics i socials, també, per part de l'administració, de l'actuació de l'administració, entenem que se poden fer més afegits que milloren el text, i és quan nosaltres diguem que s'afegisca que qualsevol document que s'entregue al consumidor i a la consumidora, ha d'utilitzar, per exemple, paper i tinta que no siguen després susceptibles d'esborrar-se o de trencar-se amb facilitat. Pense que és una qüestió que han de fer este esforç els empresaris i els que fan els productes per a poder gaudir d'este dret.

En el capítol de dret a la informació, també en el que fa referència a les actuacions de les administracions públiques, afegim algunes coses que són aprovades per part del Partit Popular, segons ens han dit com, per exemple, el tema que les compensacions que se fan quan hi ha algun tipus de reembossament, doncs que tinguen este dret a saber quines són les condicions contractuals per les quals situa aquest reembossament de. , bé, de la quantitat desembossada per determinat producte. Eixa és una de les coses que ens han dit que ens aprovaran i ens felicitem per açò. Però entenem que es queda coix aquest article si no s'afegix, per exemple, que en tots els comerços, en tots els magatzems, etcètera, s'exigisca que, i això és una cosa que ha de vetlar l'administració perquè se complisca, tinguen fulls oficials de reclamació o, per exemple, que consten visibles els horaris d'atenció al públic, fins i tot quan estan tancats. És important que el públic sàpiga quan un comerç, un magatzem, un determinat servei al públic com puga ser, per exemple, una farmàcia, puguen saber quan se va a obrir encara que estiga tancada la persiana, per exemple, perquè, aleshores, podran saber quin marge de temps tenen per a poder acudir o no a eixe establiment que, de vegades, és de primera necessitat. I creguem que l'administració ha de fomentar les actuacions que vagen en la línia de garantir açò al consumidor.

En les funcions i drets de les associacions de consumidors i usuaris, quan se parla del tema de l'arbitratge, creguem que és important incloure que puguen participar aquestes associacions en l'arbitratge de consum fins i tot fins al punt de nomenar àrbitres per tal de. , com que són ells els que coneixen de primera mà quines són les situacions que es poden trobar els consumidors i les consumidores i, a més, els drets que s'ho han estudiat de sobra sobre estos, doncs poden participar de forma activa en els tribunals d'arbitratge i no haurien de ser obviats per part de l'administració pública.

Però, al mateix moment, quan parlem de deures, obligacions i prohibicions de les associacions de consumidors, i crec que aquesta també serà aprovada, entenem que és un deure i una obligació que les associacions de consumidors oferisquen als consumidors i consumidores la protecció jurídica eficaç per a poder vetlar pels interessos en què en eixe moment estan contraposats als que estan proporcionant el producte determinat, perquè, al final, sí que se diu que poden tindre accés a subvenció, poden tindre protecció d'àmbit administratiu, etcètera, però ells mateixos han d'adquirir una obligació respecte del mateix consumidor individual, no?

En l'article 32 sobre l'audiència, nosaltres l'esmenem a la totalitat. Entenem que este article no està ben desenvolupat en aquesta llei i pretenem millorar-lo en el text que plantegem des del Grup Parlamentari Compromís i ens agradaria que fóra considerat per la resta de grups parlamentaris.

I ja per acabar, que no tinc massa temps, en el tema de les infraccions també esmenem en moltes d'elles en la línia d'augmentar la protecció de la salut i seguretat dels consumidors, incloent, per exemple, com a infracció, el que se venga i se comercialitze productes que necessiten autorització administrativa i no la tinguen o, per exemple, que s'utilitzen distintius per a realitzar una publicitat que resulta fraudulent este distintiu, etcètera, etcètera, i esperem, bé, que en estes esmenes, se millore el text proposat pel govern valencià.

La senyora presidenta:

Moltes gràcies, senyora Mollà.

La senyora Bonet Mancheño:

Mire, señorías, el anteproyecto de ley de estatuto de los consumidores y usuarios de la Comunidad Valenciana es un documento que viene a adaptarse a nuestra realidad social y económica. Avanza en términos de protección especialmente en lo relativo a la salud, seguridad, intereses económicos de los consumidores y usuarios. Este es el espíritu del documento, el de garantizar un alto índice de protección asegurando la aplicación efectiva de la normativa mediante la cooperación, la información y la educación; la necesidad de promover un consumo responsable que incida en la consecución del desarrollo sostenible y, también, la necesidad de definir un modelo valenciano de protección de los consumidores. Y como novedad se regula el colectivo de consumidores necesitados de especial protección: niños adolescentes, personas con discapacidad, inmigrantes y personas desplazadas temporalmente de su residencia habitual. Hace referencia a los derechos lingüísticos y elabora un catálogo de agentes del sistema de protección y defensa de los consumidores en el ámbito de la Comunidad Valenciana. Y se crea el consejo de consumidores y usuarios de la Comunidad Valenciana, etcétera. Nuevas exigencias en las relaciones de consumo, nuevas respuestas.

En el caso de la enmienda 13, le explico que el proyecto recoge la regulación básica de los derechos lingüísticos de los consumidores. Y no pretende abarcar todas sus posibilidades y matices de regulación, que se considera que, en su caso, corresponde desarrollar en una ley especial en materia de política lingüística.

La senyora presidenta:

Senyora Mollà, té vosté la paraula per cinc minuts.

La senyora Mollà Herrera:

Gràcies, senyora presidenta.

La senyora presidenta:

La senyora Mollà Herrera:

Gràcies, senyora presidenta.

Doncs, bé, el Grup Parlamentari Compromís es felicita dels acords als quals hem pogut arribar, quant a la millora del text, tant de les esmenes que, entenc, s'aprovaran al Grup Parlamentari Socialista, com les esmenes que, en este cas, s'aprovaran o se transaccionaran al Grup Parlamentari Compromís. Perquè totes elles jo crec que vénen a millorar el text.

Malgrat això, sí que hi han coses que s'han quedat, i que en la meva primera intervenció s'han quedat aixina un poquet en l'aire, pel temps, que jo crec que són importants. Anem a vore, quan el Grup Parlamentari Popular diu que aquesta llei té una voluntat clara d'ampliar els drets als consumidors i consumidores i usuaris, doncs, una de les coses que garantix el dret és quan estes determinades persones tenen certificat quina serà la infracció que tindran aquells que, en un moment donat, tinguen algun tipus de negligència o algun tipus d'ús fraudulent del producte, publicitat enganyosa, etcètera.

I, en este cas, el tema de les infraccions és una de les qüestions que jo crec que nosaltres hem incidit més. Perquè la mateixa voluntat de la llei, tots, tots, coincidim que siga esta, ampliar els drets dels consumidors i consumidores. I ens crida l'atenció que hi hagen coses que no s'hagen volgut contemplar i que jo torne a fer una crida al Grup Parlamentari Popular perquè ho estudie. Fins i tot, ja no espere ni que siga avui, sinó, sincerament, crec que podrien vostés estudiar-lo, l'augment que fem de les raons d'infraccions, no?

Perquè, per exemple, hi ha una qüestió, quan parlem en l'article 64, de normalització tècnica o condicions de venda i documentació, ens crida l'atenció, per exemple, que no s'incloga o que no s'accepte incloure com a infracció quan hi ha una discriminació per raó de formes de pagament. Tots hem pogut comprovar com, en determinats establiments, si tu pagues en una determinada forma, siga per exemple en targeta o siga en metàl·lic, hi han establiments que fan discriminació. I, fins i tot, poden penalitzar-te si ho fas. Perquè, com saben vostés, a eixe establiment li cobren unes taxes, des dels bancs o des de les caixes. I hi ha alguns que els inclouen dintre del preu final del producte. És una cosa que passa i que jo ho he viscut en primera persona. I no crec que siga una desfeta incloure-ho en la llei, que se protegisca o que siga una infracció que un determinat establiment faça discriminacions quan se pague o d'una forma o d'una altra.

O, per exemple, que tinguen a la venda productes caducats. Vostés saben de sobra que hi ha moltíssimes persones -sobretot les persones majors- que tenen dificultats per a llegir les dates de caducitat, perquè, damunt, en alguns productes no estan molt visibles, estan borroses. Si, damunt, no se penalitza que un establiment tinga productes caducats, doncs jo crec que això és una infracció claríssima. I que deurien posar-ho -no passa res- en esta llei.

O, per exemple, que s'incomplisquen les normes a l'hora de les condicions que hi havia sobre els canvis dels productes. També saben de sobra que moltes vegades, en els tiquets te posa unes condicions de canvi i, quan arribes a l'establiment, te diuen que eixa regla, que tenen assumida en el tiquet, no l'assumixen en la realitat. I això deuria ser, també, una infracció.

O, per exemple, que incloguen una mida de la lletra incomprensible. O que ignoren els drets lingüístics. Són altres de les coses que posem com a infracció.

Són coses que passen en el dia a dia. I no entenc per què no se millora. Jo no vull fer crítica, ni açò és una rèplica no constructiva. És una rèplica constructiva. Voldria que, a la millor, se poguera, d'alguna manera, ampliar açò, no?

S'ha fet referència, per exemple, a l'article 66, sobre el tema quan parlem que se canvie allò de l'idioma per a relacionar-se, si és diferent de l'oficial d'Espanya o de l'utilitzat pel contracte. Açò és una cosa ja, simplement, que hi han persones. I, de fet, en les comarques de les marines -de la Marina Alta i de la Marina Baixa-, hi ha un gran nombre de persones estrangeres que saben parlar el seu idioma -siga holandés, siga anglés, siga tal- i valencià. I, a la millor, castellà no en saben. I el que estem dient és que l'idioma siga. O siga, per a relacionar-se, que posen si és diferent als oficials de la Comunitat Valenciana. Com comprendran, ahí ja està l'oficial d'Espanya -que és el mateix que un dels oficials d'ací-, i, a part, l'oficial. És a dir, que algú diga: «Escolte, vosté, quan haja d'enviar un producte a reparar, allà on haja d'enviar-lo, que sàpia que ni se parla valencià ni se parla castellà. » És únicament el que estem dient. I bé, que és una cosa de canviar, no té més sentit.

I, bé, i ja, simplement dir que crec que el text millorarà molt en les incorporacions, tant d'un costat, del Partit Socialista, com les de Compromís.

I nosaltres, crec que si se contemplaren estes últimes coses, jo crec que no tindríem ningun problema en aprovar, per la gran majoria de la cambra, este projecte de llei.

La senyora presidenta:

Moltes gràcies, senyora Mollà.

(Inoïble. Remors)

La senyora Bonet Mancheño:

Y, con respecto a los derechos básicos -que usted se refiere- de los consumidores con respecto a los derechos lingüísticos, en el artículo 4 se recogen los derechos básicos de los consumidores, siguiendo el esquema del artículo 8 de Real decreto legislativo 1/2007, que tiene carácter básico. Y en el proyecto se ha optado por hacer referencia a los derechos lingüísticos en un artículo independiente, dentro del capítulo I, dedicado a los principios generales.

La senyora presidenta:

El senyor Bueno Ortuño:

La senyora presidenta:

Un segundín. Immediatament vosté, senyor Mundo.

Deu minuts. És que. , si és difícil acoblar esmenes, que ho és, i jo felicite la comissió, doncs, açò -pense- està un poquet aixina rebel. ¿Val? ¿Li pareix bé?

Vosté, quan vullga, comence a parlar de cara als deu minuts.

El senyor Mundo Alberto:

Bé, moltes gràcies, senyora presidenta.

Senyores i senyors diputats.

Mos trobem, ara, en una fase -jo crec- important per a este avantprojecte, este projecte de llei, de l'estatut de consumidors i usuaris, on des del govern, des del Grup Popular, del Partit Popular, estem fent -jo crec- una opció important de tractar d'arribar a acords amb tots els grups, d'aconseguir que este projecte de llei sortira per unanimitat. Jo crec que les cartes des del primer dia les hem deixat damunt la taula, han evitat haver d'arribar a dir: «ja parlarem al ple», sinó que aquí, a la comissió, ja portem una sèrie de propostes clares i concises que se'ls ha estat explicant estos dies de cara a vore la voluntat i per a on anàvem.

Aleshores, hi ha una sèrie d'esmenes, anem a parlar de les divuit esmenes que ha presentat el Grup Socialista. De les divuit esmenes, mosatros, en este cas, set d'elles les hem acceptat directament tal qual estaven en el seu contingut, i, cinc d'elles, han sigut transaccionades, però, algunes d'elles, pràcticament, quasi amb tota la literalitat que presentava l'esmena del Grup Socialista. Simplement, hem canviat dos frases del mateix concepte que considerem que estaven millor redactades de la forma que expressàvem, o siga, és una transacció, però pràcticament és aprovar-li les dos esmenes, en este cas, són dos esmenes.

Bé està dit que el que ha dit vosté anteriorment, senyor Bueno, sobre les esmenes que hem aprovat. Realment, tenen contingut, no són esmenes simplement de tràmit, sinó que són esmenes de contingut que, d'alguna forma, varien substancialment l'esperit de l'enfocament del projecte de llei quan se va presentar aquí, a Les Corts, fruit també de recollir en les seues propostes, doncs, a vegades, propostes emanades d'altres col·lectius que, indubtablement, com amb vostés, amb mosatros, amb la resta que estan parlant, i tracten de buscar-li una millora en este projecte de llei.

Per tant, jo, ara, vaig a enumerar. i vull que el senyor lletrat prenga nota perquè n'hi ha una esmena que mos modifica uns apartats, que voldria que prenguera nota el senyor lletrat que haurà de modificar el que és el contingut d'algun altre concepte, que és el tema de tramitació. Jo vaig a dir que en este moment -tal com dia- li anem a acceptar l'esmena 18, 22, 46, 48, 49, 89 i 91, i anem a transaccionar les esmenes 69, 70, 90, 93 i 89. Però, en el cas de l'esmena 90 i 93, una és donar de baixa un articulat, una part de la redacció i fer una transaccional en la qual es cree un article nou, i, al crear eixe article nou, vol dir que haurem de reenumerar els apartats de l'article 78, i l'apartat vuit passaria a ser el set, perquè com eliminem tot l'apartat set, el vuit passaria a ser el set.

I, en l'exposició de motius, cal canviar la referència a setanta-vuit articles per setanta-nou, incloent l'article 79 i l'índex. Se fica un article nou, que és el tema de l'arbitratge, en una d'estes transaccionals, i, per tant, modifique altres aspectes de la llei que no estan inclosos en la mateixa.

Dit tot això, sols una xicoteta referència perquè jo, abans, escoltava la senyora Molla, i dir-li que, tal com han comentat anteriorment aquí, realment, les esmenes que hem acceptat, que hem presentat i hem transaccionat també amb el Grup Socialista, algunes d'elles fan influència en alguns dels aspectes que vosté ha estat exposant anteriorment, la qual cosa jo crec que també li congratularà vore que eixes afecten també les seues exposicions i que, d'alguna forma, també, milloren el que són esmenes que vosté ha plantejat anteriorment. Jo la sentia a vosté quan ho estava plantejant, i, del contingut de les mateixes -que jo portava aquí-, he vist que hi ha algunes que influïxen, quan vosté ho veja. , com inclús, ADNA també tindrà esmenes aprovades i transaccionades del Grup Compromís com del Grup Socialista, que influiran en algunes de les seues esmenes en el contingut, sinó en la totalitat, sí en el que és part de l'aspecte com si foren esmenes transaccionades. Per tant, jo crec que això és positiu de cara a tots.

Però, me vaig a centrar única i exclusivament en les sis esmenes, sis esmenes que queden, d'alguna forma, que no acceptem nosaltres aquí, en esta comissió, i que li explicaré una mica els motius pels quals -i són els que vosté també ha enumerat anteriorment-, pels quals mosatros no els recollim.

Vosté m'ha dit les dos primeres, una parla del consum responsable, i, l'altra parla del concepte de consumidor medi -són dos esmenes les que vosté mos fa-. El consumidor medi és un concepte i ús professional del Tribunal de Justícia de la Unió Europea, el que té com a consumidor medi, i, en esta i la següent, vosté, d'alguna forma, esta expressió l'està introduint en el codi de consum de Catalunya, Catalunya l'ha introduït en el seu codi de consum, i, d'alguna forma, doncs, és transposada el que ell proposa en este. Però, no inclou, en la proposta de directiva del Parlament Europeu, no la inclou en la proposta directiva, el consell, el consumidor medi com a drets seus. Per tant, per això ha sigut per la qual cosa s'ha pensat no incloure-la, en este moment, i deixar-la, el que és eixa definició, tal com la proposen vostés.

Igualment, li passe allò que vosté proposa de les definicions de consum responsable i relacions de consum. Mosatros. les aplicacions pràctiques d'eixe principi, recollides en l'article 19 i 24, o siga que, com a consum responsable l'article 19 i 24 ho està incloent la present llei, i, per tant, per eixos motius, no s'ha considerat incloure'ls.

Quant a l'article 11, que vosté demana incloure punts nous sobre el consell de consumidors i usuaris que «deben ser escuchados preceptivamente» en el tràmit d'audiència dels procediments. Els tràmits d'audiència els contempla l'article 32 del projecte de llei. Vosté m'ho demana a l'article 11. Aleshores, tant este com el següent, la següent esmena que presente, també vol que a l'article 11 -m'està demanant- el tràmit d'audiència tant del consell com de les associacions. Aleshores, s'entendrà complit el tràmit d'audiència quan les organitzacions o associacions de consumidors i usuaris se troben representats en els òrgans col·legiats que participen en l'elaboració de les disposicions o propostes de tarifes. En la resta de casos, el tràmit d'audiència es realitzarà preferentment a través del consell de consumidors i usuaris de la Comunitat Valenciana.

Deixe allò de l'associació de consumidors i usuaris també, perquè mentres no estiga constituït el consell, seran les associacions les que hauran de suplir eixe tràmit d'audiència. I per tant, considerem que tal com està redactat en l'article 32 ho deixa ben clar, i per això no li admetíem esta proposta.

I l'última que tenia vosté, en tenia una. , en tenia una que diu -sí, la 44-: «La Generalitat garantirà l'existència d'espais i programes. » Vosté me demana que La Generalitat. , però és que este article no es referix a La Generalitat. Es referix a les administracions públiques de la comunitat. Per tant, no pot ser La Generalitat, han de ser totes els administracions, és més ampli el. , el d'allò. I per tant, no li ho admetem perquè vosté sols se referix a La Generalitat, que és acurçar, diguem, l'àmbit d'aplicació. Les administracions públiques -totes- que garantisquen -que ho diu dalt l'article, l'article 23- que garantisquen l'existència d'espais i programes per al que és la publicitat i tot el que estiga relacionat amb el consum de la comunitat.

I l'última de totes, l'esmena 94, que vosté m'està demanant l'adhesió a l'arbitratge de consum. L'esmena demana que acredite l'adhesió a l'arbitratge de consum amb els distintius de qualitat: «Les empreses adherides al sistema arbitral de consum hauran d'informar els consumidors i usuaris de forma clara de la seua adhesió al sistema a través del distintiu a què se referix el punt anterior. »

Açò es contempla en el Reial decret 231 de 2008 -que és un decret que està emparat per l'article 149 de la Constitució-, en el punt 1, 5 i 6

, en els quals està parlant de tot este tema de les distintes adhesions a l'arbitratge, que atribuïx a l'estat les competències exclusives, la Constitució en eixe aspecte. Per tant, com a tal no poden incloure'l en una norma que és pròpia de la Comunitat Valenciana. Nosaltres tenim allò referent a nosaltres i La Generalitat indubtablement. , ai, l'estat, doncs, haurà de mantindre allò d'ells.

Per tant, jo crec que s'ha fet un esforç important en les esmenes que en este moment se tracten per part del Grup Popular d'aprovar aquí en la comissió i per transaccionar aquí en la comissió, no tan sols les de Compromís i les del Partit Socialista -del Partit Socialista n'hi han més que en este cas de Compromís-. Indubtablement marca també una postura. , no és per la postura que va haver en el ple de fer una esmena a la totalitat, sinó pel seu contingut. En la línia que n'hi ha hagut són bàsicament esmenes que han tractat de buscar el que complemente, i no ampliar, perquè a vegades n'hi han moltes esmenes que tracten de donar-li més contingut a la llei, que indubtablement a vegades no la clarifica, sinó que l'embrutix de cara a un estudi posterior o de cara a una necessitat.

Però que, en definitiva, de les 100 esmenes presentades en total, són 21 les que s'ha acceptat pràcticament incloure. Jo crec que la voluntat s'ha vist ahí. I n'hi han algunes -i repetixo per acabar-, n'hi han algunes que, tant unes, com unes altres, se complementen, se complementen amb unes i altres. Espero que d'aquí al ple puguen aclarir tots eixos conceptes i que, indubtablement, puguen tindre un consens per a poder aprovar la llei, que és el que pretenem per part de tots.

Gràcies.

a senyora presidenta:

Moltes gràcies, senyor Mundo.

El senyor Bueno Ortuño:

a senyora presidenta:

El senyor Bueno Ortuño:

a senyora presidenta:

El senyor Mundo Alberto:

Gràcies, senyora presidenta.

Bé, simplement per a dir-li que del que estava dient de les seues sis esmenes, bàsicament poc queda per a poder introduir ahí en la llei. Són apreciacions, com dia anteriorment, i vosté m'ha ratificat que no estan contemplades, no estan contemplades en la llei estatal, ni en el que són les directives del Parlament Europeu. Considerem que moltes d'elles en molts aspectes, i aixina m'ho ha manifestat vosté també, ja estan incloses en el seu articulat, referint-se al consum responsable i relacions de consum.

El que me diu de l'associació de consumidors, jo crec que l'audiència està molt clara en l'article 32, com li dia, que vosté me proposa que vaja a l'article 11. , sinó a l'article 32, en el qual deixa molt clar que s'entendrà complit el tràmit d'audiència quan les organitzacions i associacions de consumidors i usuaris «se encuentren representadas en los órganos colegiados que participen en la elaboración de las disposiciones o propuestas de tarifas. En los demás casos, el trámite de audiencia se realizará preferentemente a través del consejo de consumidores y usuarios de la Comunidad Valenciana y en su defecto. ». Vol dir que mentres no tinguéssem creat el consell. , sí que mos recull el consell, però mentres no tinguéssem creat el consell que l'audiència la donem a través de les associacions. , o a través de les associacions de consumidors, que són les que estaran en vigor.

I respecte a les altres dos que queden, pràcticament el que li dia anteriorment, una és competència exclusiva de l'estat, i per tant, nosaltres no anem a incloure-la aquí, ja que és una competència de l'estat. I la resta, han segut admeses o transaccionades.

Jo crec que hem fet una bona labor, almenys hem treballat per a aconseguir una bona labor i, amb això, esperem els seus fruits al ple de la pròxima setmana, on poguéssem aprovar per unanimitat esta llei.

(So per interferència d'un mòbil)

Res més i moltes gràcies.

a senyora presidenta:

Senyories, passem a votació. Vamos a votar.

(El senyor Mundo Alberto diu: «La 32, 40, 41, 56 i 84. »)

Se queda aprovada per unanimitat, val.

Doncs, passem a l'altre punt. Disculpe'm, senyora Albiol, no estava jo al lloro. Les següents esmenes, la 69, 70. -perdón que me he saltado una-, 88, 90 y 93, y ya está. Esas enmiendas son del Grupo Socialista. ¿Están ustedes de acuerdo?

(Algú diu: «transaccionada»)

(algú diu: «transaccionada»)

(Algun diputat diu: «No, no. »)

Vale. Les esmenes estes queden rebutjades.

(Algú diu: «99»)

Ho dic perquè ho sàpiguen tots.

Ara anem a votar l'article 3. ¿Votos a favor? Unanimitat.

L'article 4. ¿Votos a favor? ¿Votos en contra? En este cas és per majoria amb el vot en contra del Grup Compromís.

L'article 5. Vots a favor? Unanimitat.

L'article 6. Vots a favor? Vots en contra? Està aprovat per la majoria del Grup Socialista i Popular.

Jo considere que els grups voten unànimement.

L'article 7. Vots a favor d'este article? Vots en contra? Abstencions? Senyora Mollà, no s'ha pronunciat.

L'article 8. Vots a favor? Vots en contra? Està aprovat excepte pel vot en contra del Grup Compromís.

Articles 9 i 10. Vots a favor? Unanimitat.

Passem a l'article 11. Vots a favor? Vots en contra? Queda aprovat per la majoria del Grup Popular i amb els vots en contra de Compromís i del Grup Socialista.

Article 24. Vots a favor? Unanimitat, quasi, unanimitat.

Articles 26 al 28. Vots a favor? Unanimitat.

Article 29. Vots a favor? Vots en contra? Abstencions? Aprovat pel Grup Popular, en contra Compromís i abstenció el Grup Socialista.

Ara estos d'ací, el 30 i 31. ¿Votos a favor? Unanimitat.

Senyora Mollà, no es preocupe que jo no m'embolique i m'ho prenc en pla esportiu. Eixa votació ha sigut a favor mosatros, a favor el Grup Socialista i en contra la senyora Mollà. No es preocupe que jo. A més m'he posat les ulleres i tot, i ara ho veig tot de cine.

(El senyor Mundo parla amb el micròfon desconnectat)

(Remors i pausa)

Designació del membre de la comissió que ha de presentar, davant del ple, el dictamen de la comissió sobre el Projecte de llei, de La Generalitat, pel qual s'aprova l'estatut dels consumidors i usuaris de la Comunitat Valenciana

La senyora presidenta:

Pasamos, pues, al punto número tres donde dice: «Designació del membre de la comissió que ha de presentar, davant el ple, el dictamen de la comissió per al Projecte de llei de La Generalitat pel qual s'aprova l'estatut dels consumidors i usuaris de la Comunitat Valenciana. »

El senyor Mundo Alberto:

Des del Grup Popular proposem que siga la presidenta, és la primera llei que passa per esta comissió, la que puga representar en el ple la proposta. I com tenim una altra llei després que siga la representant en la mesa del Partit Socialista la que siga de l'altra llei. Per tant, de moment, faríem la presidenta i en l'altra seria l'altra proposta. Si els pareix correcte?

La senyora presidenta:

Si els pareix correcte, jo ho agraïsc. El que passa és que faré un poquet d'assaig,

, de tot açò que m'acabe d'ensenyar fa una estona, no ho havia fet mai. Però moltes gràcies per la confiança de la comissió. Intentarem fer-ho el millor possible en el plenari.

Comencem d'ací un momentet la segona comissió.

Un momentet. Si les parece, si les parece, hay unas.

(S'alça la reunió a les 18 hores i 20 minuts)

