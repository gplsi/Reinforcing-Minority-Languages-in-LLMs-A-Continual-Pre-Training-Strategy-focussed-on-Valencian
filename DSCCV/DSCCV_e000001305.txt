Comissió d’Afers Europeus realitzada el dia 12 de març de 2009. Comença la reunió a les 13 hores i 1 minut. Presideix el diputat senyor Antonio Clemente Olivert. Reunió número 4.

Elecció de la presidència de la comissió

El senyor president:

(La senyora secretària passa llista per tal de comprovar si hi ha quòrum)

La senyora secretària:

(La senyora secretària crida per ordre alfabètic les diputades i els diputats perquè depositen la papereta en l’urna)

El senyor president:

(El senyor pesident fa l’escrutini)

(Aplaudiments)

(Ocupa la presidència el senyor David Francisco Serra Cervera)

El senyor president:

Si els portaveus dels grups parlamentaris volen dir alguna cosa, encara que reglamentàriament no és el que hi ha previsible, però bé. Havent-se canviat la presidència, jo crec que se dóna peu per a que dels grups, de menor a major representació, facen.

El senyor Morera Català:

Moltes gràcies, senyor president, i enhorabona.

Jo he votat a favor i he votat. Sí, i explicaré per què.

A diferència del que ha passat en l’anterior comissió, la de Peticions, jo interprete que esta decisió s’emmarca dins del consens i l’acord de tots els grups parlamentaris a l’inici de la legislatura, en el qual tots els grups parlamentaris tenim presidències en les comissions respectives i, en eixe sentit, jo crec que es tractava d’un tràmit vinculat a aquella decisió de constitució dels grups parlamentaris.

Crec que és bo per a la institució que hi haja consensos que integren a tot el món i crec que no és bo el que ha passat en l’anterior Comissió de Peticions.

Però bé, dit això, crec que esta comissió parlamentària és importantíssima. És importantíssima perquè tenim un nivell de conflictivitat amb la Unió Europea molt significativa. Tenim expedients sancionadors per incompliment de normativa comunitària i què millor que esta cambra i esta comissió parlamentària puga actuar positivament per a evitar uns problemes que vénen de lluny.

No crec que hi haja una

Nosaltres som europeus molt abans de la Unió Europea. Hem protagonitzat episodis importantíssims en la història d’Europa i, en eixe sentit, crec que el treball que se pot fer des d’esta comissió és molt important i jo faré propostes positives per a superar esta situació difícil, tenint en compte que de la Unió Europea emana més del 70% de la legislació que després, en el principi de subsidiarietat, incorporem a l’ordenament intern i, en este cas, a l’ordenament valencià.

Li desitge molt sort i tindrà la cooperació lleial del nostre grup per a que esta comissió tinga un paper rellevant en l’estructura institucional de les Corts Valencianes.

El senyor president:

Moltes gràcies, senyor Morera, per les paraules, el suport i la confiança depositada en esta presidència, i esperem no defraudar-la al llarg de la legislatura i que les seues expectatives depositades en la comissió puguen ser respostes.

, al final en benefici de la nostra comunitat.

La senyora Salvador en nom del Grup Parlamentari Socialista.

La senyora Salvador Rubert:

Gràcies, senyor president.

En primer lloc, enhorabona per la seua elecció com a president de la mesa.

I amb la mateixa elegància que vosté ens dóna la paraula als portaveus dels grups ací representats, li demanem que convoque amb celeritat aquesta comissió perquè es puguen substanciar les iniciatives pendents i, sobretot, que no tinguem tantes dificultats perquè la Comissió d’Afers Europeus es convoque, sobretot ara, especialment en un moment important, ja que en el mes de juny hi haurà eleccions europees.

Per tant doncs, eixa vocació europeista de la qual el seu partit fa tanta ostentació, es demostre treballant en esta comissió en seu parlamentària.

Moltes gràcies i molta sort.

El senyor president:

Moltes gràcies.

En representació del Grup Parlamentari Popular, el senyor Costa té la paraula.

El senyor Costa Climent:

El senyor president:

Moltes gràcies a tots vostés, especialment a les paraules del portaveu del Grup Parlamentari Popular, i en nom de tots els membres de la taula, voldria agrair-li a la persona que ha presidit fins el dia de hui esta comissió, al senyor Antonio Clemente Olivert, hui vicepresident primer de les Corts Valencianes, que haja estat al llarg d’estos anys al front d’esta comissió.

Jo crec que –com molt bé s’ha dit– l’esperit de consens i d’acord que deu haver en les matèries europeistes, deu ser fonamental i clar. Vénen moments molt importants. Vénen les eleccions europees, que jo crec que és un moment puntual, però ve un semestre europeu presidit pel Govern d’Espanya, on esta comissió tindrà l’ocasió també d’aportar, de dir i de debatre coses importants.

Entenc que la col·laboració, l’acord i la voluntat de diàleg de tots deu ser el que manifeste una trobada en comú en els assumptes europeus importants i tindrem l’ocasió, tant des d’estes Corts com tant des de qualsevol punt de la Unió Europea, d’estar presents i de conèixer altres realitats, de poder aprofundir en altres experiències parlamentàries dins del marc de la nostra gran regió en el món que és Europa, i més en un moment de creixement continu.

Hui mos trobem Europa ha crescut al llarg dels últims anys i que anem a tindre l’ocasió de parlar de tu a tu amb gent amb la qual jo crec que compartim un espai que no únicament és econòmic ni és físic, sinó que és alguna cosa molt més important. És el que significa la paraula

Per tant, jo crec que esta comissió tindrà ocasió de treballar al llarg dels pròxims mesos –com he dit– ací i fora d’ací, i poder parlar de les coses valencianes ací i de les coses valencianes fora de la Comunitat Valenciana.

I si podem, en algun cas, representar amb la màxima dignitat estes Corts, crec que li farem un servei d’aprofitament a la Comunitat Valenciana i a allò que tots tenim la vocació i les ganes de representar.

Moltíssimes gràcies per la confiança i espere no defraudar-los.

(Aplaudiments)

S’alça la sessió.

(S’alça la reunió a les 13 hores i 15 minuts)

