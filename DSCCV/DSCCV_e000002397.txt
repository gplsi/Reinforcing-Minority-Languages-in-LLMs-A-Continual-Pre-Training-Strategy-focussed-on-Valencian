Comissió d'Indústria, Comerç, Turisme i Noves Tecnologies realitzada el dia 15 de desembre de 2014. Comença la reunió a les 10 hores i 33 minuts. Presideix el diputat senyor Alfredo Cesáreo Castelló Sáez. Reunió número 11/i II.

El senyor president:

(La secretària passa llista per tal de comprovar si hi ha quòrum)

Iniciamos la comisión, como saben, y les constará en la carpeta que tienen, se ha aplazado la comparecencia solicitada por el Grupo Parlamentario Socialista y a petición propia por el secretario autonómico que figuraba en el punto 2 del orden del día y, también, la PNL que figuraba en el punto quinto del orden del día, a solicitud del propio grupo.

Compareixença del vicepresident del Consell i conseller de Presidència i Agricultura, Pesca, Alimentació i Aigua, que fa el secretari autonòmic de Turisme i Comerç, senyor Daniel Marco Blanes, per a explicar la creació d'una comissió que analitze les possibilitats turístiques de la província de Castelló, sol·licitada pel Grup Parlamentari Socialista (RE número 92. 404), a la qual s'acumula la sol·licitada, a petició pròpia, pel secretari autonòmic de Turisme i Comerç (RE número 93. 592)

El senyor president:

El senyor secretari autonòmic de Turisme i Comerç:

En el tema de turismo de negocios, viajes de empresa e incentivos, lo que denominamos (inintel·ligible) … la provincia de Castellón dispone de dos palacios de congresos, que en 2013 organizaron cerca de cien reuniones, y el mayor ámbito de actividad congresual es el de Castellón, que albergó 95 reuniones, con más de 31. 000 asistentes.

Señorías, no les quepa ninguna duda que Castellón es un gran destino y que desde La Generalitat seguiremos trabajando para su desarrollo.

En 2014 se ha firmado un convenio con Montanejos para la puesta en marcha del centro BTT Alto Mijares y se ha inaugurado el primer centro BTT litoral de la Comunidad Valenciana, el BTT Costa de Azahar en Torreblanca. Este centro está rodeado de tres de los parques naturales más importantes de la Comunidad Valenciana, el Desert de les Palmes, el Prat de Cabanes-Torreblanca y la Sierra de Irta, y de playas cuya excepcional calidad es reconocida año tras año a través de los distintivos bandera azul y bandera Qualitur.

La Comunidad Valenciana tiene 235 certificados Q de calidad turística, representando más del 12% del total nacional. También le hemos dado… (so d'un telèfon mòbil) un impulso…

El senyor president:

El senyor secretari autonòmic de Turisme i Comerç:

El senyor president:

El senyor secretari autonòmic de Turisme i Comerç:

El senyor president:

La senyora Salvador Rubert:

Gràcies, senyor president.

Senyor secretari autonòmic, este grup parlamentari no ha presentat una sol·licitud de compareixença perquè vosté ens parle del turisme en la província de Castelló, sinó que concretament li vam demanar la compareixença perquè explicara la creació d'una comissió perquè analitzara les possibilitats turístiques de la província de Castelló, terminis, composició, metodologia i mitjans de treball.

Per tant, lamentem que vosté, no sé per quin motiu, haja dedicat la seua compareixença a parlar única i exclusivament del turisme de la província de Castelló, quan això no era la sol·licitud de compareixença que havia fet i que ha fet este grup parlamentari.

I lamente que li haja els últims trenta segons a citar l'aeroport de Castelló i zero segons, a més, al que era el motiu de sol·licitud d'aquesta compareixença.

Miren, com l'objectiu de la compareixença era un altre, doncs jo sí que me vaig a centrar i vaig a demanar-li que vosté ens explique en la seua segona intervenció el contingut d'aquesta sol·licitud de compareixença.

El senyor conseller, el senyor Buch, que també lamentem que no haja comparegut en aquesta comissió perquè la sol·licitud de compareixença era perquè compareguera el conseller que té la responsabilitat en estos moments d'aquesta àrea, crec que agraïm que haja sigut vosté el que haja comparegut ací, en el seu lloc, doncs el senyor Buch en l'any 2004, en este any, concretament en el mes de maig, va anunciar la posada en marxa d'una comissió de treball, dirigida a maximitzar la contribució de l'aeroport de Castelló al desenvolupament turístic de la nostra província, maig 2014 s'anuncia per part del conseller Buch la creació, bé. , creació i ja entrada en funcionament d'aquesta comissió per aquesta finalitat, concretament en els mitjans de comunicació, perquè ací els diputats de l'oposició mos enterem del que vostés van a fer o van a deixar de fer pels mitjans de comunicació, perquè ací donen explicacions, molt poques, va dir que definiria les actuacions a seguir per a donar a conéixer el nou aeroport als mercats turístics internacionals, que facilitaria la planificació i l'execució de forma coordinada d'iniciatives de comunicació i promoció de destins entre altres actuacions, que espere vosté m'explique. Per això he demanat la compareixença perquè vosté m'explique açò, no perquè m'explique el turisme de la província de Castelló.

Vostés han intentat en diferents moments al llarg d'estos pràcticament deu anys des que van posar la primera pedra de l'aeroport de Castelló, deu anys, que es diu molt ràpid, deu anys, i a dia de hui encara no tenim ningun vol, ningun avió que ni haja aterrat ni s'haja enlairat de l'aeroport de Castelló. Deu anys han intentat canviar el rumb de l'aeroport de Castelló. Vostés li van encomanar una auditoria al senyor Piqué, a la seua consultora Pasiphae, perquè dissenyara, previ pagament, de 16. 000 euros, més IVA, un full per a l'aeroport de Castelló, perquè vostés semblava ser estaven un poc perduts sobre el que s'havia de fer i com posar en funcionament eixe aeroport, perquè sembla ser que vostés mateixa, perquè vull recordar que més del 90% d'Aerocas és de la Generalitat valenciana, vostés no coneixien què s'havia fet ni sabien què volien fer en eixe aeroport. Aleshores li encomanen al senyor Piqué, a eixa consultora, previo pago, per a vore com podien reduir costos, que ja té tela la cosa, és a dir, a vostés mateixa.

Van voler llançar un missatge de credibilitat, aprofitant el canvi en la presència d'Aerocas. És a dir, vostés llevaven Carlos Fabra, bé, no el llevaven perquè vostés no tenien poder per a llevar el senyor Carlos Fabra, ell va dir que se n'anava, i vostés van intentar llançar eixe missatge de credibilitat aprofitant eixe canvi quan vostés són els mateixos tot el temps. Vostés porten vint anys governant ací i són els mateixos que van ficar eixa primera pedra i són els mateixos que durant eixos deu anys han estat ahí i continuen estant en estos moments.

Per tant, en eixe informe de consultoria i d'auditoria de l'aeroport i per tal d'intentar donar-los a vostés una miqueta de llum perquè a vore com i què feien en l'aeroport de Castelló, com el posaven en funcionament, perquè, clar, venien eleccions i vostés ja es van deleitar amb eixa magnífica inauguració con todo boato fa quatre anys de l'aeroport de Castelló, el senyor Camps i el senyor Fabra, que no ja no estan ni el uno ni el otro, però vostés que eren els que els aplaudien i els que els reien les gràcies continuen estant, vull dir, no vullguen marcar ahí un punt d'inflexió como no, no tenemos nada que ver. No, vostés són els mateixos de sempre.

Doncs en eixe informe de consultoria doncs pareixia que ahí apareixia la possibilitat de crear una comissió, que és eixa que anuncià el senyor Buch al maig de 2014. Aleshores ens agradaria saber eixa comissió, perquè jo pense que vostés igual creen eixa comissió per a no haver de recórrer, perquè supose que serà coste cero, al senyor Piqué que els torne a fer un informe i que el tornen a pagar per a vore vostés els passos pròxims i futuribles de l'aeroport quins donen i com ho fan.

En esta comissió ens agradaria que ens explicara qui la integra, quantes vegades s'ha reunit des de maig de 2014, quina és la seua metodologia de treball i quines són les qüestions concretes que han abordat en eixa comissió.

Lamentablement, pel que ha costat l'aeroport de Castelló, la seua credibilitat no es resol cessant Carlos Fabra, com jo supose que vostés ja s'hauran adonat, es resol amb serietat i amb rigor, valors que vosté lamentablement tampoc representen.

Esta comissió nova esperem no tinga ningun cost i li agrairia que ens ho confirmara. Serà com la comissió que vam crear l'any 2005? Concretament també en maig de l'any 2005? Esta comissió que vostés van dir en seu parlamentària que no s'havia reunit mai perquè no funcionaba el aeropuerto, quan ací es diu que encara que no funcione l'aeroport simplement no estan els turoperadors i igual s'haguera pogut convocar. Li recorde que era una comissió, un comité assessor en matèria de política i gestió aeroportuària de Castelló.

Esta comissió, vostés n'han anunciat una altra en maig de 2014. També li agrairia m'indicara si esta comissió de 2015 doncs, ara que ya funciona, ja s'ha reunit, perquè ací, la veritat, és que hi ha tota una retafila de possibles integrants d'aquesta comissió, tant de les diferents conselleries implicades, la cambra de comerç, el director de l'aeroport, un representant de Renfe, turoperadors, companyies aèries que puguen operar a l'aeroport, un representant de les agències de viatges de la província de Castelló, etcètera, etcètera.

La de 2005 s'ha reunit alguna vegada? Açò m'agradaria que m'ho contestara. I, en segon lloc, la de maig de 2014 quantes vegades s'ha reunit? I també m'agradaria que m'explicara si no és que hi haurà duplicitats en estes dos comissions, perquè al final ací ja sabem nosaltres vostés com funcionen, vinga crear òrgans i no se reunix ni se convoca mai ningun.

Perquè, a més, li indicaria, esta comissió, la de 2014, de maig, anunciada pel senyor Buch, seria possible ara quan me diga tots eixos components que la conformen, que ahí poguera participar també experts del sector, la Universitat Jaume I, és a dir, el fet que vostés realment convocaren a gent experta que sapiguera d'aquesta qüestió i que els poguera ajudar, perquè vostés necessiten ajuda. Perquè ja s'ha demostrat que vostés necessiten ajuda per tal d'orientar-los sobre el funcionament de l'aeroport de Castelló i contactar amb turoperadors internacionals i tractar de definir el destí d'aquest aeroport.

Miren, per eixa comissió ha passat eixa fórmula de gestió privada de l'aeroport de Castelló, és a dir, el que vostés acabaren decidint per aquesta fórmula, perquè al final aquesta fórmula el que ha certificat és el fracàs del Consell, del Partit Popular, de posar en funcionament l'aeroport de Castelló. Perquè vostés en deu anys, i quatre des de la seua inauguració, han sigut incapaços i han hagut de pagar 25 milions d'euros a una empresa privada, a esta empresa privada, el que funcione o no l'aeroport no li va a suposar ningun cost, tot el contrari, 25 milions d'euros en deu anys. I vostés també han hagut de pagar perquè arriben avions. També m'agradaria que me diguera quan arribaran avions.

Respecte a la captació de turistes per a l'aeroport, quina és la seua estratègia? Vosté m'ha fet ací una retafila i una definició de tot el que tenim a la província de Castelló, que ja ho sabem el que tenim, i és molt bo, però ens agradaria saber com van a potenciar, quina és la seua estratègia per a posar en valor la província de Castelló, la possibilitat i la projecció turística de la província de Castelló per a generar un destí, perquè un aeroport per si mateixa no genera un destí turístic.

I ens preocupa que per aquesta comissió se valoren aquestes qüestions perquè, clar, fins que no arriben 1. 200. 000 passatgers a l'aeroport de Castelló, l'empresa Lavalin no va a pagar cànon a la Generalitat valenciana per l'ús d'aquest aeroport. I mentrestant nosaltres sí que hem d'estar pagant-li eixos 25 milions d'euros en un límit de deu anys a l'empresa Lavalin.

Primer dien que anaven a arribar 600. 000; després anaven a arribar 360. 000 anuals, ara ne van a arribar en dos anys 120. 000. No sé quina serà la pròxima xifra, perquè de moment ha arribat un helicòpter i dos jubilats a l'aeroport de Castelló.

Per tant, senyor secretari autonòmic, el tema és molt seriós. I com és tan seriós doncs a mi m'agradaria que vosté me contestara totes les preguntes que jo li he formulat, perquè ha malgastat la seua primera intervenció no centrant-se en la sol·licitud de compareixença que este grup parlamentari li ha formulat.

Per tant, a banda d'aquesta anècdota, lamentable, una altra vegada, perquè ací al final pareixem l'aeroport d'Alfredo Landa, vostés com van a potenciar el valor turístic de la nostra província perquè siga un destí atractiu, tant de costa com d'interior.

Per tant, explique'ns tota la feina que ha fet aquesta comissió, esta i l'anterior, la de 2005, perquè, que jo sàpiga, no s'ha dissolt aquesta, la de 2005, i espere que ens aclarisca, i si no encara té un altre torn per a poder centrar-se en la sol·licitud de compareixença que este grup li ha fet.

Moltes gràcies.

El senyor president:

Correcte, senyora Salvador.

Té la paraula ara el senyor Tormo, per cinc minuts.

El senyor Tormo Ruiz:

Moltes gràcies, senyor president.

A vore, com els anuncis que fa el Consell tenen zero credibilitat, en una comissió, jo no sé si aplegarà la comissió que el conseller va anunciar, però mentres podríem saber algunes coses sobre què pensa fer el Consell quant a turisme, en política turística a les comarques de Castelló. Si té el Consell alguna novetat per a impulsar el turisme i quin turisme és el que vol el Consell.

Després d'una crisi provocada i ampliada en les seues conseqüències negatives per la bambolla urbanística i per l'aposta del Partit Popular, per un turisme depredador de recursos mediambientals, voldríem saber si eixe va a ser de nou el camí a emprendre pel Consell.

La política sobre el turisme a les comarques de Castelló se va a basar sobre una suposada eficàcia de l'aeroport sense avions de Castelló? Eixe és el centre, l'epicentre impulsor del turisme? Perquè de moment avions encara no n'hi ha cap ni sabem quan aplegaran ni en quina quantitat.

L'aeroport del delinqüent Carlos Fabra, del abuelito, com dia ell, és el símbol del malbaratament dels diners públics, de com ha estat usant el Partit Popular el poder de les institucions, tirant els diners dels ciutadans i de les ciutadanes en projectes sense cap interés social. Gràcies a l'aeroport de Carlos Fabra estem en el mapa internacional, però precisament en el mapa de les infraestructures que fan riure per la inutilitat i per tot allò que l'envolta.

Un aeroport que, com va dir el mateix Carlos Fabra, era un aeroport per a passejar i que la resta de gent no enteníem res.

El Consell, l'altre Fabra, ens va a dir quant ens ha costat realment als valencians i les valencianes l'aeroport de Castelló? Perquè estaria bé que en algun moment foren mínimament transparents i digueren quants diners està costant eixe projecte tan inútil socialment.

I ens preocupa saber tot açò, perquè sembla que vostés estan fent ús electoralista, de cara a unes eleccions que s'estan veient perdedors, i volen inaugurar a tota costa tot allò que han promés, encara que no tinga contingut.

José Roca, president de la confederació d'empresaris de Castelló, l'altra dia demanava al Consell que ens falten més camps de golf. Vosté ha parlat dels tres camps de golf que hi ha a les comarques de Castelló. El president Alberto Fabra està d'acord amb eixa afirmació? Cal més camps de golf a les comarques de Castelló? Vostés van anunciar en el seu dia 15 camps de golf. Van a seguir per eixa línia? Van a apostar de nou per la creació de camps de golf? Van a tornar a eixe model depredador dels recursos hídrics tan escassos precisament en les comarques de Castelló? Depredador amb el territori, perquè sempre ha anat acompanyada d'especulació urbanística? Projectes que han anat lligats a la corrupció estructural que vostés han instal·lat a les nostres terres.

El Consell va a donar suport a impulsar el creixement, per exemple, exponencial de Marina d'Or? Ja també anunciat en la premsa. Símbol del clientelisme i de com s'han posat les polítiques públiques, com han posat vostés les polítiques públiques a l'ordre dels interessos privats.

Ha parlat el secretari autonòmic de turisme idiomàtic. Després que durant anys la meua formació política ens hem posicionat en contra d'un macroprojecte com la Ciudad de las Lenguas, perquè darrere enteníem i entenem que hi havia molt poc de llengües i molt d'especulació immobiliària, ara pareix que ja s'han oblidat de la façana cultural i van directament al que volien, que és omplir les butxaques dels seus amics de l'empresa privada. Vostés, el Consell, Alberto Fabra, va a recolzar la idea del senyor Bataller, de l'alcalde de Castelló, de construir en la costa de Castelló, destrossant el pinar del Grau, l'aeròdrom, va a fer…, estan vostés per eixe tipus d'infraestructures hostaleres?

Recordem que això era un projecte impulsat per Alberto Fabra quan era alcalde i que s'ha tirat endarrere. Voldríem saber si van a arreplegar este projecte…

El senyor president:

El senyor Tormo Ruiz:

Sí. I per acabar, simplement n'hi han projectes que estan destruint l'interior, com és el fracking, la MAT. I, per tant, no tenen cap credibilitat vostés en la defensa del turisme.

Gràcies.

El senyor president:

Moltes gràcies, senyor Tormo.

Té la paraula el senyor Ferri per cinc minuts.

El senyor Ferri Fayos:

Moltes gràcies, senyor president.

Senyor Marco, bon dia.

Mire, me sume a les paraules de la senyora Salvador, que en aquesta compareixença se li demanava una sèrie d'informació, que esperem que puga donar-nos en la seua següent intervenció, però des de Compromís ja li anuncie que nosaltres defensem i defensarem tots els esforços per a posar en valor les possibilitats turístiques de totes les comarques valencianes, siguen del nord, siguen del sud, estiguen per. les d'interior, les comarques centrals, etcètera.

El problema de La Generalitat amb el turisme no és tindre una comissió més o una comissió menys. El problema és la manca total de visió estratègica i l'incompliment dels plans que ja s'han fet fins ara. Tenim en turisme un cert caos quant a la planificació i l'execució. I li faré un resum molt ràpid.

Va haver-hi un pla operatiu en el 2011, un pla operatiu en el 2012, però arriba el 2013 i no n'hi ha pla operatiu. I per al 2014 i 2015 n'hi ha un altre pla, però no sabem si desenvolupa o no el pla estratègic del qual s'hauria de desprendre.

El pitjor de tot és que quan no n'hi ha un pla operatiu ningú el troba a faltar. I això és un indicador molt concret de fins a quin punt els plans operatius que s'han fet fins ara han sigut útils o no, perquè ningú ha trobat a faltar eixe pla operatiu, excepte potser jo, que m'ho he estat mirant que no estava eixe pla.

Per tant, el problema és que tot i que parlaven de buscar possibilitats turístiques per a les comarques del nord, difícilment amb este govern podríem traure profit. Des de Compromís creiem que cal pilotar la política turística en dos eixos: la qualitat de vida i la sostenibilitat.

El turisme és -i això ho diuen tots els experts, ho diuen els professors universitaris-, és la vida desplaçada. Mirar la qualitat de vida és un dels principals arguments per a atraure nous turistes que vullguen tindre eixa experiència de vida. I ací tenim moltes de les condicions que poden atraure eixos turistes, però altres encara el govern valencià falla molt. I no són només de la seua conselleria, són de totes les conselleries.

Actualment, el govern del Partit Popular el que vol és vincular el turisme a major precarietat, oferir preus més baixos reduint els salaris i fent-nos a tots i a totes més pobres. I eixe no és el nostre camí. Creiem que cal complementar l'oferta de sol i platja amb el turisme cultural -que segons els estudis, es queda més temps, deixa més diners-, o l'ecoturisme o el turisme de paisatge. I creiem que cal unir eixa estratègia turística amb la planificació territorial. El turisme no es pot entendre sense el territori en el qual es desenvolupa.

I ara parlem de la famosa comissió que va anunciar el senyor Buch en maig de 2014, per a trobar eixes possibilitats turístiques per a les comarques del nord: l'aeroport de Castelló. Ací ja hem parlat moltes vegades vosté i jo dels anuncis que ha fet el senyor Buch. Jo no sé si els anuncis vénen per part de vosté o se'ls inventa ell i després ha de vindre vosté ací a defensar-los, però estaria bé que algun dia vinguera el senyor Buch i poguera ell mateix… Ho dic perquè fa anuncis que després no es complixen.

Però entre mig, entre mig d'eixe anunci, ja s'havia contractat la consultora Piqué, previ pagament, com ha dit la senyora Salvador, i no sabem quin és el full de ruta que ha determinat eixa consultora ni sabem quin és el full de ruta que ha determinat eixa comissió de…, per a trobar les possibilitats turístiques.

¿Existeix eixa comissió de què parlava el senyor Buch? ¿Qui forma part d'eixa comissió? ¿Quin és el full de ruta de treballs? ¿Quan acabaran les reunions d'eixa comissió? ¿Què va a tractar-se en eixes comissions?

Mire, des de Compromís ja fa temps -perquè el tema de l'aeroport de Castelló porta molt de temps portant cua- vam demanar que es buscaren eixides per a eixa infraestructura que ja estava feta. I, per tant, tenim ahí un edifici fet i cal trobar-li una eixida.

I nosaltres vam demanar que es trobaren eixides amb experts, que si calia que es feren concursos d'idees, qualsevol cosa per a trobar una eixida a uns diners públics que s'han invertit ahí, que estan, de moment, enterrats entre el formigó. Tot i que no estem d'acord en construir infraestructures sense cap tipus de planificació, sense cap tipus de pla de viabilitat i que no són sostenibles per a la mateixa administració.

Mire, en eixe comissió d'investigació…, en eixa comissió que vostés han anunciat o que el senyor Buch va anunciar que anava a crear, ¿quins són els experts que en formen part? ¿Amb quins estudis previs es compta? M'agradaria que vosté ens poguera donar resposta a tota esta sèrie de preguntes, perquè al final sembla que en la política valenciana es tracta de fer anuncis, anuncis, anuncis, sense cap tipus de rendiment al final.

Nosaltres el que volem és que si es fan anuncis, i a més, anuncis d'este tipus, que -ja li dic- no estem d'acord en la construcció d'una infraestructura que no comptava amb cap tipus de pla de viabilitat…, però el que sí que li dic és que nosaltres volem que ja que s'han invertit ahí més de 200 milions d'euros de diners públics, que d'alguna manera es trobe una eixida, siga la que siga, i que es puga retornar la major part dels diners possibles a l'administració pública.

Moltes gràcies.

(Ocupa la presidència el vicepresident, senyor Miguel Zaragoza Fernández)

El senyor vicepresident:

El senyor Martínez Rodríguez:

El senyor vicepresident:

El senyor Martínez Rodríguez:

El senyor vicepresident:

El senyor Martínez Rodríguez:

El senyor vicepresident:

El senyor secretari autonòmic de Turisme i Comerç:

Hablamos de expertos antes de entrar en la comisión. El principal experto que tiene que haber en el aeropuerto es el gestor. Yo creo que en mi primera intervención les he dicho que Lavalin es una empresa que opera 18 aeropuertos en todo el mundo, ya le digo, 9 en Francia, el de Malta, 1 en Rusia, el Abraham Lincoln Aiport en Estados Unidos, 2 en Canadá en Vancouver y en otro en Canadá, en Colombia, en Brasil. Quiero decir que la mejor garantía de que haya un experto en aeropuertos es que el gestor sea una compañía internacional solvente y Lavalin nos consta que lo es. Le podría dar más datos, pero no la quiero aburrir con datos sobre la concesionaria.

En concreto, en Castellón, tenemos también el consejo asesor del Centro de Turismo de Castellón, que forma parte la Agrupación Empresarial de Turismo de Alcocebre, de Torreblanca, de la Tinença, de Benicarló, de Montanejos; los sumillers de Castellón; los empresarios de turismo del Alto Palancia; la asociación provincial de agencias de viaje de Castellón; la patronal de hoteles; el Ayuntamiento de Oropesa; Comisiones Obreras; la cámara de comercio; turismo rural, todos los patronatos de turismo, UGT. Le quiero decir que todos esos forman parte de la comisión del Centro de Turismo de Castellón.

Esa reunión de mañana nació, de esa reunión y de esa feria que asistimos. Durante 2015 está previsto continuar los contactos y reuniones conjuntas con aerolíneas y turoperadores en diversos certámenes turísticos y de conectividad, como Fitur en Madrid, la International Turist de Berlín y en Escocia la World (inintel·ligible) . Además, la comunidad y sus aeropuertos tendrán una presencia destacada en el certamen de conectividad aérea Routes Europe. O sea, le digo una serie de acciones que van encaminadas totalmente a la puesta en funcionamiento de la infraestructura que, como ya le digo, ha recibido la certificación de AESA y está plenamente en funcionamiento y que estamos comercializándola ya.

(Ocupa la presidència el president, senyor Alfredo Cesáreo Castelló Sáez)

El senyor president:

Moltes gràcies, senyor Marco.

Senyora Salvador, té vosté la paraula per cinc minuts.

La senyora Salvador Rubert:

Gràcies, senyor president.

La veritat és que este aeroport de Castelló que ho fiava tot a Mundo Ilusión, el green más grande del mundo i acaba convertint-se, com titula avui algun mitjà de comunicació, en el aeropuerto menguante, perquè cada vegada ací esperem menys d'eixe aeroport. I pareix que en este període de deu anys que li anem a pagar estos vint-i-cinc milions d'euros a l'empresa Lavalin, que vull recordar-li que els valencians encara ens hem de gastar més diners perquè arribe un avió a l'aeroport de Castelló per la seua incapacitat i la seua incompetència manifesta, evidenciada, durant estos deu anys, des que van posar la primera pedra de l'aeroport de Castelló. Van vostés a explicar als valencians i valencianes, clar que tenían que reducir costes, segons Pasiphae. Vosté sap el despilfarro de tots els contractes que vostés van signar, que Aerocas va signar, pel manteniment de l'aeroport de Castelló i per a complir una sèrie de serveis que s'han de fer en l'aeroport de Castelló? Quasi 200 milions d'euros i ara 25 perquè entre en funcionament, 16. 000 al senyor Piqué.

Si hagueren creat la comissió que vam demanar els socialistes amb les administracions implicades, amb la Universitat Jaume I, amb els experts del sector turístic, probablement s'hagueren pogut estalviar eixos 16. 000 euros, perquè s'haguera pogut dissenyar un full de ruta per a posar en funcionament l'aeroport de Castelló. Però vostés prefereixen continuar gastant-se diners de tots per a pagar i cobrir les seues incompetències.

Mire, vosté diu que han anat a Londres, que hi ha contactes perquè vinguen turistes russos, que han anat a la fira de turisme de Londres, a Marsella. Però vosté me parla de tots estos CDT, que al final vosté sap perfectament que complixen les seues ordres i me vol estar ací venent no sé quants consells de turisme que ens acaba d'explicar per a acabar citant la comissió que anuncia el senyor Buch, que és el que jo li pregunte, per a que me diga que s'ha reunit el 14 de maig de 2014. L'any que es fa operatiu l'aeroport de Castelló se reunix una vegada la comissió?

Senyor Marcos, a mi realment m'està deixant molt preocupada, perquè vostés continuen perduts, com sempre en l'aeroport de Castelló. Quines companyies van a operar? Amb qui han contactat?

Vostés parlen ja, La Generalitat, Aerocas, la diputació de Castelló, Lavalin, ¿vostés se parlen? Perquè, clar, tenim l'anunci, que també sabem per premsa que hi ha una empresa que vol utilitzar l'aeroport de lanzadera de los nanosatélites i vostés també s'enteren per la premsa.

Aleshores, clar, estem preocupats, perquè ací sembla que, com en el gato pardo, aquí vamos a cambiarlo todo para que todo quede igual. Perquè ací sembla que todo está igual. Mos hem gastat 16. 000 euros amb Piqué perquè mos done luz. Ara 25 milions d'euros a una empresa privada perquè abans de les eleccions vole algun vol regular. Esperem que siga més enllà d'un vol privat i un helicòpter. Perquè això no és que funcione l'aeroport de Castelló, l'aeroport peatonal. Hem avançat, hem passat de l'aeroport peatonal a l'aeroport d'un helicòpter i algun avió privat, que va i aterra en l'aeroport de Castelló.

Això no és seriós. La diputació de Castelló ha anunciat un programa per a majors sèniors que es van a gastar 1 milió d'euros. Supose que tindrà alguna connexió amb l'aeroport de Castelló, perquè hi haja moviment als hotels, ara quan arriben els turistes. Perquè ara el que sabem, també pels mitjans de comunicació, és que vostés esperen que allí els vols regulars arriben allà per a Pasqua. Bé, sempre retardant, sempre retardant.

La seua planificació d'esta infraestructura ha sigut nefasta. I ho continua sent a dia d'avui, ho continua sent, malauradament, a dia d'avui. Ens explica si tenen algun pla estratègic? Quina és la seua estratègia per a l'aeroport de Castelló? Perquè és que no la sabem, no la sabem.

Hem proposat en milers d'ocasions que creen una comissió seriosa. Per cert, vosté me diu que la de maig de 2014 s'ha reunit una vegada, la de 2005 ni me l'ha citada, entenc per omissió que nada nuevo bajo el sol. És a dir, eixa comissió de 2005 tampoc, ara que ja està en funcionament l'aeroport de Castelló, vostés han tingut a bé convocar a totes eixes persones i entitats que havien de formar part d'ella i que haurien de participar en eixe procés.

Mire, de l'aeroport de Castelló no han sigut els partits i els grups de l'oposició els qui l'han situat en l'escenari internacional i els mitjans de comunicació internacionals. Han sigut vostés mateixa per les seues pífies i les seues declaracions que, per cert, tardarem molt de temps en recuperar la credibilitat i el prestigi en la nostra província per culpa, única i exclusivament, dels qui han estat dirigint i governant, mal governant, aquesta Generalitat i la diputació de Castelló durant estos últims vint anys.

Miren, espere que me torne a explicar si me contesta a algunes de les preguntes que vosté no m'ha contestat. Comissió de 2005, quantes vegades s'ha reunit? L'han convocada ja, senyor Marcos?

I sobretot li vaig a dir una cosa, els socialistes no volem participar de la infàmia que ha sigut eixe aeroport. Nosaltres volem aportar, una vegada que ja està fet, tot el rigor, tota la serietat i recuperar la credibilitat d'eixa infraestructura. I no se preocupe que si els ciutadans ens donen la confiança, a partir de maig de 2015 ho farem, ho farem i ens esmerarem perquè realment arriben turistes a la província de Castelló i siga un motor de creixement econòmic per a la província.

Moltes gràcies.

El senyor president:

Gràcies, senyora Salvador.

Senyor Tormo, cinc minuts.

El senyor Tormo Ruiz:

La qüestió central és que l'aeroport de Castelló va ser una aposta del senyor Carlos Fabra, el qual en aquell moment era alabat per tot el Partit Popular. En estos moments Carlos Fabra, com vostés saben, està a la presó per lladre, per furtar diners públics. I mos ha deixat com a herència un aeroport que és un símbol, és una icona de la política que ha realitzat el Partit Popular durant estos vint anys. És un aeroport sense avions, per molt que vostés diguen; que ens preocupa algunes coses que ha dit ací perquè, quan parla que té contactes amb Gran Bretanya, ¿què vol dir, que és el turisme de botellón el que van a defensar vostés, el que està provocant tants problemes en algunes poblacions de Catalunya? ¿Eixa és la política?

Perquè, clar, ací la qüestió. , que l'aeroport està ahí, però no sabem, encara no sabem quin és el disseny de política.

El senyor president:

El senyor Tormo Ruiz:

El senyor president:

El senyor Tormo Ruiz:

No, home! A vore, té molt a vore perquè. A vore, si me permet, el senyor secretari.

El senyor president:

El senyor Tormo Ruiz:

Home! Però és que.

El senyor president:

El senyor Tormo Ruiz:

Bé. La qüestió. Nosaltres entenem que la política que ha estat duguent el Consell, respecte del turisme a les comarques de Castelló, és una política realment que ha anat en interessos privats.

Però és que ací s'ha de dir que el turisme no és sols la política directa que se fa des de la conselleria de turisme, sinó altres polítiques que incidixen en el futur turístic de les nostres comarques i de les nostres poblacions. I ahí estem en unes qüestions que, com el fracking, com la molt alta tensió, les prospeccions petrolíferes, que són projectes que van a destrossar el medi ambient, un medi ambient que se podria aprofitar amb criteris de sostenibilitat ecològica i també de sostenibilitat turística i, tanmateix, eixos projectes el que estan és hipotecant el futur.

Perquè, clar, quan el Consell permet que se faça una línia de molt alta tensió des d'Almassora a Morella, el que està és hipotecant el turisme rural, un turisme sostenible i de qualitat. Per això havia fet jo referència si vostés pel que van a apostar és per altre turisme, eixe turisme de costa, també degradant, no sols del medi ambient, sinó també de la convivència social dels pobles.

I, a banda d'això, també vegem que hi ha una política de pegar bandades. De sobte, com vostés no tenen un líder o una líder, cada un va soltant la seua idea. De sobte, apareix el senyor president de la diputació de Castelló i parla de turisme sènior. I, clar, nosaltres no sabem si és que no n'hi ha política turística coordinada entre les administracions o cada un diu la que li sembla millor per als seus interessos partidistes.

Tampoc veiem que n'hi haja cap recolzament de les infraestructures. En estos moments, les poblacions de l'interior estan oblidades també, quant a infraestructures de comunicació. Perquè pot haver-hi un aeroport a escassos quilòmetres de la capital, inoperant, però el que trobem és la dificultat d'aplegar en tren. Per exemple, vosté ens ha parlat del Rototom. Però és que resulta que és molt difícil el desplaçament de la joventut de Vinaròs, per exemple, a la Jaume I i, per tant, també, el desplaçament de la gent. La mobilitat és important també per a fer un disseny de turisme sostenible.

I ens preocupa molt alguns anuncis -i acabe ja-, alguns anuncis com, per exemple, que Marina d'Or vol intentar duplicar el seu espai. No sabem si estan vostés d'acord en això.

Gràcies.

(Ocupa la presidència el vicepresident, senyor Miguel Zaragoza Fernández)

El senyor vicepresident:

El senyor Ferri Fayos:

Moltes gràcies, senyor president.

Estem parlant d'una comissió per a estudiar les possibilitats turístiques de la província de Castelló. I esta comissió no ve del no res, ve d'una construcció d'un aeroport per part. , un projecte personal del senyor Carlos Fabra que, recorde, ara és el delinqüent Fabra, empresonat per frau fiscal en una presó de la comunitat de Madrid.

Però resulta que l'aeroport de Castelló ens ha costat molts més diners de què ha suposat eixe frau fiscal del senyor Fabra, molts més diners. I això és un exemple de mala gestió, és un exemple de mala gestió pública. ¿Això vostés ho reconeixen? ¿Reconeixen que l'aeroport de Castelló va ser una idea personalista d'un senyor? El aeropuerto del abuelito, de fet li deien, no?

I no acceptem algunes de les frases que s'han dit en esta comissió, per part dels membres, diguent que gràcies a l'aeroport de Castelló hem tingut altres infraestructures en la província, doncs, carreteres que han comunicat i tal. Bé, això seria com dir matar mosques a cañonazos, no? Per a matar una mosca necessitem construir un aeroport.

Però, mire, jo torne al discurs que li feia abans. El turisme. No, ¿tinc una hora per a parlar? (Rialles) El turisme és la vida desplaçada, és la qualitat de vida. Jo no sé si vostés estan orientant eixa comissió cap a eixe punt. Però jo li diré més, la vida desplaçada i la sostenibilitat. Mobilitat és vida desplaçada, que la gent tinga accés a la mobilitat. Diga'm vosté què està fent el govern valencià o exigint al govern central per a, com ha dit el company Víctor Tormo, d'Esquerra Unida, que els joves de Vinaròs puguen anar a la UJI en tren. ¿Què està fent el govern valencià perquè això passe? ¿Què està fent el govern valencià per a vertebrar el nostre territori en eixes terres?

Turisme i vida desplaçada és accés a la cultura. Tenim un IVA del 21% per a la cultura. ¿És això una política adequada, adient, per a fomentar el turisme? ¿Què opina vosté d'eixa pujada de l'IVA al 21% en la cultura i que se baixe per a altres coses?

Turisme i vida desplaçada és conservació del patrimoni, no només el patrimoni cultural, històric, arquitectònic, sinó també el patrimoni mediambiental. I l'aeroport de Castelló és una agressió al patrimoni mediambiental; les línies d'alta tensió són agressions al patrimoni mediambiental; etcètera, etcètera.

A no ser que per a vostés el turisme només siga Marina d'Or i el turisme de sol i platja, basat només en el botellón d'aquells que vénen, doncs, això, a passar quatre dies emborratxant-se en les nostres platges. El turisme no és només el turisme de platja, i això vosté ho sap perquè vosté és el secretari autonòmic de turisme i ho sap o, almenys, ho deuria de saber.

Per tant, eixa comissió d'estudi, ¿contempla també parlar d'estes coses? ¿Contempla parlar de què suposa el turisme realment, que és aportar qualitat de vida a la gent que es desplaça al nostre territori? Perquè si això estiguera ahí, supose que d'eixa comissió eixiran conclusions com que instal·lar línies d'alta tensió perjudica un dels nostres principals motors d'activitat i de creació de riquesa.

¿Parlaran vostés també de si el fracking, o no, és bo per al nostre territori? Perquè sembla que, des del govern central, s'està promovent eixe tipus de. , les prospeccions petrolíferes, fracking. Està passant en Canàries. ¿Permetran vostés també que això passe ací? ¿Es parlarà d'això en eixa comissió per a les possibilitats?

Per tant, no només m'interessa trobar-li una eixida a una infraestructura que tenim ahí generada, que ens ha costat molts milions als valencians i valencianes, molts més milions del frau fiscal que ha suposat el frau fiscal del senyor Fabra, sinó que, al final, es demostra que la gestió pública també, quan no es fa bé, ens costa molts més diners que quan hi ha corrupció -i no estic defensant la corrupció per a res; però estic diguent que una cosa i l'altra, al final, ens porten a la situació en què estem.

Eixa comissió d'investigació, ¿va a centrar-se només en trobar eixa eixida, o també va a centrar-se en donar-li qualitat al nostre turisme i, per tant, qualitat de vida als ciutadans i ciutadanes de Castelló? Perquè, si els ciutadans i ciutadanes de Castelló no tenen qualitat de vida, el turisme que anem a atraure no va a ser un turisme de qualitat.

Moltes gràcies.

El senyor secretari autonòmic de Turisme i Comerç:

¿La relación con el sector? Yo creo que les he citado todas las comisiones que hay y el reglamento que tienen. La comisión de turismo de la Comunidad Valenciana tiene obligatoriedad, por el DOCV, de reunirse en diversas ocasiones durante el año. Y por supuesto que ahí hablamos del turismo en todas sus vertientes.

Sobre el coste que tiene la licitación y el operador Lavalin, les recomiendo que se lean los pliegos porque, a partir del quinto año, a partir del quinto año de explotación y al alcanzarse los 360. 000 pasajeros, el aeropuerto supondrá un coste cero para los ciudadanos y las arcas públicas. El coste del que usted habla, señora Salvador, es un coste variable.

El senyor president:

El senyor president:

Senyor Ferri, té vosté la paraula.

El senyor Ferri Fayos:

Moltes gràcies, senyor president.

Senyor Marco, ¿com explica el Consell la devolució al ministeri de més de 599. 086 euros per haver incomplit el termini de pagament de projectes del Pla de millora de la productivitat i la competitivitat en el comerç 2009-2012?

El senyor president:

El senyor secretari autonòmic de Turisme i Comerç:

El senyor president:

El senyor secretari autonòmic de Turisme i Comerç:

El senyor president:

El senyor Ferri Fayos:

Moltes gràcies, senyor president.

Senyor Marco, vosté m'ha respost a tot menys a la pregunta que li he fet, però, bé…

El 5 d'abril de 2012, la seua conselleria, la conselleria de presidència, perdó, va traure una resolució que parlava del conveni de col·laboració per al desenvolupament del Pla de millora de la productivitat i competitivitat del comerç 2009-2012, i parlava de les anualitats del 2011.

En eixe pla, i segons la mateixa resolució, hi havia els següents programes: el primer programa era el foment del comerç urbà, destinat a corregir possibles desequilibris territorials -encara no tenim el Patsecova; per tant, cal equilibrar eixes coses d'alguna altra manera, ¿no? -, entenent este concepte d'urbà en contraposició al de perifèric i no al de rural, que es considera també prioritari, és un altre dels punts prioritaris.

Dins d'este programa que li estic parlant, hi havia quatre línies preferents: la modernització dels mercats detallistes municipals, centres comercials oberts, conversió en zona de vianants d'eixos comercials i adequació d'espais de venda no sedentària.

El següent punt era la millora del comerç rural, que ja li havia parlant abans, i era a través de la promoció dels establiments multiservicis, xicotets comerços tradicionals, i adequant les àrees destinades a la venda ambulant dotant-los de servicis comuns i potenciant simultàniament la introducció de canals directes de comercialització.

L'altre punt era el foment de la cooperació empresarial, sobretot destinada a recolzar en la creació de noves centrals de compra entre diferents empreses del mateix sector.

Un altre dels punts era la qualitat i la seguretat dels establiments comercials en el relleu generacional. Un punt ben important per al nostre teixit productiu i comercial.

I, finalment, parlava també d'altres ajudes que eren destinades a qualsevol cosa que anara encaminada en eixe sentit.

I després parlava del finançament del projectes, dels quals la Generalitat valenciana per a eixe any anava a destinar 599. 086 euros -que són pels diners que jo li he preguntat abans-, que li corresponien a través d'uns fons que venien de l'estat i que venien al mateix temps dels fons Feder de la Unió Europea. L'aportació del Ministeri d'Indústria, Turisme i Comerç en cada projecte serà fins al 40% de la quantitat subvencionada per la Generalitat valenciana.

I en la mateixa resolució apareixia el que és el motiu d'esta pregunta, i és que el retorn de fons de la Unió Europea…, és a dir, la Unió Europea ens pagarà sobre pagaments efectuats als beneficiaris i degudament justificats per estos i la relació d'expedients ha de ser presentada a la Direcció General de Comerç d'Interior de l'autoritat de la gestió dels Feder, i no més tard del 30 d'abril de 2013 a la Direcció General de Comerç d'Interior.

I ara bé la pregunta una altra vegada. ¿Com explica el Consell que arribat el 30 d'abril de 2013, no s'hagueren aportat eixes justificacions, després de molt de temps, eixes justificacions dels diners que la mateixa conselleria ja havia fet als beneficiaris d'aquestes ajudes? ¿Què ha fallat ahí, senyor Marco? , que eixa és la meua pregunta, la pregunta inicial. ¿Ha dimitit algú per aquesta conseqüència? Perquè estem parlant de més de 600. 000 euros, bé, de 600. 000 euros, deixem-ho ahí. Estem parlant de 600. 000 euros, que en la situació en què estem, una situació…, vosté sap la crisi més dura ha sigut en l'any 2011 fins a l'actualitat.

I estem parlant de 600. 000 euros, que ara haurem de tornar…, no només els 600. 000 euros, sinó a més els interessos de demora, tal i com diuen vostés mateixos, en una altra resolució del 19 de setembre de 2014, en la que diuen que l'aportació del ministeri que establia el conveni per a l'anualitat de 2011 va ascendir a 599. 086 euros i no va ser possible certificar-ne el pagament abans del 30 d'abril ¿Per què no va ser possible certificar eixe pagament? Eixa és la pregunta que li faig jo a vosté. Per la qual cosa, ha de procedir-se a la devolució de la quantitat total aportada pel ministeri, més els corresponents interessos de demora.

¿Qui és el responsable polític que a més que s'hagen perdut eixos diners, fons provinents de la Unió Europea, a més els valencians i valencianes hajam de pagar uns interessos extra sobre eixos diners? ¿Vostés han fet una investigació, han decidit qui és el responsable? ¿Ha pagat eixe responsable per això que ha fet? ¿Hi ha responsabilitat política per perdre 600. 000 euros més els interessos de demora? ¿Quants són eixos interessos de demora? ¿Són vora 100. 000 euros?

Senyor Marco, la pregunta era ben concreta i vosté se n'ha anat per les rames. Així que espere que ara em responga.

Moltes gràcies.

El senyor president:

Gràcies, senyor Ferri.

Senyor Marco, té vosté la paraula. Dos minuts i trenta segons.

El senyor secretari autonòmic d'Indústria i Comerç:

El senyor president:

(S'alça la reunió a les 12 hores)

