Comissió d'investigació per a esbrinar els motius de contaminació dels aqüífers que abasteixen d'aigua potable els municipis del nostre territori, com és el cas de la comarca de la Ribera, el temps i les conseqüències per al consum humà d'aigua contaminada, en especial l'afectació a les embarassades i xiquets realitzada el dia 3 de març de 2016. Comença la reunió a les 10 hores i 24 minuts. Presideix la diputada senyora Graciela Noemí Ferrer Matvieychuc. Reunió número 2.

La senyora presidenta:

(Inoïble) … del nostre territori.

I per a començar, anem a vore, senyora secretària, si n'hi ha quòrum.

(La secretària passa llista per tal de comprovar si hi ha quòrum)

Bé. Donat que n'hi ha quòrum, anem a passar al primer punt de l'ordre del dia: lectura i aprovació, si escau, de l'acta reunió anterior. Si tots els grups estan d'acord i no hi ha cap modificació, ¿donem per llegida l'acta i fem aprovació per assentiment? ¿Sí? Doncs es dóna per aprovada l'acta de la reunió anterior.

Debat dels plans de treball presentats pels grups parlamentaris i aprovació, si escau, del pla de treball de la comissió

La senyora presidenta:

Com tots sabeu, ja s'han presentat cinc programes de treball per a aquesta comissió, cinc propostes de programes de treball. I, a més a més, tres grups parlamentaris -Compromís, el Grup Socialista i Podemos-Podem- han fet un esborrany de pla de treball, del qual són coneixedors també la resta de grups.

I per això propose als grups fer una pausa per a buscar l'acord. Doncs fem una pausa de 10 minuts. ¿Val?

(Se suspén la reunió durant uns minuts)

Sembla que hi ha hagut acord respecte a la proposta que havia arribat amb unes modificacions. Una modificació que hem posat també en el pla de treball, pel consell del lletrat, és, en la part de calendari, sol·licitar a la Mesa de Les Corts una ampliació del termini per a l'elaboració del dictamen fins al 30 de novembre, perquè conforme es planteja el treball, doncs és molt previsible que s'allargue, encara que esperem no esgotar eixe termini, però per tindre flexibilitat.

Bé. Ara hem enviat a imprimir la versió final i podem passar a votació este punt, el segon punt de l'ordre del dia, que és l'aprovació del pla de treball. I abans d'anar-nos-se'n, per favor, cal signar-ho per cada un dels grups.

Passem a votació i després tindrem… cada grup parlamentari tindrà quatre minuts per a fer la seua explicació de vots, si ho considera oportú. ¿Val? ¿Vots a favor? Per unanimitat… Jo no he alçat la mà, però per unanimitat.

Doncs passem al torn d'explicació del vot… Anem a seguir l'ordre en el qual s'han presentat els plans de treball, s'han presentat per registre. (Veus) Perdó. L'ordre habitual és de menor a major, de menor a major. Doncs de menor a major.

Té la paraula la senyora diputada Beatriz Gascó, del Grup Podemos-Podem, per quatre minuts. (Pausa i veus)

La senyora Gascó Verdier:

Moltes gràcies, presidenta.

Nosaltres veníem a esta comissió amb la idea clara que volem que s'esbrinen els motius que porten a la contaminació dels aqüífers, però també d'aportar solucions i alternatives.

I sense dubte, per a nosaltres, i com per a tot el món, tenim clar que són problemes lligats a un urbanisme desenfrenat i a una mala praxis agrícola les principals raons. Tindrem ocasió d'escoltar a molts compareixents que ens parlaran de tot això.

Però ens sembla fonamental que treballem també en el sentit d'arribar a propostes que ens ajuden a trobar solució definitiva, perquè els problemes que estan vivint les poblacions afectades són realment greus, com vàrem tindre ocasió de sentir el dia que es va discutir la possibilitat de crear esta comissió.

Jo, en realitat, no vullc res més. Crec que és molt positiu que comencem amb un acord ja previ del pla de treball, encara que potser no venim totes i tots amb el mateix horitzó, amb els mateixos objectius a nivell de les alternatives que es poden oferir.

Però encara i així, crec que l'ànim és positiu i constructiu, sobretot, i ja està. Amb això ja ho deixe.

Gràcies.

La senyora presidenta:

Moltes gràcies, senyora Gascó.

A continuació, el senyor Emigdio Tormo, diputat de Ciutadans.

El senyor Tormo Moratalla:

La senyora presidenta:

Moltes gràcies, senyor Tormo.

A continuació, té la paraula la senyora diputada Isaura Navarro per Compromís.

La senyora Navarro Casillas:

Moltes gràcies, senyora presidenta.

Jo també crec que des de Compromís estem en un moment per a congratular-nos per l'aprovació d'esta comissió d'investigació, que ja es va demanar la passada legislatura i no va ser aprovada.

I és una llàstima perquè s'ha perdut molt de temps, s'ha perdut molt de temps en el qual les persones continuen sense gaudir d'eixe dret que s'arreplega en l'article 17 de l'Estatut d'autonomia, que és el dret a una aigua de qualitat en l'abastiment. I també arreplega el mandat que els ciutadans i ciutadanes valencianes tenen dret a gaudir d'una quantitat d'aigua de qualitat suficient i segura per a atendre les seus necessitats de consum humà.

Efectivament, com se dia per part del representant de Ciutadans, ací estem parlant, a més, d'una qüestió de salut humana. I com a tal, s'està investigant també per part del Parlament Europeu. Perquè, a més, es va aprovar una directiva que va tardar molt en ser traslladada al nostre dret i que si s'hagués ficat en marxa totes les seues…, les obligacions que arreplegava de manera immediata, doncs a la millor estaríem en una millor situació ara mateix.

Jo me'n recorde perfectament de les imatges de la gent tenint de comprar… tenint de comprar garrafes d'aigua, en la Ribera, perquè es va prohibir el consum de l'aigua de l'aixeta perquè no era potable. Doncs bé, jo, quan va passar això, em preguntava, ¡ostres! , ¿i quant de temps han estat les dones embarassades, els xiquets bevent eixa aigua? Jo sóc mare i la veritat és que l'aigua que li dones al teu fill o filla és una de les preocupacions que tens, clar.

Perquè, a més, per exemple, estes ampolles no li les pots donar perquè tenen bisfenol. Aleshores, tenen de traure una solució perquè no tinguen el cos ple de bisfenol, com el tenim tots els adults per estes ampolletes, que a més… I l'aigua de l'aixeta tampoc val, perquè té altres coses. I en el cas de la Ribera, va ser declara no apta.

És a dir, n'hi ha moltes problemes que han passat anys i s'han mantingut. N'hi ha un problema d'aigua a la Comunitat Valenciana, més greu que en altres territoris. I per fi, estes Corts van a ficar-se a investigar i a treballar, amb tot un pla de treball consensuat, molt complet, per a saber què s'ha fet, què s'està fent i què es deuria de fer.

I per això, jo crec que és un dia per a celebrar, perquè de cara al futur les errades que s'han comés no se tornen a cometre i que l'aigua per al consum humà siga com s'arreplega en el nostre Estatut d'autonomia. Això és fonamental. Perquè també en el 2013 quan se va aprovar per part de Nacions Unides eixa declaració de garantia de l'aigua dels ciutadans…, són moltes declaracions, però si després la gent no pot obrir l'aixeta i beure aigua, es queden en paraules buides. Ací tenim l'obligació que els drets d'eixe tipus de declaracions siguen una realitat.

Per tant, és un dia per a celebrar.

La senyora presidenta:

Moltes gràcies, senyora Navarro.

A continuació, té la paraula el senyor Manuel Pineda en nom del Grup Socialista.

El senyor Pineda Cuenca:

Como todos sabemos, y están ustedes diciendo, efectivamente, la sobreexplotación de nuestras tierras de cultivo ha conducido inexorablemente a la contaminación de nuestras aguas subterráneas, (inintel·ligible) …

La senyora presidenta:

Moltes gràcies, senyor Pineda.

A continuació, té el seu torn d'intervenció la senyora Elisa Díaz, en nom del Grup Popular.

La senyora Díaz González:

La senyora presidenta:

Moltes gràcies, senyora Díaz.

Bé, donem per tancada la sessió.

I, per favor, tenim ací el pla de treball consensuat. Els portaveus passeu. , vos apropeu, per favor, i el signeu.

Moltes gràcies.

(S'alça la reunió a les 10 hores i 45 minuts)

