Comissió d'Obres Públiques i Transports realitzada el dia 19 de febrer de 2013. Comença la reunió a les 17 hores i 2 minuts. Presideix el diputat senyor Rafael Ferraro Sebastiá. Reunió número 14.

El senyor president:

(Inoïble) . donar començament a la Comissió d'Obres Públiques i Transports convocada per al dia de hui.

En primer lloc, la senyora secretària passarà llista per tal de comprovar si n'hi ha quòrum.

(La secretària passa llista per tal de comprovar si hi ha quòrum)

El senyor president:

Moltes gràcies, senyora secretària.

Comprovat el quòrum.

Sí, ¿per a què demana la paraula, senyor Signes?

El senyor Signes Núñez:

Sí. , jo. , és per a retirar la pregunta número 2 de l'ordre del dia, de la llei. , preguntes sobre la llei de vies pecuàries, i com s'ha aprovat fa un o dos consells, per tant, era per a retirar-la de l'ordre del dia.

El senyor president:

Molt bé. En prenem nota. Queda retirada, doncs, la pregunta número 606, que era el segon punt de l'ordre del dia. (Veus) I entrem dins del segon punt. (Veus)

Doncs, senyories. , en primer lloc passem a la lectura i aprovació, si pertoca, de l'acta de la reunió anterior. (Veus) La tenen les seues senyories en la seua carpeta. Si no n'hi ha ninguna objecció, ¿l'aprovem per unanimitat? . Moltes gràcies, queda aprovada.

El senyor president:

Passem al segon punt de l'ordre del dia. Com ha quedat ja retirada la pregunta número 606, passem a la 640. Per a la seua formulació, té la paraula la il·lustre senyora diputada Eva Martínez Ruiz.

La senyora Martínez Ruiz:

Moltes gràcies, senyor president.

El senyor president:

El senyor secretari autonòmic d'Infraestructures i Transport:

El senyor president:

Moltes gràcies, senyor secretari autonòmic.

Señora (inoïble) . palabra.

La senyora Martínez Ruiz:

En relación a la contestación que se nos ha dado, bueno, desde luego, es una información totalmente parcial. Que venga usted aquí a decirme que, una parte de los propietarios. , habrá una restitución in natura y que la otra se va a indemnizar, es poco, como no decir nada. Nos gustaría que ahora, en su segunda intervención, nos dijera, por un lado, esa restitución in natura a cuántos propietarios y de cuántos metros se trata, y respecto a esas parcelas ocupadas, que ya no va a ser posible el cumplimiento de la sentencia del Tribunal Supremo, pues, que también nos dijera a qué cuantías y a cuánto importe va a ascender lo que se les tiene que indemnizar. Lo que queremos son respuestas concretas a una pregunta concreta y escueta como la que le hemos formulado.

El senyor president:

El senyor secretari autonòmic d'Infraestructures i Transport:

El senyor president:

Senyories, passem a la següent pregunta, que és la número 653. Per a la seua formulació té la paraula la senyora Albiol.

La senyora Albiol Guzmán:

Gràcies, bona vesprada.

El Tram de Castelló que ha de connectar Castelló amb la Universitat Jaume I, amb el Grau de Castelló, Benicàssim, Almassora, Borriana i Vila-real, es va anunciar a principis del 2000, es va projectar per a l'any 2007, el Tram de Castelló, i per al 2009 la resta de l'àrea metropolitana. Això es va dir aleshores, quan es va anunciar el Tram, per a hores d'ara, any. , febrer de 2013, només n'hi ha en funcionament un quilòmetre i mig de Tram, des de la universitat fins a El Corte Inglés, fins al parc Ribalta. És a dir, més d'una dècada després del seu anunci, només tenim eixe quilòmetre i mig.

A nosaltres ens agradaria saber quina és la previsió real, de veritat, de la conselleria, en quina data preveu la conselleria que funcionarà la línia des de l'UJI, des de la universitat fins al Grau de Castelló, sencera, i evidentment quan podrem anar en Tram, doncs, a Vila-real, a Benicàssim o a Borriana, si ja tenen. , esperem que sí, evidentment, si ja tenen dates previstes de començament d'obres, de licitació i sobretot de posada en funcionament.

Gràcies.

El senyor president:

Moltes gràcies, senyora Albiol.

El senyor secretari autonòmic d'Infraestructures i Transport:

El senyor president:

Senyora Albiol, té vosté la paraula.

La senyora Albiol Guzmán:

Sí, el primer que vull preguntar-li, després de la seua resposta, és si la data que ens acaba de donar de la línia 1, del centre de. , del centre de. , de l'UJI al Grau, és una data real o és com la que ens vénen donant des de fa cinc anys, primer va ser Moliner, després Fabra quan era alcalde de Castelló, després Mario Flores, després la mateixa consellera Bonig. Al principi anava funcionar en 2007, després en febrer de 2009, després en juny de 2009, en desembre de 2010, en juny de 2011. L'última vegada que vam parlar d'açò, la consellera va dir que a finals de 2012 estaria funcionant el Tram de Castelló. La setmana passada, en la compareixença ací en el ple, ja ens va dir que no, ja ens va dir que seria per a 2013.

Per tant, jo el que li pregunte és si la data de 2013 és real o és com la de 2007, 2009, 2010, perquè la veritat és que ja nosaltres, evidentment, no ens podem creure's absolutament res, perquè no paren de dir dates i portem vuit anys, vuit anys que el Tram anava a inaugurar-se l'any que ve, vuit anys esperant. Per tant, el primer, això, preguntar-li si és de veres eixa data.

Després, respecte a les altres línies o a la línia 2 o a la línia. o al ramal de la línia 1, jo sí que esperava alguna resposta més concreta perquè això és una promesa que se va fer a la ciutadania, és una infraestructura que s'ha anunciat ja en diverses ocasions. I, per tant, jo no puc entendre que es puga treballar d'aquesta manera sense ningun tipus de planificació, sense ninguna previsió i sense ninguna data. Si al final la data és 2020, que siga 2020, però que se diga. El que no pot ser és que estiga tot sine die i sense posar res clar damunt la taula.

Perquè, clar, és que està pendent el 96% del Tram de Castelló, el 96%. És que pràcticament no hi ha res funcionant d'eixe Tram. I damunt venim ací i la resposta és que això val molts diners i que ja vorem quan ho podem fer. O siga, que vosté comprendrà que la situació és desesperant i sobretot per la falta de planificació, perquè tot el que ha rodejat el Tram de Castelló ha sigut despropòsits i falta de planificació.

Perquè van començar les obres, en l'any 2006, si no recorde mal, van començar les obres del Tram a Castelló, des d'aleshores, des de 2006, fa ja set anys està Castelló alçat i comerços tancats amb problemes per la baixada de vendes i vehicles i els autobusos i les molèsties als carrers i avingudes de Castelló, el carrer Saragossa, el carrer Colón, el carrer Governador. Vull dir, és que és un drama el que està passant amb el Tram de Castelló. És que porten set anys, en set anys s'han gastat 85 milions d'euros, set anys Castelló alçat pel Tram i resulta que tenim un trosset d'un quilòmetre funcionant de Tram i damunt sense idea de quan estarà la resta del Tram. A mi em sembla que realment hauríem de tindre una previsió més clara per part de la conselleria.

I, després, i acabe, un parell de preguntes. Saber si tindran diners per a posar realment eixos autobusos en la línia del Tram de la UJI al Grau, que és el que se suposa que funcionarà enguany, o si van a circular, si circularan autobusos normals, com els de tota la vida per eixes línies, perquè no tindran diners per a comprar-ne dels altres. No m'ho estic inventant, ho dic perquè són notícies que han anat apareixent. I, evidentment, ens preocupa gastar-se 80, 90, 100 milions en una línia perquè al final vagen autobusos com els que han anat tota la vida, perquè per a fer un carril bus no feia falta ni tanta inversió, ni tant de temps Castelló en obres.

I, després, preguntar si realment funcionarà, perquè en Alacant la línia 2 està acabada des de fa dos anys i no ha funcionat. En Castelló passarà el mateix?

El senyor president:

Moltes gràcies, senyora Albiol.

El senyor secretari autonòmic d'Infraestructures i Transport:

El senyor president:

(Se suspén la reunió durant uns minuts)

El senyor president:

Senyories, se reprén la comissió.

Pronunciament de la comissió sobre la compareixença del director gerent de Ferrocarrils de la Generalitat Valenciana per a explicar la reducció de freqüències que té previst aplicar l'empresa i que afectarà un de cada quatre trens, sol·licitada pel Grup Parlamentari Esquerra Unida (RE número 45. 002)

El senyor president:

El punt següent, que és el número tres: pronunciament de la comissió sobre la compareixença del director gerent de Ferrocarrils de la Generalitat Valenciana per a explicar la reducció de freqüències que té previst aplicar l'empresa i que afectarà un de cada quatre trens, sol·licitada pel Grup Parlamentari d'Esquerra Unida.

Per al torn a favor, té la paraula la senyora Albiol.

La senyora Albiol Guzmán:

Gràcies.

Des d'Esquerra Unida pensem que és oportú, que realment seria molt oportú que el gerent de Ferrocarrils de la Generalitat Valenciana compareguera en la Comissió d'Obres Públiques de Les Corts, entre altres coses perquè és nou, està uns mesos en el càrrec i encara no hem tingut el plaer de veure'l ací en la comissió. I, per tant, pensem que seria molt oportú.

Realment, nosaltres el que pensem és que la compareixença a petició pròpia del gerent de Ferrocarrils de la Generalitat Valenciana en aquesta comissió hauria de ser una qüestió realment habitual. Pensem que hauria de comparèixer cada ics temps en aquesta compareixença per a explicar-nos la situació de Ferrocarrils de la Generalitat Valenciana, les previsions de futur, etcètera. Però com realment això no és així i almenys des que jo estic en aquesta comissió no he vist el gerent, ni l'antiga gerent tampoc comparéixer en aquesta comissió, hem decidit que l'haurem de demanar nosaltres, perquè ja sabem que per voluntat pròpia sembla que no vindrà.

I per què demanem la compareixença del gerent de Ferrocarrils de la Generalitat Valenciana? Realment pensem que hi ha mil motius perquè vinga a comparéixer. Acaben de fer un expedient de regulació d'ocupació, se'n han anat fora més de tres-cents treballadors i treballadores. I, per tant, pensem que, després d'aquest ERO, Ferrocarrils no pot continuar funcionant com funcionava abans perquè, evidentment, amb 300 treballadors, 310 treballadors menys, evidentment, no se pot dur endavant la mateixa feina, ni tindre el mateix funcionament. Per tant, estaria molt bé que vinguera el gerent a explicar quin són eixos canvis que van a produir-se en l'empresa pública.

I aquest és el motiu fonamental en realitat, com afectarà aquest ERO als usuaris de Ferrocarrils. Perquè als treballadors i treballadores ja sabem com afecta, malauradament ja ho sabem, amb més atur i amb una baixada de sous. Però el que no tenim clar és com afecta els usuaris. Pensem que el senyor Cotino hauria de vindre ací a dir quin és el futur de Ferrocarrils de la Generalitat Valenciana, a dir com i quan van a aplicar eixe pla de sanejament.

De fet, l'empresa Improven ha elaborat aquest pla de sanejament. En aquest informe que ha elaborat l'empresa Improven es parla de reducció de freqüències, s'ha arribat a parlar d'una reducció del 25% en algunes línies, d'un de cada quatre, se parla de revisió de determinats contractes, com de seguretat o de neteja, de l'eliminació de bons, de l'increment de tarifes més encara i ja s'han incrementat, és parla d'incrementar-les més encara, es parla fins i tot del tancament d'algunes línies, com la línia 9.

Per tant, nosaltres pensem que el gerent de Ferrocarrils de la Generalitat Valenciana ha de vindre a aquesta comissió i ha d'explicar com i quan pensen fer això, si és que ho pensen fer, si és que ho pensen fer.

Pense que a més hauria de donar-nos l'oportunitat de demanar-li nosaltres que faça marxa enrere en aquestos plans, evidentment, que ni els treballadors, ni els usuaris han de pagar la mala gestió dels directius de Ferrocarrils de la Generalitat Valenciana; que les despeses innecessàries, que els sous astronòmics dels seus directius, que la falta de planificació, que la compra d'unitats sense cap criteri, que les infraestructures que no se posen en funcionament, que tot això no és responsabilitat dels treballadors, ni de les treballadores, ni molt menys dels usuaris i usuàries de Ferrocarrils.

I, per tant, pensem que eixe pla de sanejament no s'ha d'aplicar en detriment de treballadors, treballadores i usuàries sinó que s'hauria d'aplicar un pla de sanejament als responsables de tot aquest desgavell que suposa, que ha suposat la gestió de Ferrocarrils de la Generalitat Valenciana. Per tant, pensem que és una molt bona idea, que seria molt oportú que el senyor Cotino vinguera a aquesta comissió.

També, a més, hi ha molts temes dels que caldria parlar amb el senyor Cotino, de la línea 2 del Tram d'Alacant, perquè no està funcionant dos anys després d'estar acabada; quins plans té per al metro de Riba-roja, que falta sembla una petita inversió però no s'acaba de fer i, per tant, no arriba el metro a Riba-roja; què passa amb la línia 1 de Metrovalencia o què passa amb el Tram de Castelló. Crec que hi ha elements suficients com perquè el gerent de Ferrocarrils vinga a aquesta comissió.

La veritat és que el Grup Parlamentari Popular s'ha passat anys i anys impedint, votant, votant en contra, vetant la compareixença de l'anterior gerent de Ferrocarrils de la Generalitat Valenciana, de la senyora Marisa Gracia, no sabem, alguna raó inconfessable els ha dut que la petició de compareixença de la senyora Gracia fóra sempre desestimada en aquesta comissió, sempre; almenys, des que jo estic no ha comparegut. I la veritat és que no ho hem demanat poques voltes, ni des d'Esquerra Unida i la resta de partits, de grups parlamentaris. Ho hem demanat en infinitat d'ocasions i sempre s'han negat, una vegada i una altra i una altra, a la compareixença de la gerent de Ferrocarrils.

Per tant, jo el que demane és que no tornen a cometre la mateixa errada; que no comencen així amb el nou gerent de Ferrocarrils; que li permeten també vindre a aquesta comissió a parlar, i segur que ningú sap més de Ferrocarrils, de l'empresa, en estos moments que el seu gerent i, per tant, és la persona idònia per a vindre a resoldre tots aquestos dubtes que tenim.

Gràcies.

El senyor president:

Moltes gràcies, senyora Albiol.

Torn en contra. Sí, senyor Serra, pel Grup Parlamentari Popular, té la paraula.

El senyor Serra Cervera:

Moltes gràcies, senyor president.

Senyora Albiol, amb tot el repàs, diríem, que ha fet a Ferrocarrils de la Generalitat i a qüestions que hi ha hagut debat i que encara n'hi ha debat sobre algunes, encara, que vostés saben i hem tingut repetides respostes per part del govern, entre totes s'ha deixat. , no ha preguntat per la línia 9, com va anar i què és el que va passar en la línia 9, que fa molt poquet temps també mos vam pronunciar, junt amb totes les línies que vosté ha dit.

I li he de dir. Mire, vosté demana que siga a petició pròpia i que vinga ací el gerent, i creu vosté que deuria ser aixina. I els ho hem dit en repetides ocasions a tots els grups parlamentaris. Mire, de totes les qüestions que vosté ha plantejat ací, mos pareix molt bé que se done resposta i que done resposta qui deu donar la resposta en la seu parlamentària de les Corts Valencianes, que és el govern valencià. I li ho hem dit en repetides ocasions i tornem a dir-li-ho. Escolte! , vosté vol que vinga la consellera? Que vinga. Vol que vinga el secretari autonòmic, que acaba d'acompanyar-mos? Que vinga el secretari autonòmic, que acaba d'acompanyar-mos. ¿Vosté vol que se li explique tota la negociació de l'ERO que, al final, ha acabat en un acord d'empresa amb els agents i representants dels treballadors, on s'han posat d'acord en una solució que en altres casos no ha sigut possible, però que ací hi ha hagut un nivell i una capacitat de diàleg, per part dels agents socials, dels sindicats i de l'empresa; i, dins de la desgràcia d'haver de prendre eixe tipus de mesures, s'ha pres acordada i acceptada per totes les parts? Doncs, se li poden donar totes les explicacions que facen falta respecte a la línia de Riba-roja, respecte al Tram de Castelló, a la línia 2 d'Alacant, com li he dit, a la línia 9, que vosté se n'havia oblidat i que tan important és per a la comarca de les Marines.

Vull dir-li, és que de totes eixes coses és que se pot parlar sense cap problema i se poden donar les respostes que facen falta. I ho hem dit ara i s'ha dit sempre, vosté ho sap; i que reglamentàriament la cabuda no és la que està prevista en estos casos. Ací, qui ha de comparéixer és qui li correspon, el govern valencià. I el govern valencià, en este cas, està representat pels alts càrrecs, que acaba en el nivell del secretari autonòmic. Poden vindre els màxims representants de la conselleria que, al final, són els qui presidixen els òrgans de govern de l'empresa pública que vosté vol que vinguen ací a donar compte els gestors d'esta.

Per tant, qui presidix els màxims òrgans de govern en Ferrocarrils és la consellera, és el secretari autonòmic i són els qui deuen tindre ací l'obligació de vindre a petició de tots els grups parlamentaris.

Per tant, li dic, totes les qüestions que vosté ha plantejat mos pareixen fenomenals; les acceptem i que se puguen tramitar totes. Però que vinga qui té l'obligació de contestar, que en estos casos són els responsables polítics.

I, si vol que li parlen del pla de sanejament, que li parlen del pla de sanejament. Si vol saber quin és el futur de l'empresa, que se parle del futur de l'empresa. Vosté ha posat, en concret, una qüestió molt puntual que era per a explicar la reducció de freqüències que se té previst aplicar per part de l'empresa, i que afectarà un de cada quatre; després, ha dit que no sap si això es farà o no es farà, perquè no se sap si es farà o no es farà.

Per tant, per tant, que vinguen els màxims responsables de l'empresa que, en este cas, són la consellera, és el secretari autonòmic i són els alts càrrecs del govern valencià; que vinguen i que donen comptes, de manera puntual i concreta, de totes les qüestions que, ja li dic, no ha fet vosté. , en la petició concreta que demana de totes elles, ho ha reduït a un camp molt concret, que me pareix molt bé, està en el seu dret de fer-ho i plantejar el que vosté crega més oportú.

Però el Grup Parlamentari Popular, el grup majoritari, no com li ha dit a vosté en esta legislatura o com li va dir a vosté en la legislatura anterior, com ha dit durant moltíssimes legislatures. I li puc dir que no únicament és un criteri d'un govern o d'un signe polític de determinat partit. Li podria posar exemples d'altres governs d'altres partits i d'altres colors polítics on este criteri se manté de la mateixa manera. Perquè, al final, açò ha de ser lògic, ha de funcionar i ha de ser el més pràctic possible.

Per tant, el que li dic és que mosatros no anem a oposar-mos a que vinga el govern valencià a parlar de ninguna de les qüestions que vosté planteja, però que vinga qui ha de vindre que, en este cas, és el govern valencià.

Moltes gràcies.

El senyor president:

Gràcies, senyor Serra.

Sí, per a rèplica, senyora Albiol, té vosté la paraula.

La senyora Albiol Guzmán:

Sí. Bé, evidentment a que vinga la consellera, doncs, no es poden negar, no? És una qüestió democràtica i, per tant, no poden negar-se, no? Per a açò estan aquestes institucions i l'oposició tenim el dret a fer eixe control al govern.

El que sí veig és que comencen vostés amb Cotino com. , igual que vam acabar amb la senyora Gracia, no? Sembla que vostés van a impedir ja la compareixença de Cotino ací en les Corts Valencianes. Jo el que demane és que s'ho repensen. Crec que no va ser gens positiu, en l'etapa anterior, que la gerent no vinguera a aquesta comissió, no vinguera a les Corts Valencianes. I, per tant, pense que és una greu errada que vostés continuen amb aquesta posició.

I, mire, nosaltres no estem demanant la compareixença d'un treballador o d'una treballadora de Ferrocarrils de la Generalitat Valenciana. No estem demanant això. Estem demanant que vinga ací una persona que ha sigut posada a dit, una persona de confiança, posada a dit pel Consell per a dirigir una empresa pública -a més, Ferrocarrils és una empresa pública, que de vegades sembla que se'ls oblida-. Per tant, jo crec que sí hauria de comparéixer.

I no és suficient amb que vinga la consellera a donar explicacions; també perquè. ; ella sempre ho diu, ella és política -la consellera, la senyora Bonig- i sempre diu: «Jo, de moltes coses d'estes no sé. Per això me rodege de gent que sí que controla el tema. » Bé, doncs que vinga eixa gent, perquè si ella de tot això no sap -i mos ho ha dit en més d'una ocasió-, doncs, estaria bé que vinguera la gent de qui ella es rodeja, que sí que se suposa que sap del tema, se suposa. Perquè la senyora Bonig sabrà molt de bagatelas revolucionarias, que mos contava l'altre dia en el ple, però d'altres qüestions. , bé, doncs sembla que no vol donar sempre les explicacions més oportunes.

Per tant, res. Insistir que crec que és una greu errada; i que des d'Esquerra Unida, sense cap dubte, anem a continuar demanant la compareixença del gerent de Ferrocarrils de la Generalitat Valenciana cada volta que ho estimem oportú, perquè pensem que és allò raonable, que vinga i que done la cara en aquesta comissió.

Gràcies.

El senyor president:

Moltes gràcies, senyora Albiol.

Sí, senyor Serra, té vosté la paraula.

El senyor Serra Cervera:

Moltes gràcies, senyor president.

Molt breument.

Veig que, la veritat, no m'he explicat bé, senyora Albiol. Li demane disculpes. No hauré tingut capacitat de que m'entenguera.

Però, mire, li ho torne a dir. Si és que no ens neguem a que vinguen. Si ens pareix molt bé que vinguen els qui han de vindre a donar les explicacions que hagen de donar. És que ens pareix molt, molt bé.

I justament mos posa un exemple. Doncs, mire, què vol que li diga. La senyora Bonig. , a vosté li agradaran més o li agradaran menys les explicacions que dóna i com les dóna. Però crec que ningú en estes Corts podrà dir que no dóna explicacions i que no ho fa llarguet; vull dir-li, ho poden vore tant en comissió com en ple. Me dóna exactament. Però que li puc dir que explicacions se'ls en donen. Altra cosa és que no els agrade el que escolten o el que se diu.

Però, bé, dit això, que això és una qüestió molt subjectiva i molt particular, sí que li dic i li ho torne a dir, mire, ací ha de vindre a donar comptes qui ha de vindre, que és el govern valencià.

I l'únic que li puc dir és una cosa, aclarisca's. Perquè mire que ací el que s'ha fet no és res nou, és una pràctica habitual de sempre. Vosté vol ací encotillar. , no sé per què dir que el nou gerent, en l'antiga gerent. Perdone, n'hi ha moltíssimes empreses públiques, moltíssimes, i en totes se té el mateix criteri, en totes, i vostés ho saben. Vull dir, que no és una qüestió de Ferrocarrils ni d'una persona. És un criteri que s'aplica, no des d'ara, des de fa moltíssims anys. I m'agradaria que mirara en els. -perquè està publicat-, en els arxius d'altres legislatures, inclús en altres governs d'altres colors, en esta comunitat i en altres comunitats on vostés han tingut o tenen responsabilitats de govern, mire quins són els criteris que se tenen a l'hora de manifestar-se amb este tipus de persones quan han de comparéixer davant d'una comissió parlamentària.

Moltes gràcies.

El senyor president:

Moltes gràcies, senyor Serra.

Grups que desitgen intervindre? Sí. Pel Grup Parlamentari de Compromís, té la paraula el seu representant, senyor Ponce.

El senyor Ponce Guardiola:

El senyor president:

Pel Grup Parlamentari Socialista, té la paraula el senyor Signes.

El senyor Signes Núñez:

Gràcies, president.

Efectivament, la compareixença de l'anterior gerent, de Marisa Gracia, s'ha demanat en infinitat de voltes i el Partit Popular pareix que l'ha preservat perquè no compareguera ací -crec- per algunes raons, és a dir, per l'accident de metro, que ella era la gerent quan l'accident de metro, en 2006, per tant, l'han preservat perquè ací no poguérem preguntar-li sobre eixe tema, allò que no se mos contesta per escrit. Jo pense que l'han preservat també pel desficaci econòmic que ha dut a l'empresa pública, mil milions d'euros de deute. Jo pense que l'han preservat, també, pels sous descomunals que en la seua època han estat cobrant els alts directius de Ferrocarrils de la Generalitat.

Però, mire, jo pense que, en este moment, n'hi ha un punt i apart, és a dir, quan se canvia un gerent d'una empresa pública -pense- el que és lògic és que el gerent comparega i explique si les línies que va a seguir i que va a aplicar en eixa empresa pública van a ser unes línies paregudes, iguals o diferents a les que aplicava la seua antecessora en este cas. I no passa res, i no passa res.

A més, el nou gerent és el que ha dut una conciliació directa, directa; l'ERO no ha sigut la senyora consellera, ha sigut el nou gerent, per tant, ahí podem -digam- plantejar-li qüestions al nou gerent que, tal volta, ell conega i la consellera no conega. I si parlem de la línia 2 del Tram d'Alacant, doncs, bé, és per si per casualitat el nou gerent té més informació que la senyora consellera de quan se posarà en marxa, perquè a la senyora consellera li hem preguntat en infinitat de voltes quan se posarà en marxa i ha donat cinc dates diferents de posar-se en marxa el Tram d'Alacant i encara està parat, no n'ha encertat cap. A vore si el senyor Cotino és més sabut en estos temes o coneix més elements que la senyora consellera i sap quan pot posar-se en marxa la línia 2 del Tram d'Alacant i què està passant amb eixa licitació, amb eixe plec de condicions, amb eixe procés de licitació, que ningú sabem què està passant. Ahí està que no saben què passa amb ell, no s'ha resolt i la línia 2 del Tram d'Alacant està com està, ¿no?

A més, el tema dels horaris, el tema de la disminució de freqüències, de la venda d'estacions, el tema de la reducció de trens en u cada quatre, que és anunciat. Jo pense que d'això el gerent, segurament, tindrà -digam- una aproximació més directa a l'informe del pla de sanejament d'Improven que la pròpia consellera, i no passa res, que vinga ací, que ho explique i que done compte de tots estos temes, ¿no?

Ja hi va haver -recorden vostés- en febrer de l'any passat una reducció de trens i de freqüències en la línia 1, ja la hi va haver. I, ara, se torna a plantejar una nova disminució de trens i de freqüències, i, fins i tot -digam-, una desaparició en algunes línies en caps de setmana perquè no funcionen.

Açò és el de sempre, és a dir, posem menys trens, posem menys freqüències, per tant, serà per als usuaris -digam-, serà menys útil per als usuaris, n'hi haurà menys usuaris, i, com n'hi haurà menys usuaris, mos donarà arguments per a seguir disminuint trens i seguir disminuint freqüències amb l'excusa que n'hi ha menys usuaris. Això és obvi, és a dir, això és allò que amb potes, amb plomes blanques i amb bec, ànec segur. És a dir, (rient) el tema és eixe.

I, mire, ja per acabar, jo voldria dir que un país desenvolupat no és aquell on el pobre té cotxe, sinó que és aquell on el ric utilitza el transport públic. I això no és el que està fent-se a esta Comunitat Valenciana. A esta reflexió -que, per cert, no sé de qui és, és d'autor desconegut- se li podia afegir que el país desenvolupat és aquell on no n'hi ha pobres ni tampoc n'hi ha rics, i si, a més, se potencia el transport públic, serà un país culte.

Si analitzem el nostre país sota estes premisses, la Comunitat Valenciana està deixant de ser una comunitat desenrotllada per a passar a engrossir la llista de comunitats que retrocedixen, possiblement per culpa de polítics de curt termini -que crec que és el que està passant- per no anomenar-los «incultes», polítics que viatgen en cotxe oficial i que pensen que el transport públic és per als que no tenen cotxe, per als xiquets i per a les persones majors. No, no és això, el transport públic té altres finalitats, a què s'ha referit el meu company de Compromís.

Res més i moltes gràcies.

El senyor president:

Moltes gràcies, senyor Signes.

Senyories, conclòs el debat, passem a votació. ¿Vots a favor de la proposició? 6. ¿Vots en contra? 8. Per 8 vots en contra i 6 a favor, queda rebutjada.

Senyories, acabat l'ordre del dia, agraint la seua presència esta vesprada i la seua col·laboració, s'alça la sessió.

(S'alça la reunió a les 17 hores 52 minuts)

