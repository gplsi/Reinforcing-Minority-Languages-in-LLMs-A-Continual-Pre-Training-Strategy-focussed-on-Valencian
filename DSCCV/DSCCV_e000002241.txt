Comissió d'Indústria, Comerç i Turisme realitzada el dia 18 de novembre de 2010. Comença la reunió a les 16 hores i 31 minuts. Presideix la diputada senyora M. ª Dolores Botella Arbona. Reunió número 25.

Proposició no de llei sobre la cooperació i la col·laboració entre el Ministeri d'Indústria, Turisme i Comerç i la Generalitat valenciana en la planificació de l'espectre radioelèctric, presentada pel Grup Parlamentari Popular (RE número 64. 430, BOC número 262)

La senyora presidenta:

(La secretària passa llista per tal de comprovar si hi ha quòrum)

El senyor Mundo Alberto:

Gràcies, senyora presidenta.

Jo crec que en el contingut del que és la proposició no de llei que presentem, amb una àmplia exposició de motius, crec que queda molt clar quina és la finalitat d'esta proposició no de llei, que a gran trets vaig a tractar d'indicar de cara a que tots mos posicionem respecte a esta.

Tots sabem que estem parlant d'un tema, de la TDT, les telecomunicacions, que és una competència en exclusiva que té l'estat respecte al que és a través de la Constitució espanyola, en el seu article 149. 1. 21. Així mateix l'administració general de l'estat exercix eixa competència a través del Ministeri d'Indústria, Comerç i Turisme i de la Secretaria d'Estat de Telecomunicacions i la societat SETSI, que és la que se va encarregar de difondre tot el tema del TDT i la implantació dins de tot l'estat espanyol.

La SETSI ha realitzat en exclusiva la planificació tècnica de la difusió i esta planificació inclou determinar el número de múltiplexs de TDT que poden emetre en diversos àmbits territorials, estatal, autonòmic; decidir. en alguns d'estos múltiplexs se difonen per xarxes de freqüència única d'àmbit nacional o per comunitats autònomes, i estudiar i assignar les freqüències per les que han d'emetre cadascú dels diversos múltiplexs.

Després del cessament de les emissions analògiques, l'única alternativa de què disposen els ciutadans és la recepció digital. Per tot això, s'han digitalitzat un important nucli de centres i s'ha assolit aquí en la comunitat una cobertura del 99,7% de la població de la comunitat, pràcticament en tota la comunitat.

La Generalitat tenia encomanades per l'estat cobrir el 4% de la població i les seues actuacions han assolit quasi un 20% en 243 municipis, juntament en col·laboració amb diputacions i altres ens públics d'aquí de la comunitat. La Generalitat ha invertit un total de 15 milions d'euros en la comunitat amb un total que cobrix quasi 853. 000 persones.

No obstant, s'està rebent un número creixent de queixes o reclamacions dels ciutadans que traslladen problemes en la recepció de la TDT amb un denominador comú: se tracta fonamentalment de ciutadans que residixen en zones costaneres que la recepció de l'ona de TDT té interferències i no arriba amb la qualitat adequada. Les reclamacions se refereixen als múltiplexs de SFN, que són les que emeten en la mateixa freqüència en tots els centres de difusió, és a dir, són les mateixes freqüències que van en tots els mateixos centres de difusió i les queixes se concentre, sobretot en l'estació d'estiu.

La Generalitat ha estudiat la situació i ha arribat a algunes conclusions, analitzant quin pot ser el tema pel qual mos ocupa d'eixa problemàtica que s'està ocasionant. S'han traslladat informes al ministeri amb tots els problemes detectats per falta de cobertura en els centres oficials, exposant que la magnitud dels problemes detectats excedixen molt l'àmbit de responsabilitat de La Generalitat. I, en conseqüència, deu ser el govern central el que adopte les mesures oportunes per assegurar que la cobertura dels centres oficials digitals siga la mateixa que tenia els centres tecnològics. S'ha autoritzat l'estructura analògica i s'han ficat la TDT bàsicament utilitzant els mateixos punts. I per això tenim seriosos problemes durant l'estiu sobretot de recepció en les zones costaneres degut a les ones que d'una i altra s'interferixen i, per tant, hi ha freqüències que no arriben amb la qualitat adequada.

Donada la falta de recepció per part del ministeri, -ja han transcorregut més de vuit mesos des del fi de les emissions analògiques- des d'este grup del Partit Popular decidim presentar esta proposició no de llei amb l'objectiu de solucionar i corregir tots els problemes de cobertura per a que ningun lloc de la Comunitat Valenciana se quede al marge de la nova televisió digital terrestre. Ara, del que es tracta és de resoldre les deficiències tècniques com més prompte millor, perquè els ciutadans no tenen per què sofrir les conseqüències que en este moment tenim de la falta de cobertura, sobretot en estacions estiuenques. I estem en un moment adequat per a poder donar solució fins que arribe l'estiu que ve.

Per tant, la proposta que presente té dos avantatges. Una, sumar esforços i recursos en l'aspecte clau de planificació de l'espectre; i, una altra, fer transparent un procediment, la planificació de l'espectre, que sempre ha tingut una certa foscor per part de l'administració central per a les administracions autonòmiques.

Per tant, la nostra proposta de resolució diu el següent: «Les Corts insten el Consell perquè este inste el govern de la nació perquè constituïsca un grup de treball amb representació de l'administració general de l'estat i la Generalitat valenciana, que estudie i propose les freqüències disponibles i utilitzables per a successives planificacions de l'espectre radioelèctric. Que del grau de compliment d'este acord se done compte a Les Corts en el termini de tres mesos. »

Res més i moltes gràcies.

La senyora presidenta:

Moltes gràcies, senyor Mundo.

Té la paraula el senyor Morera.

El senyor Morera Català:

Moltes gràcies, senyora presidenta.

Bé, estem davant d'un tema certament significatiu que ha de vore amb la capacitat de les comunitats autònomes d'articular el seu espai radioelèctric, concretament en l'aspecte dels múltiplexs i la TDT. Això ha ocasionat que en estos moments la nostra comunitat tinga dos múltiplexs, quan altres comunitats d'una altra dimensió quant a població semblant tinguen més múltiplexs, amb la qual cosa tenen més capacitat per a incorporar televisions digitals terrestres.

Esta proposta de resolució no indica el procés de concessió que se va efectuar el seu dia sobre les TDT, que des del nostre punt de vista és absolutament millorable. Tant és així, que molts operadors que se'ls va concedir la freqüència de la TDT a la nostra terra, en estos moments no existixen, i n'hi ha un abandó per part dels operadors locals en la concessió que se va donar en el seu moment.

Però en tal cas ací el que se planteja és una altra qüestió que té incidència en el que el nostre grup parlamentari sempre ha reclamat, i és la necessitat de vertebració d'un espai comunicatiu entre aquells territoris, aquelles comunitats autònomes amb les quals compartim llengua. Crec que és un objectiu necessari perquè a la nostra terra s'estan produint un conjunt d'accions de censura, de no fer les coses de forma correcta per a que els valencians puguen, al mateix temps que puguen rebre televisions d'altres comunitats autònomes, cosa que ara no passa, per una acció unilateral i censurable per part del govern valencià, les nostres televisions, les televisions públiques puguen també, en virtut d'un acord de reciprocitat, que la consellera portaveu i directora de la campanya del Partit Popular, la senyora Paula Sánchez de León, ha anunciat que té la intenció de procedir, estar disposat a aplicar eixa reciprocitat.

En eixe sentit, el nostre grup parlamentari Compromís el que demana són solucions a este aspecte. I veiem que el tancament per part del govern central en la concessió d'un tercer múltiplexs a la nostra terra, al nostre país, és el causant de la impossibilitat de l'aplicació d'eixa reciprocitat. Volem un tercer múltiplexs i potser, potser, a través d'esta comissió que ací se planteja per part del Grup Popular per a que el Consell valencià demane un grup de treball al govern central per a estudiar i proposar freqüències disponibles i utilitzables per a successives planificacions de l'espectre radiològic, potser esta via siga la que puga solucionar un greu problema que afecta a una cosa tan important com la Directiva europea de televisió sense fronteres. No se pot admetre que siguem l'únic territori de la Unió Europea que vulnera, este govern, la directiva europea de televisió sense fronteres. I això s'està fent d'una forma conscient i per això encapçalem els rànquings d'incompliments de la normativa comunitària en molts aspectes, entre ells este.

Per tant, el Grup Compromís, que vol solucionar este problema i que volem que la nostra televisió, radiotelevisió, es puga vore a altres territoris i les televisions d'altres territoris es puguen vore a casa nostra, pensem que a la millor esta podria ser una forma per a desbloquejar esta situació. No depositem massa confiança, però, en tot cas, pensem que ja està bé que esta paranoia que alguns professen de intentar impedir la normal comunicació en territoris que tenim afinitats culturals i lingüístiques s'acabe.

En eixe sentit, pensem que votarem a favor, tot i que no som massa optimistes respecte a la solució d'una problemàtica que diferents governs, ja siga del PP o del PSOE, ací o allà, no han tingut massa interés en solucionar. Votarem amb eixa confiança, tot i que no som massa, no tenim, vist el que hem pogut vore, no tenim una especial percepció que això va a poder resoldre's. Però, en tot cas, votarem a favor per a que quede en acta i per a intentar que eixa iniciativa puga desenvolupar-se i aconseguir uns fruits que el nostre grup polític desitja.

Moltes gràcies.

La senyora presidenta:

Moltes gràcies, senyor Morera, per la brevetat.

La senyora Escudero.

La senyora Escudero Pitarch:

Gràcies, senyora presidenta.

En l'exposició de motius que mos ha detallat el senyor Mundo i que mosatros teníem en la mà de la proposició no de llei que vostés presenten feien referència als problemes de recepció de la TDT que s'havien produït durant l'estiu passat i fonamentalment en les zones de costa. I en esta proposició vostés mos diuen que La Generalitat havia estudiant profundament el problema i que este problema venia per la planificació de múltiplexs digitals de freqüència única d'àmbit nacional i autonòmic, com vosté també ha dit.

Jo voldria ressaltar abans de res que els problemes esmentats es van resoldre ràpidament. I que, a més, eren problemes que s'havien de resoldre pels mateixos

(inintel·ligible)

. mitjançant ajustos tècnics en la xarxa d'emissió. Aixina que, senyor Mundo, en el cas de les interferències costaneres este estiu, el Ministeri d'Indústria, com vosté sabrà, va habilitar freqüències addicionals en les zones afectades i el problema se va resoldre ràpidament. Ja tenim el problema resolt, però per a tranquil·litat de tots, m'imagine que de vostés i nostra.

Jo m'imagine que vosté és l'autor d'esta proposició i m'agradaria, si pot, que me diguera si sap quin múltiplexs digitals i quins canals radioelèctrics es van detectar eixos problemes dels quals vostés parlen. Després, en el seu torn.

I també m'agradaria saber si vostés han estudiat el contingut del Reial decret 365/2010 del govern. Jo li ho dic, perquè este decret preveu la suspensió dels canals afectats per eixos problemes com a conseqüència de la coordinació internacional de les freqüències i que han d'estar substituïts per múltiplexs digitals.

I és ahí on arribem a la segona part de la seua proposició no de llei, de la seua proposta, que és eixa de constituir un grup de treball amb molt bona voluntat, junt al Ministeri d'Indústria, per a planificar l'espectre radioelèctric. Bé, en eixe reial decret que jo anomenava abans, vosté sabrà que s'estableixen els criteris a aplicar per a la planificació d'eixos nous múltiplexs digitals. I justament en estos moments s'està duent a terme la coordinació internacional de les freqüències que s'assignaran per a cadascú d'aquest nous múltiplexs digitals.

Vosté sap que eixa coordinació inclou la celebració de conferències internacionals de la Unió Internacional de Telecomunicacions, on s'aproven tots els plans regionals a través dels quals els diferents estats sol·liciten les seues necessitats de freqüències per a determinats serveis. Això ho sap vosté, no? I que es coordina el repartiment d'acord amb este principi entre els estats. Espanya, nosaltres, Espanya va haver de coordinar amb França, amb Portugal, amb Algèria, amb Marroc, amb el Regne Unit, amb Itàlia, etcètera, etcètera, més de les dos mil cent necessitats de freqüències necessàries per a planificar almenys les dotze cobertures d'àmbit nacional contemplades a este pla tècnic de la TDT.

Vam haver de signar l'acord de Ginebra, que vosté també coneixerà, per a garantir la compatibilitat radioelèctrica. I, a més, s'havia de tindre en compte unes altres restriccions per a protegir un altre tipus de serveis com, per exemple, tot el tema de la radionavegació aèria al voltant dels aeroports. O, també, protegir serveis com la radioastronomia.

I ahí, pareix ser que és on vol estar el Consell. Ahí. En un grup de treball en el ministeri.

Doncs, mire, no és possible. No és possible la participació de les comunitats autònomes en esta tasca, pel bé de l'ús eficient d'un recurs tan valuós i tan escàs, com és l'espai radioelèctric.

Jo tinc la sensació que vostés s'han excedit ací. I que s'hagueren pogut estalviar, perfectament, la iniciativa. Perquè, si arriba, jo tinc la sensació que podem ratllar el ridícul.

Esta tasca de planificació és absolutament complexa. I, per tant, la participació de les comunitats autònomes, tal com la plantegen vostés, en esta proposició no de llei, no té sentit. Jo, me pareix que deuríem de treballar al ministeri i no embolicar la troca més del que s'embolica ja, diàriament.

És l'administració qui ha de garantir l'ús eficient d'aquest recurs, tenint en compte que totes les comunitats autònomes, totes, tenen idèntic dret i accés als recursos d'eixe espectre radioelèctric. I, a més, ja estava prevista. Ja estava prevista la participació de les comunitats en la fase d'aprovació dels plans tècnics, en matèria com la radiodifusió i la televisió.

Jo, de tota manera, sí que m'agradaria dir-li que a mi me pareix molt encomiable la seua voluntat d'esta proposició no de llei -molt encomiable- de participar en la solució del problema, malgrat que la competència siga del ministeri.

Però m'agradaria dir -i en això estaria d'acord amb allò que deia abans el company Morera- que el problema no té l'origen en la planificació de la disponibilitat de les freqüències que fa el ministeri sinó en els canals que ja han estat concedits i que no estan emetent. Eixa és una competència exclusiva de La Generalitat, com vostés admeten en la seua pròpia proposició.

A vostés, a la comunitat autònoma, a nosaltres mos correspon -entre altres competències relacionades amb la televisió digital terrestre- la potestat sancionadora a les televisions, públiques i privades, amb cobertura autonòmica, provincial i local, que incomplisquen les condicions de la concessió. Una potestat sancionadora que no s'ha fet efectiva, en absolut, i que moltes de les empreses, a les quals La Generalitat va adjudicar les TDT, han demostrat que no tenien les condicions ni la capacitat per a emetre.

No ha dit vosté tampoc, en esta proposició, que nosaltres, els telespectadors valencians, havíem ara, a hores d'ara, havíem de disfrutar d'un ampli espectre. Però que hi han moltes TDT que no han començat, evidentment, les seues emissions. Això sí que és una interferència. I això, en definitiva, sí que és un problema.

I, per tant, jo tinc la sensació que no hi ha necessitat de cap comissió mixta ni cap grup de treball. Perquè l'únic que s'ha de fer és que el Consell exercisca les seues potestats, què té en esta matèria.

Vostés van fer les concessions als seus amics. Estos amics incomplixen les condicions. I, a més, actuen amb total impunitat. I, per tant, La Generalitat, més que facultada, senyories, el que està és obligada. Obligada a iniciar les emissions i a completar l'oferta de les TDT, a la qual tenim, tots nosaltres, dret; i, sobretot, a que les empreses puguen concórrer en igualtat de condicions -que això tampoc s'ha complit.

Per a això sí que seria, segurament, necessari un grup de treball. Però per a estudiar els problemes de recepció i de minva; de minva en les emissions de l'oferta televisiva. Per a la resta, a nosaltres no mos caldria ni considerem que és necessària.

Però jo sospite que, darrere d'esta bona voluntat que vostés demostren, pareix que vullguen amagar els verdaders problemes d'implantació de la TDT al País Valencià, o la Comunitat Valenciana, a causa d'un repartiment de llicències absolutament sectari, absolutament tendenciós, al qual va ser cridat, exclusivament, un grup d'amics que van participar. I que a mosatros mos dóna la sensació que l'únic que se pretén és generar un oligopoli -si volen- mediàtic.

Com que no van primar ni els mitjans ni la capacitat, doncs, el resultat quin és? Doncs, que tenim una TDT absolutament empobrida, sense plantilles ni capacitat. Això és el que tenim avui al País Valencià.

Vostés sabran que tenim un cas, a més, particular, no? , d'una empresa -el senyor Ulibarri-, Tele 7, que té 13 llicències, 13, de les quals, només en té dos a mig funcionament: una en València, l'altra a Sagunt. I això, per què va ser? Per una mala planificació empresarial. I per haver concorregut sense capacitat tècnica per a poder resoldre una programació mínima, amb una plantilla digna.

Senyories, ja els he dit -o, almenys, hauran deduït- que nosaltres, el Grup Parlamentari Socialista, va a votar en contra d'esta proposició no de llei.

Estudien vostés el que hagen d'estudiar. Sancionen a qui hagen de sancionar. La facultat que tenen, exercisquen-la, en totes les seues possibilitats. I, de la resta, a mi m'agradaria que vostés estigueren molt tranquils, que el ministeri s'ocuparà d'este assumpte.

Moltes gràcies.

La senyora presidenta:

A vosté, senyora Escudero.

Sí, el segon torn, per al senyor Mundo.

El senyor Mundo Alberto:

Gràcies, senyora presidenta.

Mire, senyor Morera, agrair-li el seu recolzament a esta proposta.

Realment, entrant en allò que la senyora Escudero ha dit, doncs, aquí no n'hi ha cap proposta de que nosaltres volem entrar en una comissió internacional sobre el tema de l'assignació de freqüències i problemes internacionals que puguen tindre. Això és una competència de l'estat. I l'estat és qui ha de negociar-ho i qui ha de portar-ho a terme i qui ha de donar solució.

Després, vosté ha estat parlant també que els problemes tècnics de recepció d'imatge han estat solucionats. Ho dubte. Ho dubte perquè, inclús, en moltes zones persistixen, en estos moments, problemes. En Vilamarxant, m'han comentat fa un moment que tenen problemes de recepció en la zona de Vilamarxant. En la zona nostra, en la zona del nord de la província de Castelló -i vosté és de la província de Castelló-, en la zona nord de la província de Castelló. Vostés encara ho reben del Bartolo, el senyal. Perquè van aprofitar el que són els antics punts d'emissió de les antenes analògiques que hi havien anteriorment. Però, en la zona nostra ho rebem tot des de Tortosa. Al rebre-ho de Catalunya, nosaltres rebem els múltiplexs que vénen de Catalunya.

I nosaltres estem dins de la Comunitat Valenciana, senyor Morera, com vosté deia anteriorment, i la TV3 la rebem, perfectament, en la zona nostra, perquè rebem tot el senyal que mos ve de Catalunya. Realment, això és una de les coses que, en este moment, fa que des d'un altra regió estem rebent senyals que no són els propis d'aquí. I, en conseqüència fa que eixe senyal del TDT que arriba, diferent a l'analògic, entre el del Bartolo de Castelló i el de Tortosa, de vegades -i, sobretot en zones de costa- tenim moltes interferències, que persistixen encara en estos moments. Problemes tècnics que cal donar-los solució.

I l'únic que demanem aquí, en esta proposició que nosaltres hem fet, és que hi haja una comissió de treball que puga fer. No és una comissió per a decidir què és el que s'ha de fer, sinó una comissió de treball que faça unes propostes i que analitze problemàtiques d'estes, que poden haver en la nostra comunitat i que, indubtablement, el tema de què vosté parlava abans, de l'assignació dels múltiplexs que va signar la Comunitat Valenciana, indubtablement, porta un altre camí. No tenim per què entrar nosaltres ara en si eixa comissió és qui ha de sancionar o no ha de sancionar. És La Generalitat qui, en conseqüència a les adjudicacions donades, a que si emeten, si no emeten, si estan donades haurà de rescindir eixes concessions i traure unes noves concessions. I, al mateix temps, sancionar, pels motius i per la reglamentació corresponent, les persones que no ho hagen tirat endavant.

Per tant, no és que volguérem. Volem. , el que volem és donar-li solució a un tema de la TDT. I volem col·laborar. Com ja se mos va demanar des d'un principi, que La Generalitat col·laborara en donar-li solució a que arribaren els senyals de TDT a poblacions menudes, a zones fosques que tenim a la nostra comunitat -en 4% se va estimar en un principi-. I que, en este moment, hem arribat -com abans li deia- a més d'un 20%. Ha fet un esforç, La Generalitat, per arribar a tots els pobles. Perquè els pobles que actualment, quan va arribar l'apagada, no tenien la TDT, s'han quedat sense televisió de cap tipus. No podien rebre cap senyal, ni cap senyal, ni les cadenes nacionals -dins de la nacional-, ni les regionals, ni les comarcals, ni les locals.

Per tant, eixe esforç l'ha hagut de suplir. I des de la conselleria s'ha fet un esforç per a arribar als llocs que, realment, l'empresa encarregada, per part de l'estat, no ha pogut arribar. I s'han fet unes inversions importants. I volem seguir col·laborant en donar solució a problemes de recepció i, com no, també a plantejar la problemàtica que puga hi haure, en estos moments, de l'assignació de canals múltiplexs -com deia bé el senyor Morera, anteriorment-. Que hi ha llocs que tenim dos canals i hi ha altres llocs que en tenen més. I, per tant, estem discriminats respecte a altres comunitats.

I, per tant, nosaltres l'únic que volem és que d'eixe aspecte puguem participar i no decidir -perquè, indubtablement, qui decidix és l'estat-, participar en tots eixos aspectes i poder col·laborar en donar millor cobertura de la TDT, dins de la nostra comunitat.

Res més i moltes gràcies.

La senyora presidenta:

Moltes gràcies, senyor Mundo.

Si no intervé ningú, doncs, passem a votació. Vots a favor de la proposta? 9. Vots en contra? 6. Val, la proposta queda assumida per majoria.

Proposició no de llei sobre l'ampliació, per part del Ministeri d'Indústria, Turisme i Comerç, de l'addenda d'infraestructures del pla Avanza per a l'execució de noves actuacions en matèria de televisió digital terrestre, presentada pel Grup Parlamentari Popular (RE número 64. 431, BOC número 262)

La senyora presidenta:

La senyora Sánchez Cortés:

La senyora presidenta:

El senyor Morera Català:

Moltes gràcies, senyora presidenta.

Senyora Sánchez, anava vosté molt bé, però a última hora li ha hagut d'eixir l'anticatalanisme del Partit Popular. I jo, primer que res, voldria fer-li una pregunta: ja li han demanat a Alicia Sánchez Camacho i al Partit Popular que rectifique que la paella no és catalana? Perquè, jo, si vol, fem una proposició no de llei conjunta de defensa de la identitat valenciana i li diguem a esta senyora catalana que, bé, que no està bé en un videojoc matar immigrants il·legals, dient-los pràcticament que són una espècie de persones a extingir, però és que, a més, s'ha apropiat la paella valenciana com si fóra catalana. Ja li han escrit una carta de rectificació al Partit Popular?

Perquè, clar, jo crec que ací, que hem tingut en el ple un debat sobre identitat valenciana i vostés han criticat d'una forma molt conseqüent amb els seus plantejaments, evidentment, este tema, doncs, jo crec que hauríem de parar la comissió i fer una proposició no de llei per a denunciar l'apropiació indeguda que la senyora Alicia Sánchez Camacho ha fet de la paella valenciana.

Però, dit això, anava vosté bé, però ha dit una cosa que a una persona un poc informada, doncs, li crea un somriure. Ha dit que «en Catalunya han aconseguit 23 milions d'euros en infraestructures i telecomunicacions». Doncs, no ho sé, la dada, però segurament sí, però és que Andalusia també. Però, sap per què? Perquè han fet un estatut d'autonomia on contempla les inversions territorialitzades del govern central com toca, no com van fer vostés, que no van incorporar ninguna clàusula d'eixe estil. Els seus col·legues d'Andalusia, sí. El senyor Arenas, sí. I vostés, no. Aleshores, clar, l'incompetent es queixa de la seua incompetència, però és que tenim el que mos mereixem, per desgràcia, i vostés van pactar un estatut d'autonomia que no contemplava este tema, i, ara, se queixen. Doncs, escolte, facen bé les coses!

I, ara, esta proposició no de llei és un cant a això, doncs, a un govern i un grup parlamentari -com vosté diu- que sustenta un govern que no té ni per a segells, no n'hi ha diners ni perquè l'administració de correu envie les notificacions, els requeriments. ¡No n'hi ha ni per a segells! I, aleshores, vostés demanen ací que s'amplie el pla Avanza per a poder instal·lar tal. No és eixe el meu model de finançament autonòmic, no és el meu model, perquè, açò, al final, haurem sempre d'anar agenollats i a plorar a Madrid. Crec que no és el que interessa al poble valencià, al poble valencià li interessa tindre el seu finançament com toca, tindre les inversions que li pertoquen, efectivament, i per això s'han de fer altres coses que vostés no fan, no fan.

Per tant, jo no puc aprovar açò, perquè era un model de partit submís a Madrid, agenollat a Madrid, subordinat a Madrid, que és incapaç de defensar el que és nostre, el que ens pertoca, ja siga en l'Estatut o ja siga demanant que el govern de l'estat repare el deute històric que té l'estat amb el poble valencià. És que tenim un document ja d'una comissió d'experts que ha avaluat eixe deute històric. I mentres vostés no reclamen això, s'han posat d'acord vostés en Extremadura, amb el PSOE d'Extremadura, en un estatut d'autonomia que sí que contempla tot açò.

És que, clar, és que és molt trist i molt penós alhora. «I, clar, ara hem d'anar a demanar perquè com no tenim ni per a segells, que s'amplie no sé què del pla Avanza perquè mos paguen la. . » Xe! Però, açò és una broma, ¿no? Reclamen vostés els 3. 400 milions d'euros que, segons l'informe de la comissió d'experts sobre el que no s'ha dotat les nostres competències, perquè som cinc milions de valencians, amb el model de finançament del Partit Popular, 3. 400 milions d'euros, amb el model del senyor Zaplana, és la diferència entre el que han finançat les nostres competències i el que ens tocaria.

I, ara, ¿vol dir que anem ahí a demanar? ¿Què anem a demanar, 7. 000 euros? No, no, 3. 400, senyora Sánchez. ¡3. 400 milions! I deixem-nos de

. I de retruc me fa una deriva anticatalanista -això, per a crear amics-, amb qui mos hem d'entendre per al corredor mediterrani, per a les infraestructures, per a mil coses. ¡Hala! ¡Una andanada! És que, clar, això explica la situació que tenim, que fem riure per on anem, que necessitem fer-mos perdonar! Amb propostes com estes en la seua exposició és que fem riure.

El senyor Mundo, encara, el tema anterior ho ha explicat un poc bé, «doncs, bé, una comissió per a vore si arreglem els buits de l'espai radioelèctric. » Doncs, bé, ara va, anem a tirar-li, perquè és que tenim moltes coses a arreglar. Entre altres, li faig una pregunta, és que diu: «La innovación para ganar el futuro. » Però, ¡si no han dotat vostés, en la concessió de les TDT, cap empresa valenciana! ¡Tot han sigut empreses de fora! ¡Les poquetes valencianes en àmbit local! I tota la resta, ¡de fora! Que, per cert, han punxat tots.

Aleshores, què mos està diguent ací de «la innovación para ganar el futuro», si el sector audiovisual valencià necessitava i necessita d'una TDT pròpia, d'empreses pròpies, que les hi havia -i vostés les van marginar- per a poder dimensionar eixe sector. «La brecha». ¡Clar que bretxa! ¡Però per culpa seua! ¡Una bretxa digital! ¡Clar que sí! Diga'm vosté alguna empresa valenciana que estiga en estos moments emetent en TDT, llevant de les empreses como

, a l'àmbit local;

El Levante

, a l'àmbit local. ¡I para de comptar! I Ribera Televisió, a l'àmbit comarcal de la Ribera. ¡I poca cosa més! És que, clar, és que me conten vostés unes coses!

Les coses s'han de fer bé, eixa bretxa digital existix, la incompetència del govern valencià existix, no n'hi ha una indústria audiovisual potent per culpa seua, entre altres raons, perquè no paguen ni a les empreses de doblatge ni a les empreses de l'audiovisual. «¿La innovación es básica para ganar el futuro? » ¡I tant que sí! Per això, quan més prompte vostés acaben ací, millor, perquè és que mos porten al riu, mos porten al riu. Aixina no se fan les coses.

I damunt, me pega una andanada contra Catalunya, però s'ha oblidat d'Andalusia. I damunt critica uns altres que sí que estan fent amb clàusules addicionals en els seus estatuts d'autonomia, sí que estan aconseguint blindar les inversions de l'estat a la seua terra, i, ací, que no ho van fer, damunt ho critiquem. És que és de nota.

Però, bé, ara, mos plantegem vostés -que ja li dic que sí- la reforma de l'Estatut, la reforma d'eixe estatut tan meravellós, que fa vergonya escoltar les declaracions de: «¡Ja estem reformant-lo! » Però, li dic una cosa, no reformen només la disposició addicional segona, facen com han fet vostés en Extremadura, el deute històric. Aquells sí que són espavilats! Clar! Però, ací, així anem, doncs, mire, de mal en pitjor.

No demanem la molleta, sinó que anem a demanar l'os, dins del marc constitucional, perquè ho estan fent els seus col·legues en Extremadura, demanem el deute històric, que tenim ahí un informe, tirem pel recte i aconseguim una cosa, i és que quan hàgem de fer una nova concessió de TDT, per favor, pensem en les empreses valencianes, pensem en les empreses d'esta terra, pensem en els productors valencians, no tot és el de fora; el de fora, doncs, hi han algunes coses que poden estar bé. Però, si volem, realment, acabar amb eixa bretxa digital, haurem d'apostar, d'una vegada per totes, per fer créixer eixa indústria que -com li vaig dir al president en el debat d'investidura- la indústria audiovisual i les indústries culturals són un dels factors necessaris, importants, per a poder generar ocupació i riquesa. Per això, tenim més atur que la mitjana d'Espanya, entre altres coses, pel seu model productiu que, entre altres coses, ha fet entregar tota la TDT a empreses forasteres que no aposten per la nostra.

I, per tant, no li vaig a votar a favor d'esta proposta de resolució, crec que no aporta res, està absolutament desorientada, és una visió d'agenollar-se, d'anar a Madrid a reclamar, quan vostés no tenen ni per a segells i ja no saben què fer per a arribar a final de mes. Per tant, jo, de veritat que la retiraria, si fóra vosté.

La senyora presidenta:

Moltes gràcies, senyor Morera.

La senyora Gay Bódalo:

a senyora presidenta:

La senyora Sánchez Cortés:

a senyora presidenta:

Sí, sí, immediatament, senyor Morera. Un momentet.

El senyor Morera Català:

Moltes gràcies, senyora presidenta.

Jo no vull tirar a ningú al riu. En tot cas, si mos n'anem d'excursió i prenem un bany en el riu tampoc passaria res, però no vull tirar ningú al riu.

Però no m'ha contestat una cosa, vosté que és tan valenciana: quines empreses valencianes tenen la concessió de la TDT que van fer vostés? Van fer una concessió molt opaca, prop de Nadal, a empreses que no tenen la seua personalitat física i jurídica en la nostra terra i, clar, han fracassat completament. Van despreciar els operadors locals i, clar, eixe valencianisme que vosté diu, doncs, no és cert.

I no vaig a votar a favor d'esta proposta de resolució perquè planteja un model de finançament de les comunitats autònomes que no és que un valencianista reclamaria. Un valencianista reclamaria els seus recursos i, partir d'ahí, en el marc de l'estat autonòmic, a complir la seua actuació.

Però, clar, és açò i són altres coses que, poc a poc, cada vegada més, són decisions del govern central cofinançades i, cada vegada, i ho ha assenyalat el seu cap, senyor Rajoy, cada vegada, el fet autonòmic va anar laminant-se, reduint-se a un simple descentralització. Per tant, no és el model que ens interessa als valencians. A mosatros mos interessa un altre model molt més clar on tingam nosaltres els nostres recursos, i a partir d'ahí, podem actuar en el nostre benestar, i no el que ens proposa vosté. Per tant, no vaig a favor d'esta proposició no de llei.

a senyora presidenta:

Moltes gràcies, senyor Morera.

Passem, doncs, a votació.

La senyora Gay Bódalo:

a senyora presidenta:

(Inoïble)

Proposició no de llei sobre els centres tecnològics de la Comunitat Valenciana, presentada pel Grup Parlamentari Popular (RE número 64. 861, BOC número 262)

a senyora presidenta:

La senyora Bonet Mancheño:

La senyora presidenta:

El senyor Morera Català:

Moltes gràcies, senyora presidenta.

Jo crec que estem davant una proposta de resolució molt important, molt necessària. I que la diputada, Elena Bonet, hauria de parlar, prèviament, primer amb el conseller i vicepresident primer del govern, el senyor Rambla. Perquè el que vosté planteja ací és molt important. I la pregunta és: per què no ho fa el seu govern?

Aleshores, jo li done tot el meu suport per a que vosté quede un dia i li ho explique, tot el que mos ha explicat ací. Perquè, clar, el canvi de model productiu passa, en gran mesura -o reordenació del model productiu, parla-, per tot allò que vosté ha explicat amb tanta contundència i tanta claredat. I, en eixe sentit, jo no m'explique com el senyor Rambla ha presentat els pressupostos que ha presentat en la seua àrea i en les seues competències -pel que fa a indústria, innovació, recerca, investigació- i en el conjunt del pressupost de la Generalitat valenciana.

Crec que vosté faria bé, senyora diputada, de parlar amb ells. Parlar primer amb el senyor Rambla i explicar-li tot açò, en el marc de les nostres competències. I el senyor Rambla, a la millor, li diu: «És que no tenim prou diners. » Aleshores jo, després, me n'aniria a parlar amb el senyor Gerardo Camps. I si pot arribar al president, li ho diu també al president. Li diu: «Escolte, que no tenim diners. Me diuen que tot açò sí, però no n'hi han prou diners. » Aleshores, en lloc d'anar a les comissions a demanar diners a l'estat, a vore si, d'una vegada per totes, demanem allò que altres comunitats autònomes -i ho ha dit vosté- sí que fan i ací no ho fem. I és aconseguir dos coses: les inversions públiques territorialitzades, que no són únicament en inversions en infraestructures, sinó també en inversió productiva. I dos, la recuperació del deute històric dels valencians amb el govern central.

Aleshores, parla vosté amb Gerardo Camps. Parla de la modificació, que actue ràpidament en la modificació de l'Estatut d'autonomia, en la incorporació d'estes clàusules. I, aleshores, no haurem d'anar a genollons cap a Madrid.

Jo li done tot el meu suport, el meu grup parlamentari, per a allò que vosté planteja ací, se faça. Perquè crec que, en gran mesura, mos juguem el futur en allò que és investigació, la recerca, la competitivitat. Passar d'un model productiu especulatiu, de molta rajola -com és el que hem patit, per desgràcia, amb complicitats molt evidents d'àmbit governamental i legislatiu-, a un model productiu, un model sostenible, un model de la xicoteta i mitjana empresa competitiva -no competitiva retallant drets socials i tirant-li la mà a la butxaca als nostres treballadors, sinó millorant les condicions de vida i el benestar, a través de tot açò-. I per tant, té tot el meu suport.

Però jo, abans de donar-li el meu suport ple, quan vosté haja parlat amb el senyor Rambla i amb el senyor Gerardo Camps, i li donen l'

, doncs, encara el vot serà més. , el vot serà afirmatiu.

De moment, em mantindré en l'abstenció.

Moltes gràcies.

La senyora presidenta:

Senyor Morera, sempre per la brevetat.

Sí, senyora Marco, un segonet. Un segundito.

(La senyora presidenta diu en veu baixa: «¿Qué bien, eh? ¿Mira qué rápido? No, no, son nueve minutos. Una cosa es que seamos rápidos y otra cosa es que. »)

La senyora Marco Gual:

número 575, de la Comisión de Ciencia e Innovación del Congreso de los Diputados. Y ahí está perfectamente clara porque, es que, la proposición no de ley no ha cambiado en absolutamente nada, ni en una coma, la posición del Partido Socialista y la posición del Partido Popular. Y, además, le voy a decir, -y usted lo sabrá perfectamente; y, seguramente, el señor Betoret no se tiene que preocupar de absolutamente nada- es que ustedes se quedaron solos. Solos. Porque ningún grupo parlamentario, a nivel nacional, les apoyó en esta proposición no de ley. Y puede usted remitirse al

La senyora presidenta:

La senyora Bonet Mancheño:

Es por ellos, señorías, que les pido que, con su voto favorable, apoyen esta proposición no de ley para que en los presupuestos de 2011, por parte del gobierno nación se recuperen los programas competitivos de apoyo a la investigación de los centros tecnológicos.

La senyora presidenta:

La senyora Marco Gual:

Señora Bonet, el mejor plan que pueden hacer ustedes es pagar a las empresas, es el mejor plan. Y lo mejor que pueden hacer ustedes por los institutos tecnológicos es pagar a los institutos tecnológicos cuando corresponde, que es en los tres primeros meses del año, para que puedan hacer sus investigaciones con tranquilidad, para que puedan planificar sus tareas, que es la gran reivindicación de los institutos tecnológicos, que pagan. Sí, claro, tienen la línea presupuestaria, pero ¿cuándo pagan? Tarde y mal, porque la caja está vacía y la voluntad política es bien poca. Su única voluntad, su única voluntad es seguir reivindicando al gobierno de Zapatero, es lo único que les mueve a ustedes. No les mueven los ciudadanos, sino seguir cavando en la trinchera.

La senyora presidenta:

Proposició no de llei sobre la política del Consell en matèria de sòl industrial, presentada pel Grup Parlamentari Popular (RE número 64. 862, BOC número 262)

La senyora presidenta:

Como hemos comentado al principio, vamos a empezar con la propuesta quinta, que es la toma en consideración de la proposición no de ley sobre la política del Consell en materia de suelo industrial. Si a ustedes les parece, y según lo que dé de sí, porque hemos sido muy rápidos, a lo mejor con esta acabaríamos, según lo deprisa que fuéramos. Vamos a intentarlo.

(S'interromp la gravació)

El senyor Betoret Coll:

La senyora presidenta:

El senyor Betoret Coll:

Señorías, este grupo parlamentario les tiende una vez más la mano para trabajar juntos por el crecimiento, el bienestar y la proyección que quiere seguir manteniendo esta

La senyora presidenta:

Doncs, vosté té la paraula, senyor Morera.

El senyor Morera Català:

Moltes gràcies, senyora presidenta.

El nostre grup parlamentari entén que una bona política industrial és necessària per a reorientar el model productiu i passar d'un model productiu poc productiu a un model sostenible. En eixe sentit, els parcs industrials configuren un dels elements d'eixa estratègia industrial necessària per a millorar el nivell industrial de la nostra terra.

Però no és únicament el factor del preu del sòl un dels elements determinants de l'oferta pública de sòl per a que afavorixca la instal·lació de noves empreses, sinó que estos parcs industrials han d'esta ben dotats. Si anem a pagar un preu per un sòl industrial més reduït que en altres llocs, però este sòl industrial no té les condicions, els elements necessaris per a desenvolupar una activitat empresarial, segurament no estem afavorint la inversió productiva, i sé del que parle.

Ahir mateixa vaig estar en Sagunt i allí n'hi ha un projecte emblemàtic per part de la Generalitat valenciana i per part del Sepiva, que és

(ininte l·ligible)

. les obres d'urbanització, que és el Parc Sagunt, amb una superfície enorme de més de tres milions de metres quadrats que estan pràcticament buits. El senyor Zaplana, Partit Popular, va prometre la creació de 30. 000. ¡30. 000! llocs de treball, i en estos moments n'hi han instal·lades quatre empreses que no han generat pràcticament ocupació. Més que Parc Sagunt allò sembla el parc caragol, com va dir ahir molt bé el nostre cap de llista, el senyor Quico Fernández, parc caragol, per la lentitud en l'adjudicació i la venda de parcel·les, perquè no tenen ni els accessos ben fets ni l'aigua necessària ni l'electricitat necessària per a tirar endavant.

Clar, aixina es pot vendre una parcel·la a un preu rebentat, si no té els elements bàsics per a poder funcionar. , doncs, el parc caragol Sagunt, doncs, va molt lent, no se fan les infraestructures que toquen, les empreses que se volen instal·lar no tenen tots els elements per a poder desenvolupar la seua activitat i, per tant, els puc dir que allò està infectat per milions i milions de caragols, perquè les parcel·les estan buides.

És a dir, no estem en condicions d'aprovar una proposta de resolució i ens agradaria, la veritat, que parlen de donar el suport a la política del Consell en matèria de sòl industrial. Si els altres parcs industrials promoguts pel Sepiva. , i els he de reconéixer que no conec amb detall. , en Tibi, Utiel o Alcalà de Xivert, és el mateix que Parc Sagunt, doncs, el que cal fer és posar un suspens en la política de sòl industrial del govern valencià, perquè no estan en condicions que s'hi instal·len empreses, i aixina no podem funcionar. Però si continuem alimentant l'autobombo, som els millors del món i ací la festa no s'acaba mai, no eixirem del pou.

La realitat és que necessitem una política de sòl industrial en condicions, i en estos moments no veiem, per part del govern valencià, que això siga una realitat. És més, veiem tot el contrari, veiem incapacitat, veiem falta de rigor, veiem que els dotacionals necessaris perquè eixos parcs industrials, que no només és la política de preus i del sòl industrial, sinó tots els altres elements funcionen, doncs, no se tenen en compte.

I només cal revisar les actes, i només cal revisar el projecte que ha tingut La Generalitat a través de la societat pública Sepiva, en este parc industrial. ¡És lamentable! És més, els puc assegurar, i els puc documentar, que hi han hagut empreses molt importants que han vingut a instal·lar-se a Parc Sagunt, per exemple, i se n'han anat, ¡perquè no està en condicions! . , i encara que els oferixquen la parcel·la a un 50. , vosté assenyala un 30

(ininte l·ligible)

. , no se poden instal·lar perquè no tenen les mínimes condicions per a poder dur endavant una acció productiva que genere ocupació, que genere riquesa en eixe sòl industrial.

Llavors, les coses s'han de fer bé, i La Generalitat no ho està fent bé, el govern de La Generalitat no ho està fent bé, i si vol regalar les parcel·les, en estos moments, en Parc Sagunt, els assegure jo que difícilment, difícilment, se podrà instal·lar una empresa que necessita uns requisits que en estos moments Parc Sagunt no té.

És a dir, menys primeres pedres, menys fantasies, menys anunciar 30. 000 llocs de treball en Parc Sagunt de fa més de set anys, i la realitat és la que és.

Per tant, senyories, jo el que els demane. , i sobretot demane al grup del Partit Popular que nos mos porte unes propostes que no tenen pes i base en la realitat. Podem coincidir que un dels elements per a afavorir la inversió productiva a la nostra terra pot ser, i ho és, de fet, el preu del sòl de la parcel·la i del sòl industrial, d'acord, però més determinant encara és que eixe parcel·les tinguen les connexions amb fibra de banda ampla, tinguen aigua, tinguen connexió a una xarxa elèctrica important, tinguen accessos, senyories, ¡accessos! , tinguen. , i no ja accés a unes vies de comunicació ràpides. , per desgràcia, tenim. , sinó accessos en el mateix parc.

Per desgràcia, Parc Sagunt està situat en un lloc estratègic, però tenim una autopista de peatge, senyories, i aixina com el govern central allibera peatges i rescata peatges de concessionaris en Madrid, ací encara estem esperant que el Partit Popular diga alguna cosa, perquè el nostre grup parlamentari ja va presentar una proposta de llei, bloquejada pel govern valencià, rebutjada pel govern valencià, per a procedir al rescat de l'autopista AP-7. Una ubicació d'una empresa en sòl industrial també necessita autovies ràpides sense peatge, i ací el Partit Popular calla i atorga.

Mentres altres tenen gratuïtament el tema, altres necessitem una bona connexió ferroviària. Ahir, el Partit Popular va trencar la possibilitat que Parc Sagunt, i el que suposa el pont, tinga una connexió ferroviària, i no veiem una reivindicació important. , en el passat negativa per part de la seua comissària en Brussel·les, senyora Loyola de Palacio, però no veiem una reivindicació per al corredor mediterrani. ¡És que no és tot el preu de la parcel·la! , és que. , inclús, els dic més, si tingueren tots estos requisits, que és competència de La Generalitat, ¡igual podrien vendre la parcel·la al doble! , i segurament el deute de La Generalitat no seria tan esgarrifós com el que tenim ara. ¡Si és que podrien vendre bé les parcel·les! , però si estes parcel·les estigueren en condicions.

Clar, és com aquell que diu, jo, este pis, te'l venc a mitat de preu, però el pis no té ni llum, ni aigua, els barandats estan badats. Llavors, clar, per molt que rebaixe en preu del sòl, ¿allí qui hi té d'anar? Llavors, no és només açò.

Una bona política industrial, senyories i senyor Betoret, no se fa només amb açò, se fa amb moltes altres coses que, per desgràcia, el govern valencià no està fent i, per tant, mosatros, aprovar ací. , donar el seu suport a la política del Consell en matèria del sòl industrial, doncs, no. Facen bé les coses, facen bé les coses, i els ho direm. Però com quan u fa mal les coses, traguem targeta roja i diguem «no», perquè aixina no se solucionen les coses. I a les proves em remet, com és un cas sagnant, sobretot pel nivell de desocupació que tenim al conjunt del país, però en la zona de Sagunt és de 6. 400 persones en desocupació. O vostés reaccionen o, açò, malament.

I, ja li dic, poden inclús. , si vol que posem ací que arreglem les parcel·les, però si les parcel·les no estan en condicions, no anem enlloc. Per tant, ja els dic que no vaig a votar a favor esta proposta de resolució.

La senyora presidenta:

Gràcies, senyor Morera.

Senyora. , sí, senyora Marco.

La senyora Marco Gual:

¿Y sabe dónde está Parc Castelló también? En las peores pesadillas de los propietarios de los terrenos donde debía de estar Parc Castelló, porque estos señores no saben ni qué hacer ni con la naranja que tienen plantada ni con los terrenos, porque no saben si deben de seguir con el cultivo y poner riego por goteo y cambiar los plantones y pulverizar y demás, o quedarse quietos, a ver quién les compra el terreno si al final eso va a ser una zona industrial.

Y lo único que les queda, porque todo esto es irreal, es ficticio, no hay nada de realidad, es seguir con la publicidad y la propaganda, señor Betoret. Y lo digo con pesar, se lo digo sinceramente.

La senyora presidenta:

El senyor Betoret Coll:

En cualquier caso, yo entiendo que ustedes, como la verdad es que no les viene bien porque les ha pillado un poco a contrapié, porque ya les digo que el Sepes no lo ha hecho, aunque usted lo diga, pues, bueno, tienen que darle vueltas para no entrar en la cuestión. Pero la cuestión es clarísima: pretenden o quieren ustedes, están ustedes de acuerdo en que el Sepes abarate el precio de los metros de suelo que tenga en esta comunidad para que nuestros autónomos, nuestros empresarios, nuestros emprendedores tengan un acceso más fácil para establecerse y para generar empleo y para producir. ¿Sí o no? Si lo están, votarán a favor y si no lo están seguirán dando vueltas al tema, como han hecho en la intervención. Y supongo que ahora continuarán dando vueltas y no se limitarán a decir, porque es que es clarísimo, es algo de sí o no, estar de acuerdo o no estar de acuerdo. Y yo creo que es algo que no admite ya muchas más interpretaciones.

La senyora presidenta:

La senyora Marco Gual:

Sí, lo dice usted claramente: dar su apoyo a la política del Consell en materia de suelo industrial. ¿Pero usted cree que podemos dar el apoyo a la política de suelo industrial cuando ustedes, en tantos años, solamente han hecho tres proyectos de suelo industrial, tres proyectos, uno en Benicarló, uno en Almusafes y el otro en Vall d'Uixó, solamente tres? No, no podemos darlo. Y además después de la retahíla de despropósitos.

Y no es por recordar al señor Justo Nieto, que yo le tengo mucho cariño, aunque a usted le sepa mal, le tengo mucho cariño. Como le tengo mucho cariño al señor Miguel Peralta y a la señora Belén Juste. Les tengo cariño a los tres. Pero una cosa es tenerle cariño en lo personal y otra cosa es que hicieran bien las cosas y que lo hagan ustedes bien y que el Partido Popular lo haya hecho bien durante estos quince años. Hay cosas que hacen bien y hay otras muchas que no hacen bien, señor Betoret. Y eso se lo tienen que hacer ver. Y no cuando hacen las cosas mal decir que lo hacen bien, como dice aquí el punto número uno de la proposición no de ley.

La senyora presidenta:

Damos por finalizada la sesión. Queda pendiente el punto seis, que lo llevaremos en una próxima sesión. Y les comunico a los señores de la comisión que tendremos la comisión del mes de diciembre, se convoca ahora la comisión para el día 1 de diciembre, que es miércoles, me parece, por la mañana a las once. Estará la comparecencia doble del

de Industria, el señor Rambla. Y en eso consistirá la comisión de ese día. Se les hará llegar por el conducto reglamentario, pero ya lo conocen ustedes.

(S'alça la reunió a les 18 hores i 30 minuts)

