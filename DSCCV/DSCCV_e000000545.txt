Comissió de Medi Ambient realitzada el dia 26 de març de 2007. Comença la reunió a les 10 hores i 50 minuts. Presideix la Il·lustre Diputada Senyora Estefanía Elena Martínez Zaragoza. Reunió número 9.

Preguntes 22/07 i 23/07 al conseller de Territori i Habitatge, senyor Rafael Blasco Castany, sobre un abocador multiusos de residus al terme municipal de Sant Jordi, que formula el diputat Adolfo Sanmartín Besalduch del GP Socialista i respon la secretària autonòmica de Territori i Medi Ambient, senyora Cristina Serrano Mateo (RE número 62. 379 i 62. 380)

La senyora presidenta:

(Inoïble)

(La senyora secretària passa llista per tal de comprovar l'existència de quòrum)

La senyora presidenta:

El senyor Sanmartín Besalduch:

Sí, abans de res, presidenta, m'agradaria que .

(inintel·ligible)

unificar aquestes preguntes per a fer més àgil el debat. La 22 i 23 configurarien un bloc, la 24 un altre, la 25 un tercer bloc, i de la 26 a la 31 el quart i últim bloc.

La senyora presidenta:

El senyor Sanmartín Besalduch:

Val, no és un problema de temps.

La senyora presidenta:

El senyor Sanmartín Besalduch:

. quatre blocs.

La senyora presidenta:

El senyor Sanmartín Besalduch:

Les preguntes 22 i 23 fan referència al que s'ha desenvolupat al municipi de Sant Jordi, a la comarca del Maestrat, província de Castelló, concretament a la partida dels Censalets existeix un abocador il·legal de residus anomenat Parc mediambiental, i voldríem saber per part de la secretària autonòmica en aquest cas quina va ser l'autorització administrativa que al respecte s'ha produït o no per part de l'administració autonòmica, d'acord amb el que estableix el decret 200/2004, d'1 d'octubre, pel qual es regula la utilització de residus inerts en obres de rebliment.

Gràcies.

La senyora presidenta:

La senyora secretària autonòmica de Territori i Medi Ambient:

(La senyora presidenta parla amb el micròfon desconnectat)

El senyor Sanmartín Besalduch:

Sí, sí. Coincidim en la legislació, és a dir, el Decret 200/2004, d'1 d'octubre, pel qual es regula la utilització de residus inerts sempre que siguen adequats i en obres de rebliment.

El que me costa creure i la raó per la qual m'ha portat a presentar aquesta iniciativa és que, bé, l'experiència ens demostra perfectament que se seguix en un procés per part de l'administració i per part del sol·licitant molt clar al respecte. I independentment que jo que pense que a la millor ja no està funcionant aquest abocador, pense que a hores d'ara o almenys fa unes setmanes que no està funcionant, independentment és una cosa tan senzilla com que l'empresa sol·licita autorització administrativa per a utilitzar residus inerts adequats en una obra de rebliment segons el que diu l'article 5 del decret que vosté ha esmenat; i, com a mínim, que adjunte una informació sobre el procés de producció que genera el residu, un estudi de l'emplaçament de l'actuació, és a dir, afecció a possibles espais, vies pecuàries, classificació i qualificació del sòl afectat, inundabilitat, etcètera, les dades sobre la composició del residu i el comportament de lixiviació, conforme als valors límits establerts per l'annex de la decisió del Consell de la Comunitat Europea de 2003, i en definitiva uns paràmetres, uns paràmetres que són una cosa tremendament, tremendament clars, d'acord amb la legislació actual.

És a dir, jo no demane la lluna, l'únic que demane és que el que no té sentit és, per una part, que s'autoritze, encara que siga de forma inicial per un tècnic municipal i per part d'un ajuntament un abocador que és il·legal o almenys alegal, o almenys alegal; i, segona, malgrat les denúncies del Seprona, malgrat les advertències que s'han fet al respecte, que per part de l'administració, almenys cautelarment, jo el que haguera demanat és que s'hagués paralitzat l'abocador o abocar tota una sèrie de residus que encara no se sap, encara no se sap quina és la seua composició.

Per tant, sí que m'agradaria que em poguera concretar, secretària autonòmica, si per part de l'administració autonòmica almenys s'ha tingut en compte el tancament cautelar, quan sabem que a la millor a hores d'ara s'ha produït este tancament, però perquè algú els ha advertit o tal.

M'agradaria vore quin és el tipus de gestió, que no se quede en una cosa burocràtica i administrativa, en data tal, tal, en data tal, tal, doncs evidentment. Però és que al final és que el problema és que tenim allí un abocador alegal o il·legal i que per part de l'administració encara no sé quines són les mesures que imposarà a l'ajuntament i a l'empresa per a restaurar, restaurar l'ordre, jo penso, des d'un punt de vista ambiental, evidentment, infringit.

Gràcies.

La senyora presidenta:

El senyor Sanmartín Besalduch:

I de forma constructiva totalment.

La senyora presidenta:

La senyora secretària autonòmica de Territori i Medi Ambient:

La senyora presidenta:

Pregunta 24/07 al conseller de Territori i Habitatge, senyor Rafael Blasco Castany, sobre la construcció d'una dessalinitzadora sol·licitada pels municipis d'Orpesa del Mar i Cabanes, que formula el diputat Adolfo Sanmartín Besalduch del GP Socialista i respon la secretària autonòmica de Territori i Medi Ambient, senyora Cristina Serrano Mateo (RE número 62. 381).

El senyor Sanmartín Besalduch:

Gràcies, presidenta.

És la pregunta 24, que fa menció al que és la possible, possible, dessaladora a ubicar o a localitzar entre Cabanes i Orpesa. La pregunta que li faig és que en els antecedents que figuren en els serveis de la seua conselleria consta la consulta efectuada pel Ministeri de Medi Ambient sobre la memòria resum del projecte informatiu de la dessaladora de Cabanes-Orpesa i obres complementàries. Concretament, li dic l'expedient de la seua conselleria, que és el 13/2006-CON.

M'agradaria saber per part de l'administració autonòmica quin va a ser l'esperit. o, almenys, l'esperit de col·laboració o les intencions de recolzament, sobretot perquè darrerament hem tingut experiències que no ens assenyalen això. De fet, fa molt poquet -la setmana passada, si mal no recorde-, la Conselleria de Territori i Habitatge va ordenar a la societat estatal Acuamed que paralitzara les obres de la dessaladora de Torrevella, malgrat haver-se efectuat la tramitació ambiental d'acord amb la llei.

En vista d'això, m'agradaria saber quin és el posicionament de l'administració autonòmica per a un projecte tan important.

Gràcies.

La senyora presidenta:

La senyora secretària autonòmica de Territori i Medi Ambient:

La senyora presidenta:

El senyor Sanmartín Besalduch:

És que tots són problemes i problemes i problemes. Jo l'únic que li he de dir al respecte sobre Torrevieja, i acabem este tema, és que casualment -jo no sé per què- vostés no ordenen la paralització per afeccions mediambientals, sinó per la falta d'un informe que justifique l'emplaçament escollit i no altre. És a dir, si tants problemes mediambientals hi ha, però -quina casualitat! - no incidixen sobre aquest tema.

El mateix passa amb Cabanes-Orpesa. Jo li he de dir que el projecte referit de dessaladora és una de les actuacions incloses dins del programa Aigua del Ministeri de Medi Ambient, que és el mateix ministeri el que ha encomanat el desenvolupament del projecte a la societat estatal Acuamed, SA.

En conseqüència, el projecte referit és troba inclòs en una llei concreta, en la Llei 6/2001, que modifica un decret legislatiu d'avaluació d'impacte ambiental. I en este cas, és el Ministeri de Medi Ambient, el Ministeri de Medi Ambient, l'òrgan ambiental competent en l'avaluació de l'impacte ambiental del projecte de dessaladora.

No obstant això, té raó vosté que recentment, fa un any, aprovàrem en aquest parlament la Llei de prevenció de la contaminació i qualitat ambiental. I també és cert que vostés, de forma expressa, varen afegir una taula, concretament, -vosté ho ha dit- l'apartat set, sobre projectes de gestió d'aigua, on inclouen les instal·lacions de dessalatge o dessalinització amb una volum addicional o nou superior a 3. 000 metres cúbics al dia.

Jo, això no li ho discutisc i ho tinc claríssim. L'única cosa que no puc entendre és com posen problemes i problemes i problemes. Jo li diré. l'informe que vosté a enviat al ministeri, és a dir, vostés li diuen al ministeri: «Afegisquen tota una sèrie d'aspectes, analitzen tota una sèrie d'aspectes, que després ho hauran d'incorporar en l'estudi d'impacte ambiental del projecte».

I és curiós, els preocupa tremendament que. parlen d'evitar l'afecció a la qualitat d'aigua de bany; s'hauria d'estudiar la dispersió de l'abocament de la salmorra. I la salmorra amunt i la salmorra avall tota l'estona. Vostés insten a efectuar l'estudi de detall de la vegetació per a evitar l'afecció, l'execució de conduccions terrestres de tal. des de posidònia. Mire, si parlem de tota la costa valenciana, a aquest respecte en podrem dir 40. 000.

Jo, el que li demane és que, en lloc de posar tants de problemes i no contribuir per a res en intentar solucionar esta precarietat hídrica, s'haurien de preocupar en aspectes tan importants com. per exemple, s'ha fet a la província de Castelló, dins del programa Aigua, com és la col·locació de comportes a la presa d'Algar, que evita actualment o ajuda actualment a omplir aquest embassament i que abans no estava; el tema d'arreglar el pantà d'Arenós, que actualment ja està fet; o el tema de captació d'aigües subterrànies.

En definitiva, el que li vull dir és que jo pense que, en lloc d'una actitud a la defensiva, que és la que tenen vostés, que una vegada els contesten, buscaran qualsevol altre aspecte, buscaran fins el més mínim. Jo li demano des d'aquí que puguen tindre una col·laboració, perquè al cap i a la fi. i els mateixos municipis -per cert, no governats pel Partit Socialista- són els mateixos que estan d'acord amb una dessaladora i són vostés els que, per qüestions polítiques, estan frenant aquest projecte tan important.

Gràcies.

La senyora presidenta:

La senyora secretària autonòmica de Territori i Medi Ambient:

La senyora presidenta:

La senyora secretària autonòmica de Territori i Medi Ambient:

La senyora presidenta:

(La secretària de la mesa parla amb el micròfon desconnectat)

La senyora secretària:

(inintel·ligible)

La senyora presidenta:

La senyora secretaria:

La senyora presidenta:

La senyora secretaria:

La senyora presidenta:

La senyora secretaria:

La senyora presidenta:

Pregunta 25/07 al conseller de Territori i Habitatge, senyor Rafael Blasco Castany, sobre el Consorci Provincial de Bombers de Benicarló, que formula el diputat Adolfo Sanmartín Besalduch del GP Socialista i respon la secretària autonòmica de Territori i Medi Ambient, senyora Cristina Serrano Mateo (RE número 62. 382)

La senyora presidenta:

El senyor Sanmartín Besalduch:

Sí. La pregunta número 25, que fa referència al Consorci Provincial de Bombers que depén de la Diputació Provincial de Castelló.

La senyora secretaria:

La senyora presidenta:

El senyor Sanmartín Besalduch:

A vore, la pregunta fa referència al Consorci Provincial de Bombers, que depén de la Diputació Provincial de Castelló i, de fet, va anul·lar el passat mes de juliol la partida pressupostària que es destina per a finançar el parc d'emergències rurals d'Alcalà de Xivert i que atén, a part de tota aquesta gran àrea turística, allò que és el Parc Natural de la Serra d'Irta.

Estem parlant d'una partida al voltat de 350. 000 euros, quasi 60 milions de les antigues pessetes i, tot això, malgrat que l'abril de 2005 es va produir un incendi a tota aquesta zona del parc que es va haver de desallotjar al voltant de 600 veïns.

El conseller, concretament, el conseller de torn, va dir que calia incrementar la dotació i, sobretot, en el cas concret dels parcs naturals, elaborar, definitivament, el que són els plans de prevenció d'incendis del parc.

El que no entenc jo és que, per una banda, el conseller ens diga que s'han d'incrementar les dotacions pròpies i les del mateix consorci, sobretot, a les àrees d'influència dels parcs naturals i que, paral·lelament, se detraga tota una sèrie de partides bàsiques per a allò que són les brigades rurals d'emergència.

A banda, jo recorde que el mateix consistori ja va cedir l'any 2002 uns terrenys de propietat municipal per a construir els allotjaments, les instal·lacions dels parcs d'emergències rurals.

M'agradaria, en definitiva, que, per part d'aquesta Secretaria Autonòmica, ens diga què els pareix o quins contactes han tingut amb la Diputació Provincial de Castelló a l'hora de detraure una partida tan important, de fet, fer desaparéixer el que són les brigades rurals d'emergència a les zones d'influència dels parcs naturals i, en este cas concret, el de serra d'Irta.

Gràcies.

La senyora presidenta:

La senyora secretària autonòmica de Territori i Medi Ambient:

La senyora presidenta:

El senyor Sanmartín Besalduch:

A vore, evidentment, qui ha signat aquesta pregunta sap perfectament que les competències en matèria d'extinció les té una conselleria i les de prevenció, les tenen vostés en Territori i Habitatge.

Aquesta pregunta s'ha fet també al conseller d'Interior i si s'ha fet també a Territori i Habitatge, a Medi Ambient, és, perquè -insistisc- aquestes brigades o aquesta brigada rural d'emergència, en este cas concret d'Alcalà, atén el Parc Natural de la Serra d'Irta.

Ja que la competència sobre els parcs naturals i altres figures de protecció les té Territori i Habitatge era lògic i jo esperava que des de la mateixa conselleria, el conseller donaria instruccions al respecte per a evitar detraure partides que van encaminades en este cas a prevenció o també extinció de focs en parcs naturals. Per tant, té la seua lògica que jo li fera la pregunta ací.

En segon lloc, és que està unida al que és l'elaboració definitiva del Pla de prevenció d'incendis als parcs naturals. Nosaltres hem insistit durant tota aquesta legislatura de l'incompliment al respecte, elaboració, aprovació d'estos plans de prevenció d'incendis. Jo ara no sé exactament a finals de la legislatura com està el tema, quin són els que estan aprovats, quins falten aprovar. Però el més lògic i el més coherent és que des de Territori i Habitatge s'evités en la mesura del possible que partides importants, partides importants que van dirigides al serveis rurals d'emergència i sobretot en les zones d'afecció de parcs naturals no es pogués permetre el que ha passat en el cas concret de la Diputació Provincial de Castelló de detraure partides tan importants. No tinc la dada concreta de la comissió en la qual es va aprovar. Però jo li garanteixo que es va aprovar detraure la totalitat de l'import per als serveis rurals d'emergència d'Alcalà de Xivert que tenen encomanats, entre altres temes, el Parc Natural de la Serra d'Irta.

Gràcies.

La senyora presidenta:

La senyora secretària autonòmica de Territori i Medi Ambient:

Preguntes 26/07, 27/07, 28/07, 29/07, 30/07 i 31/07 al conseller de Territori i Habitatge, senyor Rafael Blasco Castany, sobre la possible ampliació del polígon industrial del Serrallo, que formula el diputat Adolfo Sanmartín Besalduch del GP Socialista i respon la secretària autonòmica de Territori i Medi Ambient, senyora Cristina Serrano Mateo (RE número 62. 383, 62. 384, 62. 385, 62. 386, 62. 387 i 62. 388)

La senyora presidenta:

El senyor Sanmartín Besalduch:

Aquestes preguntes van dirigides al que considerem la falta de mesures per a fer front a la contaminació derivada del complex d'indústries del Serrallo, localitzades als termes municipals d'Almassora i del Grau de Castelló, sobretot per tota una sèrie d'incompliments objectius per part dels mateixos ajuntaments, però també per part de la conselleria.

A mi m'agradaria que per part de la secretària autonòmica se'm digués a data d'avui quines han estat les actuacions que vostés han dut a terme per evitar, per evitar els problemes derivats no solament per al medi ambient sinó també per a les persones d'este complex del Serrallo, entre Almassora i Castelló.

Gràcies.

La senyora presidenta:

La senyora secretària autonòmica Territori i Medi Ambient:

La senyora presidenta:

El senyor Sanmartín Besalduch:

A vore. La secretària autonòmica diu una cosa, el conseller en diu una altra i el director de Qualitat Ambiental en diu una altra.

Mire, el conseller me responia el passat 29 de gener, és a dir fa molt poquet, dient-me que la Conselleria de Territori i Habitatge -primer punt que planteja- ha acordat amb els ajuntaments de Castelló i Almassora la realització d'auditories mediambientals i de riscos en les indústries del Serrallo per a garantir el compliment de la normativa aplicable i minimitzar els riscos i els impactes sobre l'entorn. Aquesta és la contestació per escrit.

Una setmana després, el director general de Qualitat Ambiental anunciava a Castelló que la Conselleria de Territori i Habitatge no elaborarà l'auditoria ambiental que van prometre el 23 de novembre de l'any passat amb l'objectiu d'avaluar els riscos que generen les emissions del polígon industrial del Serrallo als veïns d'Almassora i del Grau de Castelló. Concretament deia, que no ho entén ningú, que «se limitarán a recoger las autorizaciones ambientales concedidas y fusionarlas en un informe único». I ara vosté me diu que. , bé, no me parla d'auditoria ambiental, no me parla de la resta i em diu que, bé, ara hi ha una proposta de conveni que se signarà entre els dos ajuntaments implicats, les empreses ubicades a aquest polígon industrial i l'administració competent, la Conselleria de Territori i Habitatge.

Però, a més a més, s'atrevix a dir-me que, clar, com vosté sap que jo li preguntaria, home, quins són els objectius d'estos convenis, si els compromisos els han d'adquirir amb l'autorització ambiental que vostés fan? Però per a evitar això vosté em diu no, seran mesures de compromisos ambientals complementaris, obligacions afegides, parla vosté.

Per tant, jo li demane, primera qüestió, que m'aclarisca de forma taxativa si la Conselleria de Territori i Habitatge elaborarà l'auditoria ambiental que vostés van prometre als alcaldes el 23 de novembre de l'any passat. Primera qüestió.

Segona qüestió. Ja que vosté m'ha afegit ara allò del conveni, que encara no ho sabíem, jo vull que me concrete, que me concrete quines són les obligacions i els compromisos independents de les autoritzacions ambientals integrades que adquiriran aquestes empreses via el conveni que m'ha esmentat vosté.

Tercera cosa, perquè és que si no va parlant però no aclarim res al final. Tercera qüestió. Van traslladar, el seu conseller va traslladar als ajuntaments que s'estudiaria la suspensió cautelar de llicències d'ampliació, llicències d'activitat, d'ampliació, a aquestes empreses fins que no es tingués un estudi concloent sobre possibles, hipotètics -no sóc alarmista- danys ambientals que es pogueren produir. Això ho diu als alcaldes. Per contra, vostés em contesten que la suspensió de llicències comporta un procediment molt llarg i no es donen les circumstàncies ni hi ha un fet objectiu que permetrà prendre una decisió d'aquesta naturalesa. I, concretament, concretament, em parla de les dos llicències d'ampliació que els ha demanat fa molt poc Iberdrola, que ha sol·licitat l'autorització ambiental integrada per a la totalitat de les instal·lacions de la central tèrmica de Castelló, i sobretot l'autorització també ambiental integrada per a les instal·lacions de la refineria BP Oil també a Castelló.

Per tant, tercera qüestió que vull que me concrete vosté: té disponibilitat el Consell, té disponibilitat la conselleria de suspendre de forma cautelar i provisional les ampliacions d'activitat fins que no hi haja un estudi concloent? Tercera qüestió.

Quarta qüestió. És cert, insistisc en el mateix, el mal és que després ho utilitza vosté en benefici propi el que dic. Jo no puc negar, igual que en el tema de les dessaladores, que aquí, a aquest parlament, vam aprovar una llei de prevenció de la contaminació i qualitat ambiental, i que se va estipular una altra, una. se va afegir una taula d'instal·lacions. Jo li dic que el Decret 2. 414/1961, sobre activitats molestes i insalubres, estableix una distància mínima de dos quilòmetres entre qualsevol indústria d'aquestes característiques i un nucli de població.

La senyora presidenta:

El senyor Sanmartín Besalduch:

. -sí, vaig acabant-, vosté me contestarà que aquest decret està abolit. Jo no li diria abolit. Jo li diria que si de cas pot estar superat per la normativa estatal europea, inclús autonòmica. Però voríem què passaria en el tema dels dos quilòmetres.

I acabe, acabe ja en una quinta qüestió que voldria que també m'aclarira: la falta d'informació sobre les dades d'emissió atmosfèriques de les empreses del Serrallo. Vosté diu que no, que és perfecte. Mire, tant la seua conselleria.

La senyora presidenta:

El senyor Sanmartín Besalduch:

. com els dos -finalitze-, els dos ajuntaments implicats estan intentant traure formació, i no hi ha manera. Els ajuntaments ho remeten a conselleria. I aquesta, la conselleria, vostés, al·legant que no estan obligats a fer-ho, remeten al registre -com se diu? -, al registre europeu d'emissions, dels quals falten moltes dades, inclús molts dels anys encara estan pendents de validació per part de vosté.

Per tant, en definitiva, conteste'm concretament aquestes cinc qüestions perquè és que cadascú diu una cosa.

La senyora presidenta:

El senyor Sanmartín Besalduch:

. el director general de Qualitat Ambiental, la secretària autonòmica, el conseller, els ajuntaments.

La senyora presidenta:

La senyora secretària autonòmica de Territori i Medi Ambient:

cth. gva. es/atmosfera

La senyora presidenta:

El senyor Oltra i Soler:

Gràcies, senyora presidenta.

Bé, en primer lloc, donar-li la benvinguda a la secretària autonòmica, és tota una novetat. Però també manifestar la nostra sorpresa i la queixa pel fet que esperàvem que haguera sigut el senyor conseller, ja que, bé, l'escrit en el qual comunica que no pot vindre ha tingut entrada en estes Corts hui mateix, la qual cosa lògicament ha creat una indefensió i és una prova que el model Camps, de fugir d'estes corts, ha creat escola. Crec que hi ha una campanya Crea Escola, doncs ha de ser açò, no?

Preguntes 43/07, 44/07, 45/07, 46/07, 47/07 i 48/07 al conseller de Territori i Habitatge, senyor Rafael Blasco Castany, sobre l'aprovació del nou PGOU de Santa Pola, que formula el diputat Joan Antoni Oltra i Soler del GP Esquerra Unida-Els Verds-Esquerra Valenciana: Entesa i respon la secretària autonòmica de Territori i Medi Ambient, senyora Cristina Serrano Mateo (RE número 62. 794, 62. 795, 62. 796, 62. 797, 62. 798 i 62. 799)

La senyora presidenta:

El senyor Oltra i Soler:

Bé, no estic d'acord amb la versió de la presidenta.

En concret, les preguntes nostres fan referència al Pla general de Santa Pola. Santa Pola es una ciutat de costa, té tota una sèrie de valors molt atractius. I en el mes de desembre, l'ajuntament, amb els vots del Partit Popular en solitari, va aprovar inicialment la revisió del pla general. Açò està, si mal no recorde, està pendent en estos moments de l'aprovació definitiva per part de conselleria. I jo crec que estem davant d'una altra mostra d'eixe creixement insostenible, especialment en la costa valenciana, a la qual estem assistint en estos últims anys.

La previsió de creixement que planteja el nou pla general fa que es puga arribar fins a 80. 000 persones en este terme municipal. Cal recordar que en estos moments Santa Pola, a 1 de març de 2007, té 27. 000 persones ahí censades. Jo crec que és un creixement que triplica, eh, triplica en deu anys, eh, la població actual, la qual cosa me pareix una cosa absolutament desorbitada i insostenible de qualsevol manera.

També hi ha la construcció de determinats camps de golf, juntament amb una urbanització, com sempre, del voltant d'unes 5. 000 vivendes. La construcció de complexos hotelers en la zona del cap, que és una zona de les poques zones verges que queda en el litoral de Santa Pola i que a més està qualificada com d'especial protecció, està el tema del LIC de Tabarca i, per tant, hauria de cuidar-se qualsevol actuació en eixe tema. El sòl qualificat com a urbanitzable suposarà 8,5 milions de metres quadrats, a banda d'altre milió i mig que es deixa preparat per a la seua futura reclassificació.

Per comparar, podríem dir que hui tota la superfície construïda existent en Santa Pola suposa hui en dia 11,5 milions de metres quadrats, o siga, es tracta en este nou pla general de duplicar la superfície que s'ha urbanitzat en Santa Pola en tota la seua història.

L'actuació prevista lògicament no té tampoc cap garantia per escrit dels recursos hídrics ni per al creixement tan desmesurat de vivendes ni per a la construcció dels camps de golf. Cal recordar que estem parlant d'una zona ubicada a la comarca del Baix Vinalopó, que se suposa que deu ser de les comarques amb més dèficit hídric en estos moments.

Jo crec que és obvi reconéixer que aquest projecte ha tingut un rebuig ciutadà important, important. En l'ajuntament ja he dit que es va quedar sol el Partit Popular, que té majoria absoluta de regidors, encara que en vots té menys que les altres dos forces polítiques que componen la corporació.

Per tant, nosaltres sí que volem saber, perquè han hagut ahí una sèrie de declaracions per part del conseller, per part de l'alcalde, en el sentit de dir, bé, que açò ja tenia totes les benediccions per part de la conselleria, que anava a produir-se una aprovació inclús relativament prompte i ens agradaria saber com està aquesta situació.

Hui s'ha parlat molt, per cert, del tema de Torrevella, el tema de la dessaladora, el tema que afecta. , està dins del perímetre de protecció, etcètera, etcètera. Jo crec que, bé, la secretària autonòmica segur que és conscient que un dels projectes que contempla el nou pla general és el que es diu el Pla parcial Salinas. Este no solament es troba dins del perímetre de protecció del Parc Natural de les Salines de Santa Pola, sinó que està com a màxim a uns 50 metres de la làmina d'aigua. Per tant, vaja, jo veig interessant que la conselleria es preocupe de tot, però en tots els llocs també. No sé quina opinió té sobre si el més convenient per al futur del Parc Natural de les Salines de Santa Pola en tota el veïnat urbanitzat que ja té, és que damunt ara tinga l'oportunitat d'aprovar-se un nou pla en estes característiques. Per tant, a nosaltres sí que ens agradaria saber què és el que pensa la conselleria d'aquesta situació.

Els arguments de creixement poblacional no se sostenen de ninguna manera. En estos moments Santa Pola té al voltant d'unes 40. 000 vivendes, de les quals solament hi ha 11. 597 habitades, o siga, la resta són vivendes de segona residència. El creixement desmesurat que se planteja lògicament serà també fonamentalment en segona residència, amb tots els problemes d'infraestructura que això suposa i que jo crec que un ajuntament com Santa Pola no pot, no pot, per molt atractiva que siga la seua costa, per molt atractiu que siguen els seus valors ambientals, sostindre's. La pressió que se va a exercir sobre les salines de Santa Pola va a augmentar de forma significativa. Igual que la pressió que el camp de golf i la urbanització que l'acompanya va a exercir sobre el tema del paratge natural del Clot de Galvany, que vosté també m'imagine que coneixerà. Igual que el tema del cap, en el tema d'eixe LIC que està ahí, per una qüestió jo crec que important s'hauria de conservar i s'hauria d'evitar qualsevol inici de pressió urbanística. I no val dir que, bé, que l'hotel que en principi anava a fer-se ara ja no és un hotel, ara és un alberg, perquè això és un poc canviar, dissimular el problema, però realment del que se tracta és d'intentar ja ficar-li la dent a una de les poques zones no urbanitzades de la costa de Santa Pola.

Per tant, nosaltres, davant de tot això, sí que volem fer-li una sèrie de preguntes, que és, bé, quina informació té la conselleria sobre tot este procés? Quina ha sigut la seua participació? Si és cert o no, com diu l'alcalde, que en tot moment la conselleria ha participat i ha anat donant el vistiplau als plantejaments que l'ajuntament ha fet? Com se pensen garantir que els espais naturals existents no es vegen afectats per estes previsions urbanitzadores? Si es considera ajustat a un model sostenible una previsió tan desorbitada de creixement? Davant la inexistència de garanties de subministrament hídric, com pensa la conselleria resoldre esta qüestió?

Jo crec que en este aspecte, i aprofite la seua presència ací per a qualificar d'absolutament inacceptable la posició de la conselleria davant aquesta problemàtica. O siga, no se pot estar demanant aigua per tot arreu, que necessitem aigua en la nostra comunitat i que hagen de ser els tribunals de justícia els qui estiguen paralitzant els projectes més agressius a l'entorn i més agressius precisament al tema de l'aigua. Quan vostés, vostés, la conselleria hauria de ser la primera en vigilar estos temes, eh, la primera que si és cert que tenim necessitats d'aigua no agreujar un problema greu ja de per si, i eixe problema s'agreuja autoritzant, una darrere d'una altra, urbanitzacions, camps de golf, projectes urbanitzadors que s'estan carregant l'entorn, s'estan carregant el paisatge i, a més, estan creant ja problemes molt seriosos de garantia de subministrament hídric.

Què pensa vosté fer? ¿Esperar que igual que la setmana passada el Tribunal Superior paralitze projectes que hi ha sobre la marxa? ¿O pensa, de

propi dir que no davant la inexistència d'eixes garanties que estan sobre la taula i que és una realitat? I, en tot cas, ¿quan pensa posicionar-se la conselleria? Si s'ha posicionat, jo no tinc constància d'això, però en el tema d'aquesta revisió, de quina manera pensa contestar, quan pensa contestar, si va a introduir modificacions al voltant o davant estes circumstàncies que hem detallat i davant el rebuig ciutadà que també té este pla general, si vosté va a posicionar-se

favorable o desfavorablement en este tema abans o després de les eleccions.

Gràcies.

La senyora presidenta:

La senyora secretària autonòmica de Territori i Medi Ambient:

La senyora presidenta:

El senyor Oltra i Soler:

Gràcies, senyora presidenta.

A pesar d'això, del que vosté diu, el que està clar és que la conselleria no està posant res absolutament per a intentar evitar que un problema que tenim sobre la taula es millore. Al contrari. Vosté fa referència al tema de l'ordenament jurídic. Vostés ja se van cuidar en la llei urbanística valenciana de vetar qualsevol iniciativa des de l'oposició que el tema de la garantia de subministraments hídrics quedara expressament

legislada amb criteris objectius, amb criteris legals.

Demanàvem, i férem esmenes en eixe sentit, dient que si l'organisme de conca no certificava la disponibilitat d'eixos recursos, no s'autoritzara qualsevol nou projecte urbanístic. Vostés, al final, aprovaren el que tenien previst, no? , que bastava inclús amb una suposició

davant inclús dessaladores, me pareix recordar que consta expressament allí, curiosament, o davant la possibilitat que algun dia es poguera fer un transvasament des de qualsevol lloc. Clar, sobre la base d'això, doncs, la veritat és que se pot autoritzar tot, se pot urbanitzar tot el País Valencià, perquè sobre la base d'això, que en el futur plourà o que en el futur hi hauran transvasaments de no se sap a on, la veritat és que recursos hídrics sobre el paper segur que hi ha. Ara, la realitat és una altra,

i pel que jo veig vostés se fiquen en el que diu el paperet, i el paperet està preparat per a afavorir eixe model insostenible de creiximent, i de pas, doncs, a la millor intentar fer vore als tribunals que la llei diu açò i vostés no se poden oposar al que diu la llei. És una llei feta per a afavorir eixe model.

En tot cas, també me crida l'atenció. Bé, han passat tres mesos des de la data que vosté diu que tingué entrada en conselleria el tema del document, no me pot dir res. L'alcalde públicament ha dit que ell esperava l'aprovació molt ràpida, ho va dir ja fa. Ho va dir precisament en el ple a on se va aprovar això, o siga, ho va dir perquè pareix que tenia notícies en eixe sentit.

M'estranya també, no ha fet vosté cap referència, no sé si és que no s'ha produït o no. , el tema d'un concert previ, un concert previ entre conselleria i ajuntament a l'hora de l'elaboració d'esta revisió de pla general. Perquè, clar, una cosa és que vosté ara, ja, la conselleria se posicione davant l'aprovació definitiva, però en el procés d'elaboració d'eixe pla general d'eixe nou pla general, m'imagine que la conselleria haurà participat. Per tant, no se pot al·legar com vosté diu ara que és que hem tengut tres mesos -i fixe's, a més, quins tres mesos- per a poder-ho estudiar. Vaja, allò legal és que l'ajuntament consulte i conselleria vaja treballant, d'alguna manera, en conjunt, encara que després, ara, és el moment que se definixca legalment.

Però el treball en conjunt, el coneiximent mutu, se té d'haver produït. Vosté no pot al·legar ara desconeiximent o falta de temps suficient per a conéixer el pla general de Santa Pola, perquè això no és cert. Inclús m'atreviria a dir que seria quasi il·legal.

Per tant, sí que li demanaria que intentara, més que tot, per conéixer quines són. Estem davant d'un cas que pot ser, digam, emblemàtic. És una ciutat de costa que fins ara, doncs, ha pogut aguantar, però, bé, ja tenim el nou ajuntament del Partit Popular, que abans d'anar-se'n, el que vol és deixar un pla general i crear tota una sèrie d'expectatives i de drets.

Sí, bé, i de

Per tant, a mi el que m'agradaria és que intentara concretar alguna qüestió en esta qüestió.

La senyora presidenta:

La senyora secretària autonòmica de Territori i Medi Ambient:

O sea, cuando un ayuntamiento viene en fase de consulta y viene a consultar qué nos parece una ordenación, en esa misma fase de consulta y en ese mismo procedimiento se les dice qué indicaciones se tendrían que seguir. Lo que yo no le puedo afirmar es si el documento definitivo plasmado en el acuerdo plenario y el que se ha remitido aquí cumple aquellas recomendaciones o no. ¿Por qué? Porque estamos en un momento en el que estamos analizando un plan general, y como puede usted imaginar, le he dicho que entró el 22 de diciembre, es decir, en plenas Navidades, a partir del 10 o el 11 de enero es cuando se empezaron a pedir distintos informes, a hacer copias y a remitir, y en este momento aún no ha habido ningún pronunciamiento expreso ni ningún servicio. Si no, yo le hubiera comentado, pues tiene ya el informe favorable del servicio de tal y tiene el informe favorable de tal. O sea, no hubiera tenido inconveniente.

Y ya le digo que los propios tribunales, en el momento en el que se plantearon estos recursos, suspendieron. pero han levantado la suspensión precisamente por eso. Y si quieren, les remito el auto donde se ha levantado la suspensión, porque dice que queda garantizado y acreditado el suministro del agua. Y lo que se está dilucidando en el momento subsiguiente es si el informe tiene que ser equis, tiene que ser equis más y o tiene que ser emitido por fulanito o por menganito, pero tienen constancia de la suficiencia de agua y de la garantía de agua para ese desarrollo urbanístico. Y es así.

La senyora presidenta:

El senyor Modrego Caballero:

La senyora presidenta:

El senyor Modrego Caballero:

Y, señorías, con respecto a los grupos de la oposición, dado que no es previsible que haya otra Comisión de Medio Ambiente, quiero decirles que desde mi puesto en esta legislatura, de portavoz de medio ambiente. pues agradecerles toda la colaboración. Yo creo que ha sido una comisión con un espíritu creativo, cada uno desde sus puntos de vista. Voy a tener muy buen recuerdo de todos ustedes. Y les emplazo en el futuro que cuando nos encontremos, desde luego, estaré a su disposición.

(Se sent una veu que diu: ¡Muy bien! )

La senyora presidenta:

El senyor Oltra i Soler:

Una part de la nostra intervenció seria per a mostrar la sorpresa per la. crec que en el reglament no parla del torn de

. Però, vaja, tot i això.

La senyora presidenta:

El senyor Oltra i Soler:

Senyora presidenta, jo, en la meua intervenció, he donat la benvinguda a la senyora secretària autonòmica. O siga, crec que és el que tocava, crec que és el que tocava. Però, vaja, res més.

En tot cas, la valoració del treball de la comissió és preferible que la faça el meu company, que és el que ha sigut portaveu en la Comissió de Medi Ambient. Vaja, si pot ser.

El senyor Arnal i Ibáñez:

Moltes gràcies, senyora presidenta.

Jo haguera volgut fer d'esta darrera reunió. expressar unes paraules positives.

La senyora presidenta:

El senyor Arnal i Ibáñez:

. positives i complaents sobre el funcionament de la comissió en el to que l'ha fet el senyor Modrego, però dir que açò em resulta difícil de fer en les actuals circumstàncies. Esta comissió s'ha reunit poques vegades, ha deixat moltes iniciatives per substanciar. I esta darrera reunió ha estat la guinda amb la inesperada absència del senyor conseller. Crec que és el senyor conseller que més vegades s'absenta. que ha escapat de sessions de control en plenari i ara en comissió.

La senyora presidenta:

El senyor Arnal i Ibáñez:

I preferix fer declaracions en llocs on no hi ha oposició. .

La senyora presidenta:

El senyor Arnal i Ibáñez:

L'escolte amb molt de respecte, senyora presidenta.

La senyora presidenta:

El senyor Arnal i Ibáñez:

Gràcies. Però estava simplement valorant, com altres persones han fet en esta.

La senyora presidenta:

El senyor Sanmartín Besalduch:

Jo vaig a ser més breu perquè, si no, aquí. . No res.

Malgrat, evidentment, les discrepàncies en multitud de temes que hem tingut en la comissió, i sobre tot en les iniciatives legislatives majors, com pot ser el debat de proposicions de lleis, inclús lleis. no res, molt de gust d'haver-vos conegut a tots. I insistisc, que, bé, que estic en col·laboració en allò. en el que cregueu oportú.

Gràcies.

La senyora presidenta:

(S'alça la reunió a les 12 hores i 35 minuts)

