Comissió d'Indústria i Comerç, Turisme i Noves Tecnologies realitzada el dia 25 de febrer de 2020. Comença la reunió a les 10 hores i 45 minuts. Presideix el diputat senyor Josep Ramon Nadal Sendra. Reunió número 4.

El senyor president:

(Inoïble) … Comissió d'Indústria, Comerç, Turisme i Noves Tecnologies.

Primer que res, el senyor secretari passarà llista a vore si n'hi ha quòrum.

(El secretari passa llista per tal de comprovar si hi ha quòrum)

Moltes gràcies, senyor secretari.

Passem al primer punt de l'ordre del dia: lectura i aprovació, si escau, de l'acta de la reunió anterior. Hi ha algun dubte, alguna…? Molt bé, doncs aprovem el primer punt de l'ordre del dia per assentiment.

Compareixença de la vicepresidenta i consellera d'Igualtat i Polítiques Inclusives, senyora Mónica Oltra Jarque, per a informar sobre la participació en els actes del 1st Belt and Road Sichuan International Friendship and Cities Cooperation and Development Forum, juntament amb els del XXV aniversari de la firma dels acords de cooperació de la Província de Sichuan i la Comunitat Valenciana, sol·licitada a petició pròpia (RE número 7. 683) a la qual s'acumula la sol·licitada pel Grup Parlamentari Popular per explicar els objectius a assolir, les negociacions dutes a terme i acords assolits amb el viatge institucional a la Xina realitzat del 12 al 18 d'octubre en relació amb les competències que exerceix com a responsable del departament que dirigeix i de la resta d'atribucions conferides, d'acord amb el que estableix el Decret 5/2019, de 16 de juny, del president de la Generalitat i el Decret 105/2019, de 5 de juliol, del Consell (RE número 7. 776)

El senyor president:

Segon punt de l'ordre del dia: compareixença de la vicepresidenta i consellera d'Igualtat i Polítiques Inclusives per a informar sobre la participació en els actes del First Belt and Road Sichuan International Friendship and Cities Cooperation and Development Forum, juntament amb els del XXV aniversari de la firma dels acords de cooperació de la província de Sichuan i la Comunitat Valenciana, sol·licitada a petició pròpia. Acumulada també… amb una compareixença sol·licitada pel Grup Parlamentari Popular.

Li donem la benvinguda, senyora vicepresidenta.

La senyora vicepresidenta tindrà temps indefinit per a explicar el que crega convenient del seu viatge a la Xina.

La senyora vicepresidenta i consellera d'Igualtat i Polítiques Inclusives:

Bon dia a totes i tots.

Moltes gràcies, senyor president.

Senyories, comparec a petició pròpia davant esta Comissió d'Indústria, Comerç, Turisme i Noves Tecnologies per a donar compte de l'agenda desenvolupada durant el viatge institucional a la Xina realitzat des del 12 fins al 18 del passat mes d'octubre.

La delegació valenciana va estar encapçalada per esta vicepresidenta, en representació del president de la Generalitat i, a més, pel conseller d'Economia Sostenible, Sectors Productius, Comerç i Treball, Rafael Climent, que és també president del l'Institut Valencià de Competitivitat Empresarial; el secretari autonòmic de la vicepresidència, Iván Castañón; la directora general d'Internacionalització, María Dolores Parra, que és també la directora adjunta de l'Institut Valencià de Competitivitat Empresarial; el cap de gabinet de la Conselleria d'Economia Sostenible, Sectors Productius, Comerç i Treball, Josep Lluís Jordà, i el cap de premsa de la vicepresidència, Francisco Pellicer.

El viatge s'ha planificat intentant optimitzar al màxim el temps i els recursos. En pocs dies hem pogut atendre tots els compromisos institucionals i hem mantingut diverses i profitoses reunions de treball.

La informació de l'agenda dels alts càrrecs i del cost està disponible, com sempre, evidentment en la plataforma accessible per a tota la ciutadania de GVA Oberta.

El viatge respon en primer terme a la invitació cursada per les autoritats de la província de Sichuan al president de la Generalitat per a participar en els actes de celebració del XXV aniversari de l'agermanament de la Comunitat Valenciana amb eixa província xinesa.

Però també respon a l'interés del govern valencià d'incrementar les relacions institucionals, comercials i culturals amb les autoritats i altres agents d'eixe país. Per tant, es va valorar la invitació com una bona oportunitat per a treballar en eixe terreny.

I es va dissenyar l'agenda, a més de per a respondre als compromisos protocol·laris, amb un triple objectiu: presentar la Comunitat Valenciana com una destinació estratègica per a la inversió, interessar-se per les oportunitats de negoci que en estos moments oferix el mercat xinés als nostres sectors exportadors i identificar àrees per a la cooperació entre les dos regions.

És evident el pes de l'economia xinesa en l'esfera internacional. La seua influència i la creixent capacitat adquisitiva de la seua població representa segurament la major oportunitat de negoci i inversió per a les empreses i entitats productores valencianes.

Però també és cert que les característiques d'eixa economia són particulars: sistemes legals heterogenis i multiplicitat de mecanismes financers de pagament, complexitat dels mecanismes de distribució i planificació macroeconòmica estatal de llarg termini.

Unes característiques que afigen dificultat a les relacions comercials o financeres amb este país. Per això resulta imprescindible el recolzament i l'acompanyament de la Generalitat a les empreses valencianes en els seus projectes d'inversió.

L'altra cara de la moneda és la capacitat inversora exterior xinesa que ja és d'un volum enorme degut a l'increment constant de la seua productivitat i l'alta taxa d'estalvi interior de les seues empreses.

Ahí, nosaltres, la Comunitat Valenciana, hem de saber actuar correctament i facilitar la recepció d'aquelles inversions que per les seues característiques puguen ser del nostre interés.

En definitiva, la Comunitat Valenciana necessita una estratègia específica per a abordar, consolidar i promoure les relacions amb Xina, una estratègia que només es pot bastir a partir de la cooperació entre les institucions públiques dels dos països -de les dos parts, en este cas-. En eixa línia hem començat a treballar i amb eixa intenció vam viatjar a Xina.

Passe ara a detallar a ses senyories l'agenda desenvolupada.

Vam començar amb l'agenda de treball el mateix dia 14 d'octubre. Reunint-nos amb l'ambaixador d'Espanya, senyor Rafael Dezcallar de Mazarredo, i amb el conseller econòmic i comercial d'Espanya en Beijing, el senyor Carlos Tórtola Sebastián, que ens van traslladar les seues valoracions sobre la situació actual de la Xina.

Per la nostra banda vam demanar que es realitzaren per part del Govern d'Espanya les negociacions oportunes amb el govern de Beijing per a disposar d'un protocol d'exportació del caqui.

Vam explicar a l'ambaixador que el temps de producció del caqui a la Comunitat Valenciana són òptims per a la seua introducció al mercat asiàtic.

Nosaltres podem proveir-los entre desembre i febrer, quan ja no queda caqui xinés fresc i tenim la capacitat per a subministrar amb una quantitat considerable, ja que la nostra producció és important. Enguany s'espera arribar a les 620. 000 tones.

També vàrem comentar amb l'ambaixador que en el camp comercial la conselleria d'economia, a través de l'Ivace, la voluntat d'establir en Chengdu una nova oficina exterior que permetrà unes relacions més fluides i que se suma a la qual el Consell ja té a Beijing. L'ambaixador va mostrar el seu complet suport a este projecte.

Amb esta nova oficina podem ampliar el radi de cobertura arribant a la zona centre i el sud-est del país, de manera que les nostres empreses comptaran amb una nova porta d'entrada a Àsia.

Seguint amb l'agenda programada, ens vam reunir amb el president de la Sino-International Entrepreneurs Federation, senyor Dong.

Amb ell vam intercanviar opinions sobre l'actualitat del comerç internacional i li vam explicar les oportunitats de negoci que oferix la Comunitat Valenciana, sobretot per la creixent internacionalització de les nostres empreses i la diversificació dels mercats exteriors que n'actuen.

La reunió va servir per a introduir la nostra comunitat en l'agenda d'esta organització amb seu a Beijing i delegació a Suïssa. Funciona com una xarxa de relacions entre líders empresarials i emprenedors de tot el món. Ells són els que organitzen les cimeres anuals xino-europees d'emprenedors i s'han compromés a explorar les possibilitats d'organitzar algun tipus d'esdeveniment a València i a la Xina que enfortisca la cooperació empresarial entre els dos països.

En acabar esta reunió, vam tindre una trobada amb el senyor Ma Jianfei, director de Hanban i responsable dels instituts Confuci. A la reunió també va assistir el director de l'Institut Confuci de la Universitat de València.

Tots dos es van mostrar molt interessats en reforçar els lligams amb la comunitat educativa valenciana, vista la importància de la població xinesa resident a la Comunitat Valenciana.

Este col·lectiu, a hores d'ara, representa quasi el 10 % de les persones estrangeres que residixen al nostre territori i desenvolupa una vida cultural que en casos com els de la ciutat de València és realment rellevant.

Per això no és casualitat que l'Institut Confuci de la Universitat de València siga un del més potents d'Europa. De fet, ostenta el títol «Institut Confuci model», un guardó atorgat només a 15 instituts Confuci en tot el món i que reconeix una trajectòria d'excel·lència. És l'únic a Espanya. Per eixa trajectòria va ser mereixedor de la distinció de la Generalitat al mèrit cultural en 2017.

En la reunió es va plantejar la viabilitat d'implantar el primer col·legi bilingüe castellà-xinés en la Comunitat Valenciana, així com la demanda d'esta vicepresidència de situar esta comunitat com un destí d'estudi de la comunitat xinesa a l'estat espanyol i recíprocament en la província de Sichuan. Seria un projecte pioner a Espanya que està funcionant bé en altres països europeus.

Estem parlant d'una primera fase d'exploració, però partim d'una base sòlida. Hi ha un interés real per la llengua xinesa en la Comunitat Valenciana.

L'Institut Confuci de València ha passat de tindre 30 alumnes fa 15 anys als més de 1. 000 en l'actualitat.

I també és sòlid l'interés de les autoritats d'eixe país, tal com ens va transmetre el vicegovernador de la província de Sichuan.

Continuant amb l'agenda, els dies 15 al 17, la delegació va participar en el fòrum de cooperació i desenvolupament de les ciutats i regions agermanades amb Sichuan. Organitzat conjuntament pel govern popular provincial de Sichuan i l'associació popular per l'amistat amb països estrangers amb el lema «Perseguint el desenvolupament comú a través de l'obertura i la cooperació».

Amb esta participació hem recuperat la relació institucional entre la nostra comunitat i la província xinesa, relacions que es remunten a l'acord d'establiment de relacions amistoses signat per les dos regions en 1994 i que havien quedat congelades de manera inexplicable al llarg dels últims anys.

Dins del fòrum va tindre lloc una trobada de governacions provincials i estatals, en la qual vaig intervindre en nom del govern de la Generalitat.

Els vaig traslladar l'interés del nostre govern en reprendre la cooperació iniciada en 1994 i quasi exclosa durant les últimes dos dècades.

Eixe mateix dia per la vesprada tota la delegació va intervindre en el subfòrum de tecnologia i innovació, amb l'objectiu de presentar davant els representants i institucions arreu del món la qualitat dels productes i serveis valencians.

També vam presentar la capitalitat del disseny 2022 de la ciutat de València i vam invitar tots els representants a acudir i a comprovar el potencial dels nostres professionals del disseny, així com de les empreses valencianes del ram. També vam presentar un vídeo, que els posaré al final de la compareixença.

La contrapart xinesa, per la seua banda, ens va presentar el projecte «One belt, one road», conegut també com la nova ruta de la seda, que té com a objectiu l'impuls d'un conjunt d'infraestructures de transport marítim i ferroviari entre la Xina i Europa que va ser proposar en 2013 pel president xinés Xi Jinping. Ara mateix està desenvolupant-se a un ritme lent, donat el seu gran abast i el número de països afectats.

El desenvolupament d'altres fórmules de cooperació poden suposar permetre l'aprofitament de l'expansió de les relacions comercials que per a nosaltres, la Comunitat Valenciana, implique el desplegament de les infraestructures de transport i l'impuls del comerç internacional.

En definitiva, este fòrum de governs permet identificar àrees per a la cooperació i l'aprofundiment en les relacions d'amistat entre els nostres territoris, unes relacions que formen part de la diplomàcia interestatal i que s'han de fonamentar evidentment en els principis de respecte mutu, confiança i cooperació en benefici de les dos parts.

Seguint amb l'agenda programada, durant els dos dies següents, el 16 i 17 d'octubre, el govern de la província de Sichuan va organitzar unes visites amb l'objectiu que la delegació valenciana coneguera de primera mà la realitat industrial, tecnològica i empresarial de la regió que també va incloure una trobada amb el vicegovernador.

A eixa trobada amb el senyor Li Yunze, també va assistir el director general del departament d'Educació, el senyor Zhang Lantao; el vicesecretari d'Assumptes Exteriors, el senyor Cui Zhiwei, i el director general de Comerç, senyor Qiao Fang.

La disposició de les dos parts a incrementar i diversificar la cooperació es va concretar en diversos compromisos: en el camp de l'educació, treballar per a consolidar els intercanvis entre estudiants dels dos territoris; en el terreny institucional, el vicegovernador va expressar la seua voluntat d'enviar una delegació a la Comunitat Valenciana per a desenvolupar futures cooperacions.

La resta de l'agenda preparada per les autoritats xineses i que ens va ocupar la vesprada del dia 16 i el matí del dia 17 va incloure visites al llocs d'interés com la ciutat de la música de Pengzhou el museu de planificació de Chengdu, el centre europeu de Chengdu i l'exposició de la nova àrea de desenvolupament de Tianfu.

Eixa mateixa nit vam començar el viatge de tornada a València.

Senyories, com a conclusió puc indicar com a objectius assolits: l'atenció a la invitació formulada pel govern de Sichuan al president de la Generalitat; hem renovat la cooperació iniciada ara fa 25 anys i paralitzada durant la gestió del govern anterior del Partit Popular; anem a treballar conjuntament per tal d'incrementar els intercanvis d'estudiants i per fer realitat el primer col·legi amb aules bilingües a València, també a Sichuan; la nova oficina de l'Ivace a Chengdu, que amplia les possibilitats comercials de les nostres empreses, que estarà operativa en 15 dies, i hem impulsat l'elaboració d'un protocol per a l'exportació del caqui valencià a la Xina.

En definitiva, hem establit les relacions amb una regió d'especial interés per a la Comunitat Valenciana.

Moltíssimes gràcies per la seua atenció.

El senyor president:

Moltíssimes gràcies, senyora vicepresidenta.

El senyor president:

Senyora vicepresidenta, vorem el vídeo.

El senyor president:

Molt bé. Moltes gràcies.

Amb açò acabem en la primera part de la compareixença de la senyora vicepresidenta, Mònica Oltra.

Ara seria el torn dels partits per a fer les preguntes o les consideracions que creguen convenients.

En principi els explique que primer tindríem la veu els partits de l'oposició i després els que donen suport al govern. En principi, toca que siga de menor a major, però, com hi ha un partit que ha demanat la compareixença, en este cas era el Partit Popular, primer que res tindria la paraula el representant del Partit Popular, per un temps màxim de sis minuts.

Quan vullga vosté començar.

El senyor Carrasco Torres:

Moltes gràcies, president.

Bon dia, senyora vicepresidenta.

Verá, en 2017 importamos de China 3. 039 millones de euros y les vendimos 531 millones de euros. El déficit de la balanza comercial fue de 2. 508 millones de euros.

En 2018 importamos 3. 186 millones de euros desde China y nosotros les venimos 446 millones de euros. El déficit aumentó un 9 % y se situó en 2. 740 millones de euros.

El senyor president:

Moltes gràcies, senyor Felipe Carrasco.

Continuem amb la intervenció dels grups, en este cas tindria la paraula la representant de Vox, la diputada Ana Maria Cerdán, quan vullga vosté, per un temps màxim de 3 minuts. Quan vullga.

La senyora Cerdán Martínez:

Y con todo esto y hasta donde he podido llegar, estamos hablando de un montante de que el viaje les ha costado alrededor o por encima de los once mil euros. ¿Cree que ese era el momento más adecuado para hacer ese viaje, cuando en ese momento en la Comunidad Valenciana teníamos un gran problema de recortes, sobre todo en su área y en el área de sanidad?

El senyor president:

Moltes gràcies, senyora diputada… Ha acabat, no? Molt bé. Moltes gràcies.

Ara passaríem al Grup Parlamentari Ciudadanos, també per un temps màxim de tres minuts. Quan vullga vosté.

El senyor Gracia Calandín:

Gràcies, president.

En segundo lugar, es lo que se refiere al tema educativo. Nos informa que hay puesto sobre la mesa la apertura de un centro de enseñanza bilingüe en la Comunidad Valenciana y recíprocamente en la provincia de Sichuan. Lo cierto es que usted y el señor Climent, después de reunirse con esa entidad, la entidad Hanban, parece que nos traen como en el caqui, una declaración de intenciones, sinergias y vínculos compartidos. Muchas palabras pero…, a día de hoy sí que hoy nos ha hablado de una fase de exploración. Me gustaría ver si puede concretar un poquito más en qué se concreta esa propuesta, qué avances ha habido en ese proyecto si, por ejemplo, dónde está previsto instalar ese centro educativo o qué ubicaciones son las que se han barajado, porque me gustaría recordarle que ya en el viaje del president, en abril del 2018, ya se puso sobre la mesa este mismo centro educativo.

El senyor president:

Moltes gràcies, senyor Gracia.

Passem ara al Grup Parlamentari Unides Podem, per a fer la seua intervenció en un màxim de 3 minuts. Quan vullga.

El senyor Martínez Ruiz:

Gràcies, senyor president.

I, de nou, donar la benvinguda a la vicepresidenta.

Volia fer també algunes consideracions. També des del nostre grup parlamentari ens preocupa el desequilibri en les relacions comercials amb Xina, tot i que sabem que no és una qüestió que siga nova, que vinga d'ara ni tan sols dels últims quatre o cinc anys, sinó que és una qüestió que ve dels últims deu, vint, trenta anys. De fet, si algú se prenguera la molèstia de mirar la corba de les importacions que rebem des de Xina, voria que a partir de l'any 2008 es produïx més bé una estabilització de les importacions que rebem de Xina perquè l'alça de les importacions que rebem de Xina es produïx, com li deia, en els anys huitanta i noranta.

També ens preocupa el declivi de part de les nostres indústries tradicionals, tèxtil, però no només el tèxtil, el moble, el joguet, altres… Aquest declivi tampoc no és nou, també ve dels anys huitanta, noranta, dos mil. El dumping que patim des de Xina i des d'altres països tampoc no és nou.

I volia preguntar-li, més enllà d'aquestes consideracions, quines han de ser les apostes de la Comunitat Valenciana, quins han de ser els nous sectors exportadors cap a Xina.

La segona qüestió, el posicionament de Xina en Europa i en la Comunitat Valenciana. Sabíem fa un any aproximadament de la incorporació d'Itàlia a aquesta nova ruta de la seda. Es va signar entre Itàlia i Xina un conveni. Volia preguntar-li per l'impacte que aquesta estratègia xinesa pot tindre en la Comunitat Valenciana, tot i saber que ens situem geogràficament més bé en la perifèria d'aquesta nova ruta.

Sobre la regió se Sichuan volia preguntar-li quines potencialitats creu que oferix aquesta regió en les relacions comercials amb la Comunitat Valenciana i si hi ha intenció d'alguna manera portar aquest tipus de relacions que existeixen amb aquesta regió també a altres regions de Xina, ampliar les relacions amb altres regions xineses.

I també volia afegir una altra qüestió, que és preguntar-li per l'impacte del covid-19 en les relacions comercials entre Xina i la Comunitat Valenciana, si s'estan veient afectades d'alguna manera. I també volia preguntar-li per, un poc…, si hi ha hagut…, o siga, vam vore fa unes setmanes declaracions de l'ambaixador xinés en Espanya, per exemple, mostrant la seua preocupació per determinats, bé, gestos de xenofòbia, de racisme, que podien estar produint-se en Espanya. I també hi han hagut protestes per part de ciutadans d'origen xinés. A nosaltres, això ens preocupa, tot i que sabem que són accidents aïllats i creiem que és important el compromís de les institucions públiques a promoure la diversitat, la pluralitat i que no es criminalitze les persones en funció del seu origen.

I, per últim, nosaltres també creiem que segueix havent-hi un escàs grau de coneiximent del país xinés; creiem que hi han massa tòpics i una imatge molt esbiaixada del que significa Xina actualment. Encara per a molts dels nostres ciutadans segueix primant la imatge de Xina de fa deu o vint anys, i voldríem saber l'esforç que s'està fent des de la Generalitat valenciana, un poc perquè es conega millor la realitat del país xinés, de Xina, en la Comunitat Valenciana.

Moltes gràcies.

El senyor president:

Moltes gràcies, senyor diputat.

Continuem amb la ronda d'intervencions. Ara té la paraula la diputada Aitana Mas, de Compromís, per un temps màxim de 3 minuts.

La senyora Mas Mas:

Gràcies, president.

Bon dia, senyories.

En primer lloc, volia donar les gràcies a la vicepresidenta i consellera d'Igualtat i Polítiques Inclusives per la seua compareixença davant d'esta comissió. És gratificant que ens haja pogut transmetre de primera mà la seua agenda com a representant del govern valencià, la que va seguir durant la visita a Sichuan. I li ho dic perquè em consta que quan vosté estava a este costat de diputada a l'oposició no tenia la mateixa sort que nosaltres tenim hui.

Per tant, li agraïxc de bestreta la seua coherència, com també l'exercici de transparència i de rendició de comptes.

És important valorar que en el context en el qual vivim de globalització, interdependència entre diferents regions del món, les relacions internacionals són una peça indispensable per al desenvolupament social, cultural i econòmic de qualsevol nació. Per tant, afermar els lligams existents amb altres territoris i teixir-ne de nou és un element clau per tal de garantir la prosperitat del futur de la nostra terra.

Xina és un país amb un gran atractiu cultural, social i, a més, amb una posició estratègica en l'economia mundial, i això és inqüestionable. Podem afirmar que no són poques les motivacions que ens porten a consolidar les relacions exteriors que amb aquest país tenim i, en concret, amb la regió de Sichuan. És per aquest motiu que trobe un encert l'acceptació de la invitació per part del govern valencià de la celebració del vint-i-cinc aniversari d'aquest agermanament. Tindre ocasions com aquestes per tal d'enfortir les nostres relacions internacionals són una oportunitat que sempre cal aprofitar, i més quan es fonamenten en fets com reprendre una cooperació iniciada en l'any 1994, que s'havia deixat totalment de costat durant dècades.

Voldria ressaltar alguns dels trets que ha comentat al llarg de la seua intervenció, entre ells la importància d'evidenciar davant de les autoritats de la regió les oportunitats que ofereix el nostre territori de cara a ser un important receptor d'inversions xineses, el que pot suposar una important espenta per a diferents motors de la nostra economia i, a més, generar importants efectes d'arrossegament.

En aquesta línia, el fet d'haver convidat representants de Sichuan a acudir a la capitalitat mundial del disseny en l'any 2020 a la ciutat de València, crec que resulta una important oportunitat perquè puguen ser testimonis de part del potencial que oferix el nostre territori.

En aquest sentit, m'agradaria preguntar-li si creu vosté que l'enfortiment de les relacions amb la Xina podrà suposar un punt a favor a l'hora d'estimular l'entrada d'exportadors valencians a un territori que és prou més tancat, menys obert en aquest sentit, com és el xinés. O si tenim també opcions d'impulsar els negocis de les empreses valencianes en aquesta regió.

En definitiva, m'alegra poder hui ser testimoni del treball que s'està fent per tal d'impulsar estos llaços; també, de l'avanç que suposa a l'hora d'apropar cultures diferents i fomentar la seua convivència. I més en una qüestió que hui torna a cobrar molta importància a causa dels aires d'intolerància i xenofòbia que malauradament tornen a reactivar-se, no? L'apropament a diferents cultures sempre és la millor medicina per a poder lluitar contra eixe desconeiximent del qual naix l'odi i que no té cabuda a la nostra comunitat.

Per tot això, una vegada més, vicepresidenta, vull agrair-li la seua compareixença i la rendició de comptes que ha fet hui.

Moltíssimes gràcies.

El senyor president:

Moltes gràcies, senyora diputada.

Anem amb l'última intervenció d'esta ronda. Té per 3 minuts el diputat Jesús Sellés, del partit socialista.

El senyor Sellés Quiles:

Además, también hemos podido dar a conocer la capital mundial de diseño de Valencia 2022, lo cual va a permitir que también un país muy importante como es China, pueda venir a conocer nuestros diseños. Y también consideramos importante la posibilidad de los intercambios educativos con China o la posibilidad de montar un colegio bilingüe tanto aquí como allí de castellano y chino.

El senyor president:

Moltes gràcies, senyor diputat.

Acabem ací la ronda d'intervencions de les seues senyories i passaríem a la senyora vicepresidenta, que intentarà respondre'ls a tots, això sí, en temps il·limitat.

La senyora consellera d'Igualtat i Polítiques Inclusives:

Gràcies, president.

Moltes gràcies per les seues intervencions.

Efectivament, intentaré respondre les qüestions que vostés han plantejat.

En primer lloc, bé, jo vaig fer una petició de compareixença precisament per a explicar. Jo crec que la dació de comptes és una qüestió sana en democràcia i normalitzada també. Vull dir, que no entenc que només s'haja de fer una compareixença quan la qüestió siga descabellada, no? , pel que deia el representant del Partit Socialista, a qui li agraïsc la reflexió.

Efectivament, ací hi ha diverses qüestions que se plantegen en este viatge oficial. La primera és que hi ha una invitació cursada pel govern de Sichuan per a celebrar amb les diferents regions amb què tenen agermanaments -la nostra és una de les més antigues, tenim 25 anys ja d'agermanament, en 2019, ara en complirem 26-. I, per tant, hi va haver tot un fòrum per a estretir els lligams d'eixos agermanaments.

Aprofitant, a més, esta invitació i este fet i que les relacions s'havien abandonat prou en els últims anys i això, bé, havia fet que el govern de Sichuan, doncs, haguera mostrat, d'alguna manera, la seua estranyesa per eixe abandonament en el passat, aprofitant també que Chengdu està agermanat ara mateix amb la ciutat de València, que és la capital de Sichuan, per tant tenim diverses sinèrgies, les dos capitals estan agermanades i també les dos regions, bé, doncs, vam decidir acceptar la invitació i continuar també, d'alguna manera, això que s'havia encetat ja en el viatge que va fer el president i el conseller d'economia sostenible. En este concret, centrats en dos parts: la part de la invitació, centrats en la província de Sichuan; la part de Beijing en el tema, sobretot, de la reunió amb l'ambaixador, que jo els he explicat.

El primer que fem és reunir-nos amb l'ambaixador d'Espanya a Beijing, quan arribem. Sembla lògic, quan arribem a un país, la primera reunió mantidre-la amb l'ambaixador d'Espanya, com els he comentat al principi de la intervenció. I ahí, primer, l'ambaixador també ens fa una situació de com estan les relacions. A este esdeveniment, a més, també ve el govern de Castella-la Manxa i ens informa d'eixe fet, que anem a coincidir amb el govern de Castella-la Manxa, i cada u va a defensar també els seus interessos.

Com que els memoràndums que s'estaven…, els protocols que s'estaven treballant hi havia dos damunt de la taula: un de la fruita amb os i l'altre del caqui, la nostra missió ahí, bàsicament, era que el del caqui passara per davant de la fruita amb os, perquè nosaltres, en l'exportació de la fruita amb os, tenim molts menys interessos -altres regions espanyoles sí que tenen més interés ahí- que en l'exportació del caqui. I, aleshores, ahí la primera missió és explicar a l'ambaixador d'Espanya per què és tan important que eixe protocol vaja avant, tenint en compte que aprovar un protocol a la Xina pot tardar dos, tres anys, no és una qüestió d'immediatesa, no és que u va allí i ix amb un agreement signat, clar -no sé, com ens hem posat ací als anglicismes, doncs, que se m'entenga-, no ixes amb un acord signat. La part del treball internacional consistix a explicar, visibilitzar i fer pressió per a defensar els interessos de la teua comunitat, que és el que jo vaig fer allí.

Per què, a més, és, digam, un protocol prioritari? Entre altres coses perquè encaixa molt bé en la idiosincràsia xinesa. El caqui xinés s'acaba quan comença el nostre. Xina és el major productor de caquis, però també el major consumidor de caquis, és obvi, en són molts. I nosaltres…, arribaria el nostre caqui a la Xina quan ells ja no en tenen de fresc. I, per tant, és una oportunitat, i, a més, així li ho explicarem a l'ambaixador, una oportunitat a una agricultura valenciana ja molt ferida i que necessitava la defensa, per part del Govern d'Espanya. Perquè molts dels productors de caquis, i així li ho vam fer saber també a l'ambaixador, són antics productors citrícoles que, per la crisi de la taronja, precisament, han deixat de produir taronja i han reconvertit en caquis i que ara no se'ls pot tornar a castigar, val? Esta va ser una part.

En eixa part, també parlàrem de la importància, perquè també estava el representant d'educació de l'ambaixada, del Govern d'Espanya, que quan els estudiants xinesos vénen a Espanya a estudiar castellà, que s'amplie la mirada perquè la Comunitat Valenciana és un lloc idoni per a aprendre castellà. I així li ho vam traslladar també a l'ambaixador. Que no només se fixen en Salamanca, en Burgos i, digam, en la part castellana, sinó que la Comunitat Valenciana també és un lloc adient per a aprendre castellà, perquè eixos estudiants arriben en major mesura a la Comunitat Valenciana, val?

També l'ambaixador ens va donar alguns consells de com abordar la relació amb les autoritats xineses, en el sentit que, digam, allí se té la sensació que tot el món va allí a vore què pot traure: vol endur-se turistes, vol endur-se inversions, vol endur-se…, i que el poble xinés és un poble que valora molt que se respecte la seua història mil·lenària, la seua cultura. I que, per tant, no anem allí simplement a posar damunt de la taula els nostres interessos comercials, sinó que també mostrem respecte pels intercanvis culturals i, de pas, visibilitzem la nostra riquesa històrica, cultural, etcètera, val?

I, així, vam mamprendre després una reunió amb l'entitat que jo els he dit, que és una entitat d'emprenedors, és una espècie de lobby d'emprenedors, que tenen una base en Suïssa i que, des de la base de Suïssa, organitzen esdeveniments en Europa. I ahí va sorgir la possibilitat que un dels esdeveniments s'organitzara a la ciutat de València, d'emprenedors i de la connexió dels empresaris europeus amb els inversors d'allí, de la Xina.

Òbviament, no isquérem amb res firmat, era una primera presa de contacte. No signàrem ningun agreement. Perquè el primer que fa u en relacions internacionals és presentar-se, visibilitzar. Ahí també posarem este vídeo. Efectivament, el Palau de la Generalitat té cinc segles, està molt abans que el govern del Botànic i ix en el vídeo, però quan u presenta…, (remors) clar, quan u presenta la seua terra, la seua comunitat, doncs, presenta el que té. I, com veuen, a més, el vídeo està molt enfocat, està molt enfocat a atraure inversions, no importacions. No és el mateix investments -inversions- que importacions, perquè d'importacions, efectivament, anem sobrats.

Nosaltres teníem dos objectius molt clars: afavorir les exportacions en diferents àrees que ens interessen -una és l'agrícola, però hi ha d'altres moltes que ens interessen com a exportadors- i l'altra és atraure inversions ací, que és que invertim el que durant anys ha passat, que és que les nostres empreses, entre elles algunes del tèxtil, el que feien era endur-se les empreses valencianes allà; i ara el que s'intenta i que s'està aconseguint…, empreses del tèxtil estan tornant a ubicar-se a la Comunitat Valenciana, val? Gràcies al treball que s'ha fet, tant des de la conselleria d'economia sostenible, l'Ivace i l'àrea d'internacionalització, és que retornen empreses que s'havien deslocalitzat i, a més, atraure inversions en els àmbits que a nosaltres ens interessa.

Com veuen, el vídeo, quan han vist el vídeo, està molt enfocat, sobretot, a tot el tema d'innovació i noves tecnologies, que és un valor afegit que ens interessa, val?

Efectivament, en les dos intervencions que jo vaig fer en el fòrum, vaig dir exactament una cosa que ha dit vosté ací, el representant del Grup Popular, que és el desequilibri de la nostra balança d'importacions i exportacions, respecte del seu país, on estàvem, i que això s'havia de reequilibrar.

Jo he dut ací les intervencions. Com he vist que vosté té molt d'interés en l'anglés, estan en anglés, les entendrà perfectament. Si se les vol quedar… Pot vore com, efectivament, d'eixos 446 milions a què vosté feia referència, enfront els 3. 183, estan en la intervenció, perquè açò està tret dels informes de l'Institut Valencià de Competitivitat Empresarial, i on nosaltres dèiem que esta balança és altament desfavorable entre els dos territoris que esperem poder equilibrar. En les dos intervencions està, si li interessa, en eixe mateix sentit que vosté apuntava, perquè és el sentit en què s'està treballant.

Respecte a la reunió amb este fòrum d'emprenedors, doncs, s'està treballant per a vore si es pot fer realitat, efectivament, una trobada en València, entre altres coses perquè hi ha una trobada prevista en Rabat i una de les possibilitats de què es va parlar es fer un encontre intermedi, val? No està concretat, però en eixa línia s'està treballant. El viatge oficial es va fer en octubre, estem en febrer i estes coses duen el seu temps i necessiten, doncs, treballar-se a mitjà i a llarg termini.

Per tant, tot això que vosté me plantejava, el representant del Grup Popular, quant a la balança de pagaments i a la vista d'equilibrar-ho, estava dintre dels objectius del viatge i així és com els ho estic plantejant.

El tema d'anar allí a parlar-los de les 32 hores setmanals o dels drets humans, jo pensava que estaven fent-ho vostés. Perquè jo crec que el Partit Popular és l'únic partit d'Espanya que té firmat un acord, un memoràndum amb el Partit Comunista Xinés, que el va firmar la senyora Cospedal. I, aleshores, jo pensava que eixes coses de parlar allí dels drets humans i de la setmana de 32 hores vostés ja ho tenien solucionat, des que la senyora Cospedal va anar allí a signar el memoràndum amb el Partit Comunista Xinés, que són, a més, els qui són el govern perquè allí, com no hi ha separació entre partit i govern ni la gent pot votar i estes coses, doncs, jo pensava que això vostés ho tenien arreglat. Me pense que són l'únic partit d'Espanya que tenen un memoràndum així amb el Partit Comunista Xinés.

En tot cas, sí que vaig parlar en la reunió amb el vicegovernador del tema del medi ambient, que nosaltres enteníem que qualsevol intervenció econòmica…, digam, que l'economia havia de transitar cap a la transició ecològica; que el col·lapse mediambiental i l'emergència climàtica ens abocaven, d'ací a trenta anys, a un difícil estar i futur dels nostres fills i de les persones que vindran, en este planeta. I jo això, en la reunió amb el vicegovernador, sí que li ho vaig plantejar. No sé si la senyora Cospedal ho va fer, quan es va reunir amb els representants del Partit Comunista Xinés. Jo sí que ho vaig fer, perquè crec que és un tema troncal i crec que és un tema que no se pot esquivar en cap acció política ni en cap intervenció pública. I sí que ho vaig fer, val?

I se va parlar de moltes més coses. Òbviament, ells van expressar les seues necessitats, nosaltres vam exposar les nostres i vam explorar les possibilitats de cooperació, a més de, òbviament, expressar el nostre respecte mutu pels dos territoris.

Una d'elles, per la qual preguntava vosté, és la Ruta de la Seda. La Ruta de la Seda, malauradament, internacionalment està molt afiançada i molt afermada la idea de que la Ruta de la Seda acaba en Roma, val? Està molt clara la Ruta de Marco Polo, està ahí. Però està molt més invisibilitzat, per no dir totalment invisibilitzat, que en realitat la Ruta de la Seda acabava en València i ahí tenim la Llotja de la Seda, la Llotja de Valencia.

Eixa part és molt desconeguda i eixa és una de les parts que també vam visibilitzar allí davant les autoritats i en els fòrums que vam estar. I és que nosaltres formaven part de la Ruta de la Seda, de fet som el final, la ciutat de Valencia és el final de la Ruta de la Seda. I que qualsevol expressió cultural, econòmica o turística havia de tindre en compte esta qüestió.

Tampoc vam firmar ninguna agreement sobre açò, sobre la història. El que vam fer és visibilitzar -perquè per ahí comencen els agreements posteriors- visibilitzar unes realitats que estaven invisibilitzades i que no s'havien treballat en els anys anteriors.

I esta, doncs, serà també una de les qüestions i, òbviament, si bé és cert que tot el programa «One belt, one road», bé, s'ha de posar molt baix la lupa -i aixina també ho entén el Govern d'Espanya- perquè, òbviament, és un programa que han enfocat als interessos xinesos, lògicament. Nosaltres el que hem de defensar en eixe marc són els interessos valencians i espanyols respecte d'infraestructures, rutes, etcètera.

I per això també és important estar ahí. Perquè si no l'expansió que puga suposar el «One belt, one road» es convertirà en una expansió que tindrà una mirada unidireccional que serà la dels interessos d'allà. I nosaltres el que hem de fer és defensar els interessos dels d'ací, que és el que hem fet en este cas.

Els explique també…, perquè també ens fem un poc càrrec de les dimensions. Sixuan és una província amb 90 milions d'habitants, Comunitat Valenciana -estem agermanats amb ells- en 5 milions. Perquè ens fem una idea un poc també de les dimensions. Xengdú és la capital de la província, té 10 milions d'habitants, que està agermanada amb la ciutat de Valencia.

Estes són les dimensions, amb la qual cosa en un context a més de classe mitjana emergent en Xina, doncs, el fet, per exemple, de presentar… -i veuen que part del vídeo, han vist que té una part també de promoció turística, d'exposar tot el que aquí podem trobar-. Bé, només dirigint-se a una xicoteta part d'eixos 90 milions doncs, òbviament, les dimensions són tan grans que podrien fomentar un turisme que, també, en el cas de Xina és un turisme amb nivell adquisitiu alt. No estem parlant d'un turisme de low cost i borratxera -si em permeten l'expressió- sinó que va dirigit a un turisme de nivell adquisitiu alt.

Jo crec que he contestat als dubtes que vostés tenien, a les qüestions que vostés han plantejat sobre les potencialitats de la regió. És una regió amb plena expansió, tant quant al sector de la construcció com també…, i ahí és on més interès tenim nosaltres, òbviament, al marge de que, per exemple, un sector tan important com la ceràmica puga tindre interès en tindre oportunitat d'exportar a Xina; entre altres coses perquè eixa classe mitjana emergent, digam, allò europeu té marchamo de qualitat, de disseny.

Eixa va ser una de les raons per les quals vam presentar la capitalitat cultural del disseny a Valencia del 2022, precisament, perquè, digam, tot el que tinga el segell europeu per a eixa classe mitjana té un valor afegit i, per tant, tenim possibilitats de per ahí també els nostres sectors poder exportar.

Però, en tot cas, una de les qüestions on s'estan especialitzant i que a nosaltres ens interessava molt en este viatge -per això també l'enfocament del vídeo- és en les noves tecnologies, en robòtica, etcètera, en tecnologia avançada. Val? I ahí, digam, és on l'Ivace en este moment estem posant més l'accent. Perquè tot això és valor afegit que genera i distribuix molta més riquesa, llocs de treball, etcètera, si inversions d'esta àrea pogueren vindre a la Comunitat Valenciana.

Vull dir, que exportar el caqui està molt bé i ho necessitem ara en este moment, conjunturalment, per al nostre sector agrícola però estos són els sectors que ens podem donar afegit i a llarg termini i mirada llarga. I ahí és on també hem posat l'accent en este viatge.

A més de… -i això sí que ja és una concreció del viatge- anàrem a Xengdú perquè l'Ivace tinguera la segona antena, després de la de Beijing aprofitant a més les relacions d'agermanament, que ja està en l'última fase està adjudicada i en 15 dies estarà operativa ja l'antena de Xengdú que per als nostres empresaris és tan important perquè és la que li obri les portes i fa de connexió amb el teixit econòmic xinés. I ja -com dic- en 15 dies -i això sí que és una concreció- en 15 dies eixa antena ja està operativa i també és conseqüència d'aquell viatge que vam fer.

I moltíssimes gràcies per la seua atenció. Crec que he respost a les seues…

El senyor president:

Moltes gràcies, senyora vicepresidenta.

Ara n'hi hauria una ronda de 3 minuts per aquells partits que vullguen aprofitar-la, per aquells que…, són el Partit Popular, Ciudadanos i Vox. Ja està? Val.

Doncs…, ara, de menor a major? (Se sent una veu que diu: «Com vullga»)(Veus)

Comencem pel PP. Fem la mateixa ronda que abans, val? Comencem pel Partit Popular. Senyor Felipe Carrasco té un temps màxim de 3 minuts.

El senyor Carrasco Torres:

Eso no es cierto y se contrasta con el hecho de que la señora Chivite en Navarra o el señor Lambán en Aragón o el señor Vara en Extremadura han asistido a foros en España, han tenido reuniones con los inversores chinos, han acudido recientemente -y usted lo sabe- a China en enero para acudir a un foro del vehículo eléctrico. Y ustedes ni están ni se les espera en ese tipo de interacciones.

El senyor president:

Senyor Carrasco, vaja acabant.

El senyor Carrasco Torres:

El senyor president:

Moltes gràcies, senyor Carrasco.

Continuem. La representant de Vox, la senyora…

El senyor Gracia Calandín:

El senyor president:

El senyor Gracia Calandín:

El senyor president:

Estem seguint la mateixa ronda del d'abans, val? (Veus)

La representant de Vox per un temps màxim de 3 minuts.

Quan vullga vosté.

La senyora Cerdán Martínez:

El senyor president:

Moltes gràcies, senyora Cerdán.

I per últim tindrà 3 minuts la intervenció del senyor Gracia de Ciudadanos. I quan vullga vosté.

El senyor Gracia Calandín:

Gràcies, president.

El senyor president:

Moltes gràcies, senyor Gracia.

I ara, la vicepresidenta tindrà 3 minuts de temps per a intentar… Volia vosté parlar? Ai! , no ho havia entés aixina abans, però… (Veus) Bé, si vosté diu que m'ha vist que m'ha avisat… Jo no l'he vist, però si vosté diu que m'ha avisat, jo confie en la seua paraula i li done tres minuts perquè parle. Val? Quan vullga.

El senyor Sellés Quiles:

El senyor president:

El senyor Sellés Quiles:

El senyor president:

Li agrairia que se dirigira a la vicepresidenta, val?

El senyor Sellés Quiles:

El senyor president:

Val, anem a intentar… Que són 3 minuts, i anem a acabar prompte, val? Anem a intentar acabar prompte. Els demane a tots una miqueta de paciència i…

El senyor Sellés Quiles:

El senyor president:

Per ara, jo no he sentit això. Però continue vosté.

El senyor Sellés Quiles:

El senyor president:

Moltes gràcies, senyor diputat.

Ara anem a passar a… Senyora vicepresidenta té, ara sí, el que he descomptat, té 3 minuts per a respondre'ls a tots. Anem a intentar també tindre mànega ampla en estos 3 minuts, perquè veig que alguns de vostés han aprofitat l'última intervenció per a fer preguntes que no havien fet en la primera intervenció.

Per tant, anem a intentar ser una miqueta benvolents en eixos tres minuts que anem a donar-li a la vicepresidenta.

La senyora vicepresidenta i consellera d'Igualtat i Polítiques Inclusives:

Sí. Intentaré cenyir-me al temps.

Efectivament, les dades que vosté ha dit fan més necessàries que mai que se faça este treball. Vosté sap que en economia les tendències no són la purga de san Benito. Les coses no passen de la nit al matí. No és que ara resulta que el president de la Generalitat ha anat a Xina i s'han caigut les exportacions.

No, és que precisament este camí de reobrir les relacions que s'havien abandonat en el passat s'enceta quan se veuen eixos senyals que vosté està diguent. I que òbviament les tendències, per a revertir-les, necessiten temps, necessiten insistència i necessiten refer unes relacions que se varen abandonar.

Perquè això és conseqüència del que havia passat els anys anteriors. I aleshores, davant d'una invitació, insistisc, d'una invitació del govern de Sichuan, teníem dos opcions: dir-los que «pasamos de vuestra cara», i que seguixca la cosa igual, cap avall, o atendre cortesament que és el que vam fer, i defensar allí els interessos valencians.

Per què el caqui i no 25. 000 coses? Perquè cada any s'aprova, com a molt, un protocol per part del govern xinés, d'exportació estrangera, de qualsevol aliment. Aleshores, al final, el que fas és dir: «Bé, quin és el sector que més punts pot tindre en açò o quines necessitats té també d'exportar? ».

I és el tema del caqui. No és que hagem dit: «Anem a discriminar una altra part de la comunitat», sinó que en este moment per part del govern d'Espanya n'hi ha dos protocols damunt de la taula: «fruta con hueso o caqui». I davant d'eixes dos, a qui anem a defensar nosaltres? Doncs, el caqui. Esta és la qüestió.

Quants contractes he signat? Doncs, cap. El govern no signa contractes allí. No. No se signen contractes. Els contractes, és una qüestió econòmic, aleshores jo en tot cas els únics contractes que signe són els que tenen a vore en la nostra gestió, i prèviament intervinguts per intervenció i visats per l'Advocacia de la Generalitat.

Sí que va hi haver un temps en esta comunitat on se firmaven coses, i altres coses que se feien, que no se firmaven, però se feien. Val? , ahí ho tenim. Però això ara ja no passa. Nosaltres, el que hem anat és a defensar els nostres interessos.

Disculpe'm, senyor Carrasco, per haver-me enganyat en això de la balança. Efectivament, estava com estava traduint directament, la balança comercial, the trade balance, la que estava fent referència. Com té vosté l'escrit, se'l pot llegir, de tot el que se va plantejar allí.

En tot cas, quant a les inversions estrangeres, no hem parat de pujar les inversions estrangeres en l'última legislatura, això és sostingut. És de veres que hem de millorar la part xinesa, perquè eixa sí que no ha anat en augment. Però sí que el conjunt de les inversions estrangeres, i això és positiu.

Quan parlem d'inversions, parlem d'això, no de «pelotazos», sinó d'inversions que tinguen a vore amb els nostres sectors productius. I ahí el corredor mediterrani, efectivament, té molt a vore i és molt necessari. Altres coses, doncs depén.

Perquè totes les inversions en infraestructures, des del nostre punt de vista, han de tindre a vore amb els nostres sectors productius, no com en el passat, que algunes inversions, al final no han sigut inversions. Han sigut pelotazos, han sigut saqueos, o han sigut tirar els diners.

I en funció d'això és com s'està dirigint la política del govern del Botànic i, com dic, totes les xifres per ahí apunten. Hem pujat les inversions estrangeres, hem pujat les exportacions sostingudament estos anys i estem al costat dels sectors productius i hem relocalitzat activitat industrial.

Efectivament, el tèxtil, diga vosté el que diga, va a deslocalitzar producció, va a deslocalitzar producció. (Veus) No, ho he dit en la primera intervenció, el que passa és que vosté sentirà el que vol. Ha deslocalitzat producció, bé, producció, producció de les nostres empreses.

O que 42 empreses del joguet hagen tornat a fabricar ací. Tot això és fruit d'unes polítiques del Botànic, que tenen com a guia el que jo els he explicat en esta compareixença i els he repetit en la segona i en la tercera intervenció.

Moltíssimes gràcies per la seua atenció, i qualsevol documentació que vostés vullguen sobre el viatge òbviament està a la seua disposició, com ja la té la senyora Bastidas, que té tota la documentació del viatge.

Moltes gràcies.

El senyor president:

Moltes gràcies, senyora vicepresidenta.

Ara, 2 minuts per a acomiadar la vicepresidenta, i vull fer-los una comunicació oficial abans de tancar la comissió. (Pausa)

Senyories, si s'asseuen, vull comentar-los una cosa. És ràpid, perquè ara a les dotze comença una altra comissió ací i haurem de desallotjar.

Simplement comunicar-los que, com a president de la comissió, he tingut una reunió amb Redit, de la xarxa d'instituts tecnològics, que mos han fet la proposta d'anar a visitar els instituts, començant pel que vullguem.

I és una cosa que tampoc no vam decidir ni res, però sí que seria interessant que, com a representants del poble, férem una visita a alguns dels instituts tecnològics, supose que tots no podem anar, també per a vore un poc el lligam que n'hi ha, la importància entre els instituts i la nostra societat.

També explicar-los que, com ja vam fer en el seu moment amb Fepeval, podem tindre diferents relacions i, diguem, reunions tant públiques com privades amb ells. I simplement recordar a les seues senyories que en estes reunions, relacions o actes públics, poden utilitzar qualsevol de les dues llengües oficials que vullguen. Moltes gràcies.

Ah, finalment… Bé, ara hem d'eixir. Sí que voldria parlar un moment en els portaveus per a parlar de dates de la propera comissió. El que passa que ho haurem de fer fora, perquè ara n'hi ha una altra comissió.

(S'alça la reunió a les 12 hores i 12 minuts)

