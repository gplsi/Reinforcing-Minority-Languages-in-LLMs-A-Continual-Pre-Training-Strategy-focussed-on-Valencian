Comissió d'Agricultura, Ramaderia i Pesca realitzada el dia 15 juny de 2006. Comença la reunió a les 13 hores. Presidix la il·lustre diputada senyora Dolors Pérez i Martí. Reunió número 9/i II.

Pronunciaments de la comissió en relació amb la sol·licitud del secretari general de La Unió de Llauradors i Ramaders del País Valencià-Coag i del president de l'Associació Valenciana d'Agricultors AVA-Asaja, per a explicar la situació dels sectors agrari i ramader com a conseqüència dels baixos preus que pateixen, presentats pel Grup Parlamentari Socialista (RE números 47. 090 i 47. 091)

La senyora presidenta:

(Inoïble)

. Abans de començar la senyora secretària passarà llista per comprovar si tenim quòrum.

Senyora secretària.

Gràcies, senyora secretària.

(La senyora secretària passa llista per tal de comprovar l'existència de quòrum)

Primer punt de l'ordre del dia, el següent punt de l'ordre del dia, la comprovació de l'acta anterior. Si vostés l'han llegida tots, i estan conformes i no hi ha cap problema, per assentiment l'aprovem. D'acord? Molt bé.

La senyora presidenta:

Passem al següent punt de l'ordre del dia que tractaria de la proposta de Pronunciament de la comissió en relació amb la sol·licitud de compareixença de les organitzacions agràries, tant La Unió com AVA. Sí, els pareix bé? Faig este incís perquè sense haver comprovat amb el senyor Lozano si volia que ho presentàrem conjuntament? Bé, tant de La Unió com AVA i el seu secretari general, com també el seu president, puguen comparéixer davant d'una comissió, de la Comissió d'Agricultura i Ramaderia com a conseqüència i perquè ens expliquen els baixos preus que pateixen actualment els cítrics, sol·licitada pel Grup Socialista.

Té la paraula, si vol explicar més, el senyor Lozano.

El senyor Lozano i Pastor:

Gràcies, senyora presidenta.

Esta és una compareixença que se va demanar també en la Comissió d'Afers Europeus, com véiem que, en definitiva, es tractava del mateix tema, que era la conformació de preus i les diferències que existien entre el que percebien els llauradors i els preus que estaven pagant els consumidors, seguix, per desgràcia, sent una d'eixes compareixences totalment oportunes i necessàries perquè està en el debat, en el carrer i sobretot en el sector.

I, per tant, mosatros considerem, igual que consideràvem en la Comissió d'Afers Europeus i que ja pactàrem amb el Grup Popular, que en la d'agricultura ho aprovaríem perquè es veia més adient que fóra en esta comissió que vingueren ací les dos organitzacions a comparéixer, perquè ens explicaren conforme ho veien. Per tant, si a les seues senyories els pareix correcte el plantejament i agarrant-mos als acords que havíem pres en la Comissió d'Afers Europeus, jo senzillament ho passaria a la votació directa.

La senyora presidenta:

Gràcies, senyor Lozano.

Senyora Marcos.

La senyora Marcos Puig:

La senyora presidenta:

Sí. No ho he explicat. Pensava explicar-ho ara, al final, perquè me sembla que algunes de les seues senyories tenen molta pressa per acabar ràpidament, ja que tenen altres compromisos.

A continuació ho expliquem.

La senyora Marcos Puig:

No obstante, decir que quede claro que el Partido Popular vota que sí porque no tiene ningún miedo a que venga a comparecer ninguna asociación agraria para hablar del tema que sea en cuanto a todo lo que les preocupa a los valencianos, sea agua, sea precios o sea cualquier otra cosa que consideremos oportuna, tanto un grupo parlamentario como otro. Por lo tanto, votaremos a favor.

La senyora presidenta:

D'acord, senyora Marcos.

He d'aclarir-los que vostés tenien moltíssima pressa. Que vosté, senyor Lozano, havia sol·licitat passar-la directament a votació. Que la senyora Marcos també, encara que s'havia d'haver votat ràpidament. No obstant, senyor Lozano, vinga! , a vore si en dos minuts. Sí, podrà ser? Molt bé.

El senyor Lozano i Pastor:

Només era una xicoteta. a la senyora Verónica per allò que no té por. Evidentment, jo crec que no han de tindre por. Ja estaria bé que pogueren vindre com altres vegades, i sobretot agraïsc que vostés hagen fet eixe esforç, perquè crec que és bo, i es bo per al camp, no sols per a este partit ni per a l'altre, és bo per a tots.

D'acord, gràcies.

La senyora presidenta:

Sí, senyora Marcos, considera vosté també? Vinga, va, dos minutets.

La senyora Marcos Puig:

La senyora presidenta:

Val, una volta cremades les toxines i tots ja tranquils, ens falta molt poqueta estona per a dinar, anem a passar

-m'havia espantat-, anem a passar a votació aquest pronunciament de la comissió, anem a passar a votació la compareixença de les organitzacions agràries. Vots a favor? Perfecte. Per unanimitat ha quedat aprovada la compareixença.

Sí, volia explicar-los, aclarir el que no havia explicat en un inici. I és que el punt 2 i el punt 3 d'aquesta comissió, que fan referència a dos propostes de resolució, queden ajornades fins a una propera convocatòria de la comissió d'agricultura.

I com que. amb l'expectativa que mos hagen de donar alguna sorpresa amb algun ple extraordinari, els he de desitjar a totes i a tots que passen unes bones vacances d'estiu, perquè em sembla que ho tenim ben merescut, eh, ho tenim ben merescut.

Moltes gràcies.

(S'alça la reunió a les 13 hores i 7 minuts)

