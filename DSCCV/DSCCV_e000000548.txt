Comissió de Coordinació, Organització i Règim de les Institucions de la Generalitat realitzada el dia 28 de març de 2007. Comença la reunió a les 11 hores i 40 minuts. Presideix l'Il·lustre Diputat Senyor Rafael Maluenda Verdú. Reunió número 27.

Informe del president de la comissió

El senyor president:

Moltes gràcies, senyor secretari.

Atenent l'ordre del dia previst, el primer punt és lectura i aprovació, si és el cas, de l'acta de la reunió anterior. Com de costum, les seues senyories la tenen en la carpeta i és el moment de fer les observacions que creguen oportunes; pel contrari, considerem que queda aprova per assentiment i per unanimitat.

Molt bé, queda aprovada. Moltes gràcies.

El senyor president:

El segon punt és informe del president.

En primer lloc, en l'informe del president, abans de passar al balanç del que ha sigut l'activitat d'esta comissió, la mesa vol informar a les seues senyories respecte de la tramitació de la Proposició de llei de creació del Comité Valencià per als Assumptes Europeus.

La tramitació de la proposició de llei que va presentar en el seu dia el Grup Parlamentari Popular la va fer la Mesa de les Corts el dia 24 de gener de 2007. El criteri del Consell es va publicar en el

Butlletí Oficial de les Corts

número 260, de 12 de febrer de 2007. La presa en consideració de la proposició de llei pel Ple de les Corts, el dia 14 de febrer, el dia de Sant Valentí. Després, el termini per a la presentació d'esmenes va finalitzar el dia 27 de febrer de 2007; al temps es va presentar una esmena a la totalitat pel Grup Parlamentari Socialista, que va ser debatuda i rebutjada pel Ple en la sessió de 8 de març de 2007. A més, es van presentar pels grups parlamentaris un total de 20 esmenes parcials: 15 pel Grup Parlamentari Socialista i 5 pel Grup Parlamentari Esquerra Unida-Els Verds-Esquerra Valenciana: Entesa, que anem a repartir a cada grup parlamentari.

La Mesa de la Comissió de Coordinació, Organització i Règim de les Institucions de la Generalitat hui, en este acte, ha procedit, d'acord amb l'article 116. 4 del Reglament de les Corts, a l'ordenació de les esmenes.

Bé, fet este informe sobre la tramitació de la llei, passem ara al balanç del que ha sigut l'activitat en la sexta legislatura de la Comissió de Coordinació, Organització i Règim de les Institucions de la Generalitat.

La comissió ha realitzat 34 reunions en la present legislatura i altres tantes la seua mesa. La comissió va ser constituïda en sessió del 25 de juny del 2003 i va elegir la seua mesa, que va quedar constituïda en aquell moment com seguix: president, Rafael Maluenda Verdú; vicepresident, José Blas Molés Alagarda; secretària, Josefa Andrés Barea.

Al llarg de la legislatura s'han produït diverses modificacions. En sessió del 7 de febrer, per dimissió com a diputat de José Blas Molés Alagarda se va procedir a l'elecció novament de la vicepresidència, càrrec que va recaure en la diputada Herminia Palomar Pérez.

En sessió del 15 de juny del 2004, per renunciar al càrrec de secretària de la comissió la senyora Josefa Andrés, se va procedir a una nova elecció, sent nomenat secretari el senyor Vicent Sarrià Morell.

L'activitat parlamentària de la comissió quant a matèries legislatives, la comissió ha tramitat dèsset iniciatives legislatives. Onze han segut projectes de llei del Consell: de Col·legi d'Educadors Socials; reforma de la Llei 10/1994, del Consell Jurídic Consultiu; Col·legi d'Enginyers Tècnics d'Informàtica; Col·legi d'Higienistes Dentals; Col·legi d'Enginyers Químics; assistència jurídica a la Generalitat; sector audiovisual, Col·legi Bibliotecaris Documentalistes; cooperació al desenrotllament de la Comunitat Valenciana; Col·legi d'Òptics Optometristes; Col·legi de Pedagogs i Psicopedagogs. Quatre han segut proposicions de llei: de l'Estatut d'autonomia, presentada pel Grup Parlamentari Popular i pel Grup Parlamentari Socialista; de reforma de la llei electoral, presentada pel Grup Parlamentari Socialista; de règim matrimonial valencià, presentada pel Grup Parlamentari Popular; de valencians a l'exterior, presentada pel Grup Parlamentari Popular.

A més, una proposició de llei que està en fase d'ordenació d'esmenes, a la qual m'he referit anteriorment, que és la del comité de relacions Europa, també presentada pel Grup Parlamentari Popular. I una proposa de les Corts Generals de les modificacions introduïdes en les Corts Generals a la reforma de l'Estatut d'autonomia.

Estes són les dèsset iniciatives legislatives que ha tractat la comissió. Vull destacar que, a excepció de dos, totes elles s'ha convertit en llei, i mereix especial menció per la seua transcendència històrica la del nou Estatut d'autonomia de la Comunitat Valenciana que ha tramitat esta comissió.

Nomenament de ponències. Igualment, la comissió ha nomenat tretze ponències per a informar sobre les iniciatives legislatives a què acabe de referir-me. Voran vostés que no coincidix el nombre de ponències amb el nombre d'iniciatives legislatives, donat que el nou reglament ja no fa obligatori que se nomene ponència per a informar sobre les esmenes de cada projecte o proposició de llei.

Quant a proposicions no de llei la comissió ha tramitat i debatut vint-i-una proposicions no de llei: del Grup Parlamentari Socialista, nou; d'Esquerra Unida, sis; i del Grup Parlamentari Popular, cinc; i una conjunta. Una és sobre el consum de la fusta certificada, presentada pel Grup Parlamentari Socialista, que va ser aprovada per unanimitat amb una esmena transaccional de tots els grups; altra, del Grup Socialista, era contra l'enviament de tropes a Iraq, que va ser rebutjada per majoria; altra, de la retirada de les tropes d'Iraq, presentada per Esquerra Unida, que va ser rebutjada per majoria; altra, sobre el requisit lingüístic, presentada pel Grup Parlamentari Socialista, que també va ser rebutjada; altra, del centre penitenciari d'Albocàsser, presentada també pel Grup Socialista, que va ser rebutjada; una que demanava la petició d'indult a un guàrdia civil, presentada pel grup parlamentari d'Esquerra Unida, el que passa és que va ser transaccionada pels tres grups i aprovada per unanimitat, per això no me consta qui la va presentar. En qualsevol cas, va ser una transaccional, la que va substituir, feta pels tres grups; suspensió d'aplicació del Codi penal a la Guàrdia Civil, esta sí, presentada per Esquerra Unida, que va ser rebutjada; una altra, del Grup Parlamentari Socialista, d'ajuda a l'exhumació i localització dels assassinats durant el franquisme, que va ser rebutjada; una altra, sobre els documents de l'arxiu de Salamanca, d'Esquerra Unida, que va ser aprovada per unanimitat; una altra, d'ajuda i exhumació i localització dels assassinats durant la guerra civil, presentada pel Grup Parlamentari Popular, que va ser aprovada per unanimitat; una altra sobre el comerç d'armes, presentada per Esquerra Unida, però que esta també és una transaccional, aprovada per unanimitat, substituïda per un text plantejat pels tres grups: altra, sobre les paperetes electorals, també substituïda per una transaccional i, per tant, aprovada per unanimitat dels tres grups; una altra, sobre l'idioma valencià, presentada pel Grup Parlamentari Popular, que va ser aprovada per majoria; una altra, sobre el debat de l'estat de les autonomies, presentada pel Grup Parlamentari Popular, que va ser aprovada per majoria; sobre la prevenció d'incendis forestals, presentada pel Grup Parlamentari Socialista, assumint una esmena del Grup Parlamentari Popular, i que va ser aprovada per unanimitat també.

La de la regulació de lleis d'unions de fet, presentada pel Grup Parlamentari Popular, aprovada per unanimitat; l'Estatut de persones amb discapacitat, presentada pel Grup Parlamentari Socialista i aprovada per unanimitat; sobre l'Estatut de Catalunya, presentada per Esquerra Unida, que va ser rebutjada; sobre publicació de declaració de béns, presentada pel Grup Parlamentari Socialista, que va ser rebutjada; sobre el funcionament de la Secretaria Autonòmica de Justícia, presentada pel Grup Parlamentari Socialista, que va ser rebutjada; sobre repulsa a la política desenrotllada per Televisió Espanyola respecte de la Comunitat Valenciana, presentada pel Grup Parlamentari Popular, que va ser aprovada per majoria.

Me passa una nota el senyor lletrat, me perdonen, que no l'entenc.

Sí, sí, sí, sí, efectivament. Sí, me passa, i té raó, que la de valencians a l'exterior, que és una proposició de llei, conforme saben, que hi va haver un text alternatiu presentat pel Grup Parlamentari Socialista, però se va aplegar a un acord, va ser retirada l'esmena a la totalitat i se va fer una modificació a tot el contingut mitjançant la tramitació d'esmenes parcials, i va fer que després se duguera endavant i fóra aprovada en el ple, encara que mos referim només al tràmit en comissió.

En resum, quant a les proposicions no de llei, dia que han segut vint-i-una tramitades, se n'han aprovat dotze, de les qual nou han segut per unanimitat, i han segut rebutjades les nou restants.

Quant a compareixences de membres del Consell, s'han substanciat les següents: sis del conseller de Justícia i Administracions Públiques, sobre la Ciutat de la Justícia, sobre la Secretaria Autonòmica de Justícia, sobre els jutjats d'Alcoi, sobre l'Institut de Medicina Legal, sobre Institut de Propietaris Estrangers; dos del vicepresident del Consell, sobre la Resolució 36/VI i sobre el Pla de revitalització de comarques de l'interior; una del conseller d'Economia, sobre valoració de terrenys propietat de la Generalitat; una del secretari autonòmic de Política Institucional, sobre les línies generals d'actuació.

Altres iniciatives parlamentàries que ha debatut la comissió i que ha rebutjat són les compareixences del subdelegat del Consell en Elx, demanada pel Grup Parlamentari Socialista; del delegat de Castelló Cultural, també presentada pel Grup Parlamentari Socialista; i del director general de la Ciutat de la Llum, també demanada pel Grup Parlamentari Socialista.

Quant al compliment de l'article 45. 1 del nou reglament de les Corts, la comissió també ha complit el mandat reglamentari de reunions mensuals, d'una reunió mensual com a mínim.

Bé, senyories, en resum, amb independència que la presidència concedirà la paraula a continuació als portaveus de la comissió que aixina ho sol·liciten, vull fer una valoració positiva del que ha segut l'activitat d'esta comissió durant la legislatura, com se demostra pel balanç que acabe d'oferir. Això no haguera segut possible sense la magnífica col·laboració que este president ha tengut per part de la vicepresidenta de la comissió, senyora Herminia Palomar, i del secretari, senyor Vicent Sarrià, de la mateixa manera que de la resta de membres de la mesa que els van precedir, aixina com de tots els membres de la comissió, i vull fer una menció especial als portaveus dels distints grups parlamentaris, senyor Joan Antoni Oltra, senyor José Camarasa i senyor Eduardo Ovejero, que al llarg de totes les sessions han tingut un comportament exemplar de col·laboració institucional que ha fet fàcil la missió de la presidència i de la mesa.

Vull que quede constància que en el comportament dels mencionats portaveus i de tots els membres de la comissió, amb independència de les lògiques discrepàncies polítiques i necessaris debats, a criteri d'este president, ha segut respectuós i democràtic. Per a este president, foguejat ja en mil batalles parlamentàries, ha segut un gran honor presidir una legislatura més la Comissió de Coordinació, Organització i Règim de les Institucions de la Generalitat, coneguda en l'argot parlamentari com «la primera». Ho dic amb tota sinceritat. Me sent honrat i orgullós d'haver treballat amb tots vostés, amb totes les seues senyories, estos quatre anys de legislatura. He aprés moltes coses en esta legislatura, he aprés moltes coses de vostés.

Les seues senyories han demostrat en tot moment que és possible discrepar, debatre, discutir, en moltes ocasions a gran nivell i amb bastant durea, però sempre dins de les normes reglamentàries i de respecte i convivència que deu regnar en qualsevol institució democràtica. Per a este president no ha resultat difícil mantindre l'ordre i moderar els debats. Ha segut verdaderament fàcil per la col·laboració i respecte que he rebut de les seues senyories i que s'han professat també entre tots vostés.

S'acaba la legislatura, la sexta legislatura. Qui els parla, que té l'honor d'haver format part de les sis legislatures de les Corts, està en disposició d'afirmar que cada una d'elles és distinta de les altres, però no menys il·lusionants: totes tenen el seu sentir i totes tenen la seua atracció. Jo, d'esta me quedaria no solament amb el que a esta comissió es referix, sinó a les mateixes Corts, en allò que ha significat per al poble valencià el disposar d'un nou estatut més modern i més social, amb elevat grau de consens per a la seua aprovació.

I també, de forma especial, en allò que es referix a esta comissió, en la magnífica col·laboració a què me referia i respecte que he vist en totes les seues senyories, que m'han fet sentir-me orgullós de ser el seu president.

Gràcies, amb tota sinceritat, a totes les senyories, i especialment als seus portaveus, senyor Oltra, senyor Camarasa i senyor Ovejero, ja que ha segut per a mi un verdader honor compartir responsabilitats amb vostés.

Per últim, la presidència, estic convençut que també la mesa, desitja reconéixer i agrair la magnífica labor realitzada pel lletrat de la comissió, senyor Francisco Visiedo, com també pel lletrat senyor Enrique Soriano, que mos ha assistit en altres ocasions, sense l'assessorament dels quals i la seua col·laboració segur que haguérem comés més d'un error. A tots, de la mateixa manera que als representants dels distints mitjans de comunicació, i a tot el personal de la casa que mos han assistir durant estos quatre anys, la meua gratitud i el meu reconeiximent i crec que també dels membres de la mesa que m'acompanyen.

Senyories, la presidència i la mesa desitja a tots que en el futur mos tornem a trobar i que puguem parlar amb satisfacció dels èxits personals i humans de cada una de les seues senyories. En allò polític, que Déu repartixca sort, i cada u

que obtinga la que puga. No ha fet ninguna valoració partidista el president, perquè està en pla institucional, però sí respecte a les persones.

Els màxims desitjos per al futur.

Senyories, res més i moltes gràcies.

I, a continuació, si volen intervindre, de menor a major, tenen la paraula els portaveus de la comissió.

Senyor Oltra.

El senyor Oltra i Soler:

Moltes gràcies, senyor president.

Bé, hui culmina la setmana de comissions de despedida. Jo crec que conforme han avançat els dies s'ha anat millorant, no? Tinguérem la primera, que era la de medi ambient, que va ser un poc aixina, catastròfica, i ha anat polint-se i s'ha arribat ja a una situació en què se mos ha llegit. Jo dic, ara mateixa mos lligen fins les esmenes que s'han aprovat i tot. O siga, ja, un detall ja molt exhaustiu.

Bé, jo crec que està bé este tipus de coses. Jo m'adherixc ja d'entrada també, doncs, a este reconeixement que s'ha fet a la gent que ha treballat amb nosaltres, la mesa, el senyor lletrat, que, a més, tindrà després de donar fe de tot el que ací s'està fent, els mitjans, la gent que treballa ací. I jo crec que ha segut, doncs, una comissió que ha treballat. És una comissió, com díem ahir, doncs, una espècie de calaix de sastre. O siga, ahí se fica de tot, jo crec que per esta comissió haurà passat, doncs, probablement tots els diputats i diputades que tenim ací, perquè va tocant temes que a tot el món afecta, i ha fet, doncs, que siga una de les comissió a on, digam, amb més intensitat s'ha treballat.

Lògicament, des de la visió nostra, doncs, és una comissió que també ha patit, digam, eixe mal que afecta la institució, i és la necessitat d'haver-se convocat més a menut, haver facilitat més el debat de temes que s'han quedat ahí pendents, el tema inclús d'assumptes europeus és una de les proves, però hi ha un muntó d'iniciatives dels diferents grups que queden, doncs, per a l'arxiu, la qual cosa jo crec que ja en la pròxima legislatura, amb el nou reglament també en la mà, doncs, probablement tot això es podrà superar.

Jo també he de dir, dels que estem ací, crec que sóc jo l'únic que té la garantia de no continuar, no sé la resta, no?

Però, vaja, jo sí que tinc.

No, jo no sé, no vull assenyalar a ningú,

vull manifestar també la meua satisfacció d'haver estat ací, d'haver treballat en estes corts. Vaja, crec que he intentat fer-ho el millor possible, segur que hauré ficat la pota en més d'una ocasió i m'hauré equivocat, això forma part de la condició humana, sempre s'ha procurat fer el millor, el millor tracte possible, i no sempre ha segut fàcil, perquè, bé, en esta comissió mateixa hi ha pesos pesants, començant pel mateix president, amb els quals, bé, manté una posició fèrria

de les seus conviccions, la qual cosa està bé, no passa res, jo he tingut una relació personal i política estupenda, i ho diré a on toque. I amb la resta de companys i companyes, doncs, exactament igual. És una gran satisfacció i un orgull haver estat ací.

I jo espere que la pròxima legislatura, doncs, se produïxquen canvis radicals. Canvis radicals. , no ho anem a dir, perquè encara no estem en campanya, però jo crec que m'enteneu, m'enteneu tots

per a on van els tirs. Perquè jo crec que el poble valencià necessita també que aquesta institució s'acoste de veritat a la gent, a la població, sàpiga que de veritat és la que els representa, que és la que treballa per ells, i això vol dir, doncs, canviar una sèrie de coses que solament unes eleccions poden fer.

Tenim eixes eleccions ahí i, per tant, jo confie que això servixca per a introduir eixos canvis radicals.

S'ha fet. , almenys mosatros hem intentat fer-ho el millor possible. En alguns casos hem trobat, digam, la companyia dels altres grups i poder aprovar una sèrie d'iniciatives. En altres casos no, en altres casos s'ha quedat ahí, però crec que nosaltres hem complit la nostra obligació de tenir de presentar-les, teníem de defensar-les i, bé, s'ha intentat i no s'ha pogut. Vindran temps millors pense jo, i, per tant, moltes d'estes iniciatives se tornaran a presentar i s'intentarà que vagen endavant.

Res més. Ja dic, reiterar eixa satisfacció i que, per a mi, bé, tots vosatros no solament haveu segut gent que està en altres partits, sinó sou gent amb la qual ha valgut la pena xarrar, debatre, discutir a voltes, però que jo ho he passat molt bé.

Moltes gràcies a tots. Gràcies.

El senyor president:

Moltíssimes gràcies, senyor Oltra, per les seues paraules i per haver-se expressat, una volta més, amb total llibertat per a manifestar a la comissió el seu criteri.

Moltíssimes gràcies.

Senyor José Camarasa, té la paraula.

El senyor Camarasa Albertos:

El senyor president:

que representa al

El senyor Ovejero Adelantado:

Deseo, en nombre de mi grupo y mío propio, a cada uno de ustedes que les vaya bien, que en nosotros cuenten con unos amigos.

El senyor president:

El senyor secretari:

Jo crec que ha quedat tot dit respecte al paper que esta comissió ha complit. I jo reiterar les paraules del portaveu socialista en el sentit que crec que esta comissió li ha correspost tractar un dels temes més importants de la legislatura, que ha sigut la reforma de l'Estatut d'autonomia i de la nostra carta magna.

Compartir amb al resta de portaveus que el treball en tot moment s'ha donat en correcció, en les normals discrepàncies ideològiques en un moment determinat, però en correcció i en respecte als altres. I en eixe sentit manifestar la meua satisfacció d'haver compartit amb la resta de companys de la comissió, i en especial els de la mesa, els treballs d'esta comissió.

El senyor president:

Moltíssimes gràcies, senyor Sarrià, per les seues paraules i per la seua inestimable col·laboració.

Senyora Palomar, vicepresidenta de la comissió.

La senyora vicepresidenta:

El senyor president:

Senyories, jo també acabe demanant perdó a les seues senyories si en algun moment he pogut lesionar a algú

, lesionar políticament, perquè físicament saben que sóc incapaç d'anar en contra de ningú. Però, senyories, demane perdó humilment, i donem per conclosa la sessió de la comissió.

S'alça, per tant, la sessió. Moltes gràcies.

(S'alça la reunió a les 12 hores i 10 minuts)

