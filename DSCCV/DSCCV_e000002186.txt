Comissió de Coordinació, Organització i Règim de les Institucions de La Generalitat realitzada el dia 12 de març de 2008. Comença la reunió a les 11 hores i 16 minuts. Presideix el diputat senyor Rafael Maluenda Verdú. Reunió número 6.

Proposició no de llei sobre el compliment, per part de l'Ajuntament d'Alacant, de la Llei de símbols de la Comunitat Valenciana perquè penge la senyera al castell de Santa Bàrbara, presentada pel Grup Parlamentari Esquerra Unida-Bloc-Verds-IR: Compromís (RE número 11. 663, BOC número 51)

El senyor president:

S'obri la sessió.

Pregue a la senyora secretària que comprove el quòrum.

(La senyora secretària passa llista per tal de comprovar si hi ha quòrum)

Moltes gràcies, senyora secretària.

La presidència, en nom de la mesa i pense que també amb l'adhesió de tots els membres de la comissió, vol deixar constància en l'acta dels desitjos de la prompta recuperació de la diputada que pertany a esta comissió, la senyora Josefa Andrés. Que conste en acta, senyor lletrat.

Bé, comprovat el quòrum, el primer punt de l'ordre del dia és: aprovació, si és el cas, de l'acta de la reunió anterior. Les seues senyories la tenen en la carpeta i és el moment, si volen fer alguna observació sobre el seu contingut. En cas contrari, considerarem aprovada per unanimitat i per assentiment. Doncs, efectivament, moltíssimes gràcies, queda aprovada.

El segon punt de l'ordre del dia és: compareixença del president del Consell per a explicar i informar del nombre i de la classe de plans estratègics que es pretenen aprovar a les províncies de València, Castelló i Alacant, de les raons, parts integrants, objectius i metodologia d'estos plans, els quals han segut anunciats pel mateix president del Consell, sol·licitada pel Grup Parlamentari Socialista, registre d'entrada número 12. 676.

A esta presidència ha arribat un escrit de data 7 de març, registre d'entrada 14. 222, que diu: «Conselleria de Presidència. Li comunique que la compareixença registre d'entrada 12. 676 adreçada al president del Consell, inclosa en l'ordre del dia de la Comissió de Coordinació i Règim de les Institucions de La Generalitat, convocada per al 12 de març serà substanciada pel conseller d'Economia, Hisenda i Ocupació i vicepresident segon del Consell. »

Igualment, respecte d'este punt, ha arribat un altre escrit de data 11 de març, número de registre 14. 253, del Grup Parlamentari Socialista, que diu: «Carme Ninet Peña, portaveu adjunta del Grup Parlamentari Socialista, sol·licita l'ajornament per a la pròxima reunió de la comissió de la compareixença registre d'entrada 12. 676, del president del Consell, per a explicar i informar del nombre i de la classe de plans estratègics que se pretenen aprovar per a les províncies de València, Castelló i Alacant, i dels plans i raons, parts integrants, objectius i metodologia d'estos plans, els quals han segut anunciats pel mateix president del Consell i que està inclosa en l'ordre del dia de la citat comissió per al dimecres 12 de març del 2008. »

Per tant, este punt, senyories, queda ajornat a una propera sessió.

El senyor Ovejero Adelantado:

El senyor president:

Moltes gràcies, senyor Ovejero.

El senyor president:

Passem, doncs, al tercer punt de l'ordre del dia, que és: presa en consideració de la proposició no de llei sobre el compliment per part de l'Ajuntament d'Alacant de la Llei de símbols de la Comunitat Valenciana, perquè penge la senyera al castell de Santa Bàrbara, presentada pel Grup Parlamentari Esquerra Unida-Bloc-Verds-IR: Compromís.

Per a la seua defensa, té la paraula el senyor Enric Morera.

El senyor Morera Català:

Moltes gràcies, senyor president.

Bé, jo podria haver portat ací tot l'expedient a què faig referència en la proposició no de llei sobre el tràmit que va dur endavant la síndica de greuges durant els mesos. , durant l'any 2007 i 2006, però he preferit fer una exposició molt breu del que entenc jo que és una situació que atempta a la nostra llei, a la Llei 8 de l'any 1984, i que, efectivament, és un dels elements, un símbol que no oneja en una ciutat tan important com la ciutat d'Alacant, tenint en compte que tenim un col·lega nostre, el senyor alcalde d'Alacant, i és diputat autonòmic, i que no ha tingut en consideració reparar el que jo entenc que és una greu situació i que, en principi, no constate que n'hi hagen motius per a reparar-la.

Va rebre per part de la síndica un informe, en el qual, després que un conjunt de denunciants, reiterats denunciants de la ciutat d'Alacant, indicaren que al castell de Santa Bàrbara, un lloc emblemàtic de la ciutat d'Alacant, només onejara la senyera, la bandera nacional, bandera d'Espanya, però no aquella que ens identifica a tots els valencians. I tant és així que la mateixa síndica es va adreçar a l'Ajuntament d'Alacant en octubre del 2006, indicant que se reparara la legalitat vigent, i s'ordenava que s'instal·lara en un pal la senyera de la nostra autonomia.

Se van donar per part del cap de personal de l'Ajuntament d'Alacant les ordres pertinents, però a data de hui, i m'han enviat una foto que tinc a la seua disposició sobre el castell de Santa Bàrbara, a data de hui encara no figura la nostra senyera en el castell de Santa Bàrbara de la ciutat d'Alacant. Sí que figura l'altra ensenya oficial, la d'Espanya, i, per tant, no entenc per què no se dóna compliment al que disposa la nostra llei de símbols, i el que indiquem des d'ací amb esta proposició no de llei és molt senzill, és que es restaure la legalitat vigent i que les Corts exigeixen al castell d'Alacant el compliment de la Llei de símbols de la Comunitat Valenciana, perquè es penge la senyera al castell de Santa Bàrbara junt amb l'oficial de l'estat i de la Unió Europea.

¿N'hi ha algun motiu que justifique que no onege la nostra senyera al castell de Santa Bàrbara? ¿No es vol per part d'algun alt càrrec o l'alcalde de l'Ajuntament d'Alacant que onege la nostra senyera? ¿N'hi ha algun impediment? Si no fem respectar les nostres lleis, ¿com anem a fer que els ciutadans respecten la legalitat vigent? Jo crec que és d'interés de tots els ciutadans que es restaure la legalitat en un punt tan simbòlic, tan emblemàtic, tan de la nostra identitat i, per tant, no puc entendre per què no es fa cas al que diu la Sindicatura de Greuges i, per tant, són Les Corts les que han de prendre cartes ja en l'assumpte.

Al mateix temps, proposem que Les Corts insten el Consell a comunicar a totes les administracions públiques, ajuntaments, diputacions, oficines de l'administració central i de la Unió Europea, que en el marc de la seua competència complixquen la legalitat de la nostra comunitat i, per tant, se done cobertura a la nostra Llei 4 de l'any 1984.

I simplement és això, no he vullgut avorrir-los o fer una exposició molt extensa de tot el procediment del Síndic de Greuges, perquè crec que és avorrit. Simplement, constatar este fet: des que es va fer la denúncia, que es va ordenar per la síndica de Greuges que s'onejaren, obres no n'hi han hagut només que en una temporada molt discreta, molt concreta, en el castell de Santa Bàrbara, i a hores de hui encara no oneja la nostra senyera en el castell de Santa Bàrbara. Crec que és un motiu perquè estes Corts donen un avís a un ajuntament tan important com el de la capital alacantina i, per tant, se restaure la legalitat vigent, pertorbada, jo supose, i vull ser positiu, per una falta de diligència i no per una voluntat predeterminada del seu alcalde o de la corporació local.

Moltes gràcies.

El senyor president:

Gràcies a vosté, senyor Morera.

Per a fixar la posició del Grup Parlamentari Socialista, té la paraula el seu portaveu.

El senyor Vilaplana Gironés:

Moltes gràcies, senyor president.

Doncs, breument, des del Grup Parlamentari Socialista, com no pot ser d'altra forma, que mosatros estem per respectar la llei, anem a recolzar la proposta, i sí que volem, doncs, fer-se partícips de la situació dolenta que es dóna en l'Ajuntament d'Alacant, en un lloc emblemàtic en què la desídia del Partit Popular, que en altres llocs o en altres moments fa una defensa de símbols extrema i portant-la a moments de, quasi, més que tensos, i en este cas fa cas omís a les directrius del síndic, fa cas omís al que és una llei valenciana, i crec que, més greu encara, que forme part d'esta cambra l'alcalde de la ciutat d'Alacant i que no s'aplique les normes.

Per tant, jo crec que no és un tema d'allargar-se discutint, sinó és un tema de resoldre ràpidament.

Per tant, mosatros anem a recolzar obertament, simplement, que s'aplique la llei. És que no n'hi ha molt a discutir, perquè, si no hi estan d'acord, canvien-la.

El senyor president:

Moltes gràcies, senyor Vilaplana.

En representació del Grup Parlamentari Popular, té la paraula el senyor Peral.

El senyor Peral Villar:

El senyor president:

Moltes gràcies, senyor Peral.

¿Vol la paraula?

(El diputat Morera Català diu: «Sí, clar que sí. »)

¿Per a rèplica al señor Peral? ¿Eh?

(El diputat Morera Català diu: «Sí, per a rèplica al senyor Peral. »; veus)

No, no, però és que la presidència ha de saber-ho.

Té la paraula.

El senyor Morera Català:

Senyor Peral, quin paperot li han fet fer a vosté, perquè, escolte, si vosté parla de ridículs, el ridícul a què han sotmés vostés a este hemicicle no volent convocar un plenari com tocava perquè el senyor Camps no compareguera, això és el ridícul

(inoïble)

El senyor president:

Senyor Morera, pregue que s'atinga a la qüestió

(el diputat Morera Català diu: «Estic contestant. »)

. Pregue que s'atinga a la qüestió, que no és eixa.

(Veus; el diputat Morera Català: «No, és que la qüestió és que mos ha dit de fer el ridícul. »)

No, pregue que s'atinga a la qüestió.

No vullguera tenir de dir-li-ho aplicant el reglament, ¿eh?

El senyor Morera Català:

Senyor Peral, l'Ajuntament d'Alacant,

liderat pel Partit Popular i el senyor Díaz Alperi, no complix la legalitat. Perquè eixes obres s'estan fent en un període molt determinat i molt concret, mentre que sí que oneja la senyera d'Espanya, com ha de ser, però no oneja la nostra senyera.

Ho saben, han rebut un toc d'atenció per la síndica de Greuges, i persistixen en la il·legalitat d'un tema tan important i tan simbòlic per a tots els valencians com és que en el

, en el castell de Santa Bàrbara, onege la nostra senyera. I vostés vénen ací, que mosatros fem el paperot.

¿Què pot esperar un ciutadà normal si vostés la legalitat vigent, la legalitat autonòmica, no la complixen? Què pot esperar? Són vostés de fiar? I després vénen ací a dir-mos tot açò? , «li han fet fer el paperot». Perquè de la mateixa manera que. i porten ja molt de temps i no ha estat present la nostra senyera, el mínim que poden fer unes Corts Valencianes dignes és recordar-li, a un ajuntament -no estem parlant d'un ajuntament xicotet, sinó una gran capital-, recordar-li que ha de complir la llei de símbols valenciana. I de la mateixa manera que està la bandera espanyola, estiga la nostra senyera al castell presidint com marca la legislació i com marca el que hauria de ser un sentit comú normal i civilitzat.

Per què la volen amagar? Per què tenen eixa vergonya? No ho sabem, però estan incomplint la legalitat. «Quin rèdit polític? » Escolte! , rèdit polític, res, perquè, mire vosté, ja se preocuparan vostés en Canal 9 d'ocultar tot açò. Vull dir que, vostés tenen, i en tota la seua parafernàlia de mitjans digitals. , etcètera, etcètera. ¡Ja se preocuparan vostés! ; com han fet en estes eleccions que mos han donat un minut de seguiment informatiu. Ja ho faran.

Surrealista la proposta? Jo crec que allò surrealista és no complir amb la legalitat vigent, li ho dic de veritat. Això no és surrealista? I una disposició sobre un tema tan emblemàtic com és la senyera valenciana, ¡com és la senyera valenciana! Jo, sincerament, jo crec que podíem haver parlat prèviament. Jo l'únic objectiu que tinc en esta proposta és que onege la senyera en el castell de Santa Bàrbara, que se done satisfacció als peticionaris que han fet una petició davant del Síndic de Greuges. Jo l'únic que he fet, com a diputat de l'oposició, fer una proposta constructiva; ni rèdit polític ni res, simplement, que es complisca la legalitat vigent en un lloc tant emblemàtic. Simplement això.

S'han fet obres? Sí, però eixes obres supose que afectaran també a la bandera d'Espanya. Però no s'han fet obres des del 2006 fins a enguany. I durant tot eixe temps, tot i la demanda de la síndica i dels ciutadans que s'han adreçat a l'Ajuntament d'Alacant, no hi ha hagut cap resposta, no hi ha hagut cap reparació de la legalitat. Rectifiquen.

El fet que vostés siguen un partit que ha obtingut un resultat molt gran no els dóna la posició de la veritat absoluta. Tenen la legitimitat per a governar en l'Ajuntament d'Alacant i en estes Corts, però no tenen la veritat absoluta. I quan un s'equivoca, s'ha de corregir. I quan un fa un incompliment de legalitat, ha de canviar. I quan un no fa que la nostra senyera onege en el castell de Santa Bàrbara, li ha de dir, encara que siga un company de partit i a un col·lega nostre: «Vosté no està fent el que toca. » Li ho poden dir, i simplement se repara això. I rèdit polític, res.

S'ha fet una campanya desmesurada per part d'algun mitjà de comunicació perquè a alguna zona de l'estat no onejaven les senyeres oficials; correcte. Este cas té una semblança pareguda. Per tant, vostés, rectifiquen, situes en la legalitat, indique-li, telefone-li al senyor Díaz Alperi que rectifique, que onege la nostra senyera i que repare la legalitat. I paperot? , simplement. Surrealista? , res. Estem ací defensant les nostres senyes d'identitat.

Moltes gràcies.

El senyor president:

Gràcies a vosté, senyor Morera.

(Algú parla sense micròfon)

Per a què? Per a rèplica al senyor Morera. , té la paraula.

El senyor Peral Villar:

El senyor president:

Gràcies a vosté, senyor Peral.

Bé, senyories, finalitzat el debat passem a votar la proposició no de llei que ha defensat el senyor Enric Morera.

Vots a favor de la proposició no de llei? Gràcies. Vots en contra? Gràcies. 7 vots a favor i 8 en contra, queda rebutjada esta iniciativa.

Senyories, s'alça la sessió.

(S'alça la reunió a les 11 hores i 40 minuts)

