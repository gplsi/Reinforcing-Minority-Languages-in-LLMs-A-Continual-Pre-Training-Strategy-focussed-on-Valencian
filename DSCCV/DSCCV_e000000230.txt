Comissió especial d'investigació sobre el finançament electoral del PSPV i Bloc entre 2007 i 2008 realitzada el dia 28 de setembre de 2018. Comença la reunió a les 11 hores i 28 minuts. Presideix el president de les Corts, senyor Enric Morera i Català. Reunió número 1.

El senyor president:

(Inoïble per raons tècniques) … integrant de la comissió.

Molt bon dia, senyories.

Crec que estem en condicions per a procedir a la constitució de la comissió especial.

Coneixen vostés el mecanisme. Anem a passar al primer punt. I el primer punt serà verificar la composició d'esta comissió.

Secretària segona de la Mesa de Les Corts, pot vore si tenim quòrum.

(La secretària segona passa llista per tal de comprovar si hi ha quòrum)

Sessió constitutiva de la Comissió especial d'investigació sobre el finançament electoral del PSPV i Bloc entre 2007 i 2008

El senyor president:

Verificat que tenim quòrum, senyories, anem a passar al següent punt, que és l'elecció del president o presidenta de la comissió.

S'ha d'efectuar mitjançant vot secret amb papereta blanca i on ha de figurar el nom de la persona mereixedora del nostre vot.

La secretària segona cridarà per a realitzar la votació.

(El secretària segona crida per ordre alfabètic les diputades i els diputats perquè depositen la papereta en l'urna)

¿S'han efectuat tots els vots? ¿Queda alguna de les seues senyories per votar? Si s'ha efectuat, anem a passar a l'escrutini.

(El president fa l'escrutini)

Senyories, realitzat l'escrutini, queda proclamat president de la comissió d'investigació l'il·lustre diputat César Jiménez amb 8 vots; Jorge Bellver, 5 vots, i la il·lustre diputada Rosa García, 2 vots. Per tant, queda proclamat president l'il·lustre diputat César Jiménez.

Senyories, anem a passar a l'elecció de la vicepresidenta i secretari de la comissió. Coneixen vostés el mecanisme, amb una papereta en este cas blava poden figurar. , i emetrem el vot secret amb la inclusió de dos noms.

La secretària segona cridarà a la votació.

(El secretària segona crida per ordre alfabètic les diputades i els diputats perquè depositen la papereta en l'urna)

¿Queda per expressar algun vot? ¿Han votat totes les seues senyories? Doncs anem a passar a l'escrutini.

(El president fa l'escrutini)

Senyories, realitzat l'escrutini, el resultat ha estat el següent: la candidatura d'Ignacio Subías-Toñi Serna, 8 vots; la candidatura Eva Ortiz-Jorge Bellver, 5 vots, i la candidatura de Rosa García, 2 vots. D'acord amb el reglament en el seu article 41, queda elegida vicepresidenta de la comissió la il·lustre diputada Toñi Serna i secretari de la comissió, l'il·lustre diputat Jorge Bellver.

A partir d'ahí, el següent punt de l'ordre del dia serà que vostés prenguen possessió de la presidència de la comissió.

Senyor César Jiménez. Bé, te quedes en la comissió constituïda.

(Els diputats que han sigut elegits ocupen els seus llocs en la mesa)

(Ocupa la presidència el president, senyor César Jiménez Doménech)

El senyor president:

Gràcies pel suport dels diputats i diputades d'esta comissió.

Encara no sé, igual és prompte per a dir que és un honor presidir esta comissió, però jo crec que farem un bon treball, com diu el president de Les Corts i que acabarà sent així. Confie que m'ho posen fàcil i confie també en el meu talant.

Aleshores, dit açò, crec que seria bo que ens emplaçàrem a una altra reunió en el termini de quatre setmanes, si vos sembla bé, uns 28 dies, per a presentar els plans de treball respectius si hi haguera més d'un i, si no, si els diputats són capaços d'arribar a un acord, hi haurà un únic pla de treball.

El senyor Ibáñez Bordonau:

El senyor president:

Per a presentar i sotmetre a aprovació.

El senyor Ibáñez Bordonau:

El senyor president:

Exactament. (Veus)

El senyor Ibáñez Bordonau:

El senyor president:

Clar, clar. Sí, sí, haurem de parlar de tot això. En tot cas, vos donarem una data concreta. , la mesa, que ens reunirem, donarem una data concreta de convocatòria de comissió.

És closa la sessió.

(S'alça la reunió a les 11 hores i 33 minuts)

