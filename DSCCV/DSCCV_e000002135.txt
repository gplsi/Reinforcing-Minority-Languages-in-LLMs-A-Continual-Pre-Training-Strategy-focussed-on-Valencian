Comissió d'Agricultura, Ramaderia i Pesca realitzada el dia 21 d'octubre de 2010. Comença la reunió a les 18 hores i 23 minuts. Presideix el diputat senyor Josep Maria Pañella Alcàcer. Reunió número 17.

Proposició no de llei sobre l'enfonsament dels preus de l'oli d'oliva en origen, presentada pel Grup Parlamentari Compromís (RE número 63. 714, BOC número 258)

El senyor president:

S'obri la sessió.

El senyor secretari, en primer lloc, comprovarà que tenim quòrum.

(El secretari passa llista per tal de comprovar si hi ha quòrum)

El senyor secretari:

El senyor president:

Moltes gràcies, senyor secretari.

Senyories, primer, hi han dos alteracions de l'ordre del dia, el punt número 2 i el punt número 3, per impossibilitat d'assistència de la senyora consellera, quedaran ajornats. He de dir al respecte que no és responsabilitat de la senyora consellera, sinó quan parlàrem amb els portaveus, vam dir que faríem la convocatòria, no havíem tingut la confirmació i per un error se va tramitar l'ordre del dia sense tindre la confirmació; si no, no estaria. Simplement ho dic per a exonerar la consellera de qualsevol responsabilitat.

(Veus i aplaudiments)

És aixina, és aixina.

I els recorde als senyor diputats i senyores diputades que no devem fer gestos d'assentiment i tot això. Avui hem tingut molta experiència en el plenari d'això.

No hem de ser menys.

Seriosament, comencem, per favor. Dia que el punt 2 i el 3 he explicat per què no els farem. El punt 4, han demanat l'ajornament, també, el grup d'ADNA perquè no podien quedar-se en este moment, per altres obligacions.

El senyor president:

I, per tant, passaríem, com a únic punt d'esta comissió, al punt número 5, que és: presa en consideració de la Proposició no de llei sobre l'enfonsament dels preus de l'oli d'oliva en origen, presentada pel Grup Parlamentari Compromís. Amb la qual cosa, amb el seu permís, jo me desplace per a ocupar el lloc de portaveu.

Disculpen, però al passar, precisament, a la disculpa de l'absència de la consellera, ens hem saltat l'aprovació de l'acta. Simplement, és si teniu alguna observació. No tenen cap observació, per tant, se dóna per aprovada per assentiment.

(Ocupa la presidència el vicepresident primer, senyor Eduardo Ovejero Adelantado)

El senyor vicepresident:

El senyor Pañella Alcàcer:

Moltes gràcies, senyor president.

Senyories, seré breu, donat l'horari que tenim i perquè pense que el que se tracta a la proposició no de llei que presentem està perfectament definit en ella. No obstant, i amb la finalitat que quede constància, utilitzarem el temps mínim, però l'explicarem.

Estem parlant que en esta campanya, en l'actual, és evident que els preus de l'oli d'oliva estan seguint la línia descendent que ha portat els últims anys -i hem posat les dades des de 2005, 2006, 2007 i 2008-. Les baixades de preu és del 35% per a l'oli d'oliva verge extra, el 32% per a l'oli d'oliva verge i el 33% per a l'oli d'oliva refinat. És important la quantitat de pèrdues, perquè suposa unes pèrdues de 800 euros per hectàrea per al productor per segon any consecutiu. Està en la línia, lògicament. , això cal valorar-ho en la línia del que és la baixada de preus dels productes agrícoles.

Per tant, hi han uns motius determinats. Estem parlant d'un, que és prou comú, la gran distribució que acapara realment un percentatge molt alt del producte i, per tant, utilitza eixa preponderància per a marcar els preus. Per tant, el que és el preu, els mecanismes

(inintel·ligible)

. de mercat quan hi ha esta concentració no funcionen de la manera habitual. I, per tant, quan parlem d'una quota de mercat del 86% del total de les vendes de l'oli d'oliva i del 88%, en el d'oliva verge extra, estem parlant d'una gran concentració en unes poques mans. Per tant, és eixe el fet pel qual jo comentava que els mecanismes de mercat no estan funcionant, perquè eixa concentració fa que regule el preu i regule l'entrada al mercat del producte.

Una altra consideració és la de la marca blanca

(inintel·ligible)

. ahí. És un discurs que no és la primera vegada que parle d'ell. La marca blanca té un benefici, en el qual la relació qualitat-preu realment és alta. El problema és que quan estem també. , concentrada la distribució d'estos productes, el problema que apareix és que és precisament l'intermediari, la persona que compra i ven, el que marca el preu, normalment, a costa del que són els guanys, el marge de benefici que tenen els productors. Hem de recordar que no és la primera vegada que he parlat jo de la necessitat d'una llei específica per a productes peribles, precisament, per evitar estes situacions.

Pareix ser que no és la línia que les Corts Valencianes i el govern valencià vol seguir, i per tant, no insistirem en ella, en este moment. Encara que he de recordar que podia ser una, no hi han solucions màgiques, però sí que seria una bona aportació, no a l'oli, sinó a tots els productes agrícoles, el fer la llei de comerç específica per a este tipus de productes.

Què demanem? -per a concretar i acabar-. Doncs, indubtablement, el repartiment de competències que tenim entre l'estat i la comunitat. Els exigisc que dirigim en esta doble via, en esta doble direcció les sol·licituds.

Al govern de l'estat: primer, que sol·licite a la Comissió Nacional de la Competència que inicie una investigació d'ofici per tal d'aclarir si la gran distribució està infringint la llei per abús de posició dominant.

Seguim amb el govern de l'estat, que prenga les decisions oportunes per tal que el Ministeri de Medi Ambient, Medi Rural i Marí i el Ministeri d'Economia i Hisenda adeqüen la fiscalitat dels productors a la pèrdua d'ingressos que està tenint com a conseqüència de la crisi de preus.

En tercer lloc, que faça també les actuacions pertinents davant de la Unió Europea tendents a modificar les normes de comercialització per les quals no es permeta barrejar oli d'oliva amb el de llavors.

I, en quart lloc, incrementar les inspeccions d'olis procedents de països tercers. És una qüestió també de les inspeccions, que és general.

El segon punt és instar la Conselleria d'Agricultura, Pesca i Alimentació a: incrementar les inspeccions i controls de l'etiquetatge per a evitar possibles fraus al consumidors, ja que des del passat mes de febrer aquestes competències estan transferides a la Conselleria d'Agricultura, Pesca i Alimentació, la qual no ha informat del resultat de les inspeccions.

I, al final, promocionar els beneficis i la qualitat dels olis d'oliva verge i extra verge del País Valencià, mitjançant la posada en marxa d'una campanya de promoció per a incrementar el consum d'oli verge i extra verge i aconseguir passar del consum actual de 2,7 litres per persona i any als 3,7 litres per persona i any.

Moltes gràcies, senyor president.

El senyor vicepresident:

El senyor Lozano i Pastor:

Gràcies, president.

El Grup Socialista va a recolzar la proposta del senyor Pañella. Primer, perquè m'agradaria deixar molt clar que tal vegada tenim un dels sectors que millors olis té de tot l'estat espanyol, i per tant, hem de procurar que l'oli continue siguent un producte que en la Comunitat Valenciana se mantinga.

Segon, perquè a més és un producte que fidelitza la gent en l'interior i és un dels problemes que mosatros tenim en la comunitat, com en gran part de la resta rural, el món rural de l'estat espanyol. I és que els pocs productes, en este cas, l'olivar, hem de cuidar-lo, si cal, més en el sentit de fer que siga possible la seua producció, i per tant, que fidelitze la població amb el territori.

Per això vosté ha plantejat ací diferents actuacions. Una, l'estat espanyol i qualsevol de les activitats que l'estat espanyol puga fer, i per tant mosatros recolzem, de recolzament i, sobretot, de gestió davant perquè n'hi haja un equilibri entre el poder negociador entre els productors i les grans centrals de compra, qualsevol -insistisc- actuació que li demanem a l'estat, i que aixina ho facen, jo crec que serà oportú i ajudarà que eixe sector o siga així.

Lògicament, i vosté també ho sap i ho sabem tots els que estem ací, la Unió Europea té també una part d'implicació en tot el que són les polítiques. I, per tant, també, recolzem el que a la Unió Europea se li diga què és el que pot fer ella pel nostre olivar.

Però, lògicament, me va a permetre demanar que si les comunitats autònomes, en este cas, la Comunitat Autònoma Valenciana, el País Valencià, té transferides les competències en un 90%, lògic és que és ací on s'hauran de fer els majors esforços per a complementar, si és necessari en un moment determinat, si és necessari, les rendes que facen possible que eixa població no haja de fugir de l'interior de la comunitat. Si tot això anara acompanyat de polítiques actives en el que representa de desenrotllament rural, i sobretot que el públic conega millor els nostres olis, la realitat és que la nostra producció, si fórem capaços de conscienciar les nostres poblacions consumidores, no tindríem oli ni per a començar.

Per totes estes sèries de raons és pel que mosatros anem a recolzar la seua proposició.

Moltes gràcies.

El senyor vicepresident:

El senyor Giner Giner:

Moltes gràcies, senyor president.

Senyor Pañella, anem a vore, jo, en principi, en nom del meu grup polític, he manifestat que estem d'acord en dos terceres parts de la seua proposta, que coincidixen, com ja podrà vosté endevinar, amb la primera de les proposicions que fa vosté dins de la proposta de resolució que planteja el seu grup. No tant en la segon part d'eixa proposta de resolució, però no pel que vosté està pensant ni pel que pensa l'il·lustre representant del Grup Socialista,

l'il·lustre portaveu, sinó per qüestions ben fonamentades.

Mire, el primer que li he de dir és que lamentem que en la seua proposta no es parle de demanar al MARM que treballe en la millora de la cadena de valor de l'oli d'oliva, perquè ahí creguem sincerament que és on es deuria incidir.

Les qüestions que poden permetre avançar en una millora de les condicions de rendibilitat en tots els esclavons de la cadena són, al nostre criteri, tres fonamentalment: introduir acords per a l'establiment de contractes homologats desenrotllant una legislació que permeta establir l'obligatorietat del seu ús; en segon lloc, modificar les normes per permetre la publicació d'índexs econòmics de preus en el sector, i, en tercer lloc, promoure el desenrotllament de bones pràctiques comercials. Això per a mosatros és una cosa substancial, fonamental, que s'obvia en la proposta que ha formulat en nom del seu grup.

Quant a les qüestions relacionades en la segon part de la proposta de resolució a la qual em referia, independentment d'una qüestió nominal, anem a dir, pel que es referix al regne de València, doncs, n'hi ha una qüestió de fons que sí que m'agradaria incidir en ella.

Demanen vostés, en primer lloc, incrementar les inspeccions. I, mire vosté, creguem en el meu grup que ja són elevades, que no es deuen augmentar, sinó tot el contrari, que es deurien reduir eixes pressions d'inspecció. Per l'especial significació d'este sector es porta a cap, ja de per si, una inspecció importantíssima, disposem de 168 punts d'inspecció, que inclouen les almàsseres, les envasadores, les indústries. Sobre elles, per al 2010, s'han programat 83 inspeccions, 50% de pressió d'inspecció, ni més ni menys, de les quals 42 es dirigixen a inspecció i control de qualitat i 41, a traçabilitat. En els dos casos es controla l'etiquetatge. Per tant, a nivell d'inspecció, creguem sincerament que la cosa ja va bé.

Respecte a la segona part de la seua proposta, i en el que fa referència en concret a promocionar els beneficis i la qualitat de l'oli d'oliva verge i extra verge en tot el Regne de València, li tinc de manifestar el següent: des de la conselleria d'agricultura ja es promociona, com vosté deuria saber, el consum de l'oli d'oliva verge i de l'extra, a través de la denominació d'origen d'olis de la comunitat, al qual se li dota d'un pressupost per a realitzar accions que incrementen el consum.

Per tant, eixa preocupació que han manifestat està perfectament assumida per part de la conselleria i canalitzada.

La comissió reguladora de la denominació d'origen d'olis de la comunitat ja té previst realitzar per al 2011 un pla estratègic, l'objectiu del qual és l'increment del consum dels olis acollits baix la marca de qualitat, un poc en la línia d'eixa preocupació que compartim.

Per tant, jo crec que ja s'està demanant en eixa part de la seua proposta de resolució una cosa a la qual s'està donant resposta.

Per una altra part, el recolzament a la denominació d'origen d'olis del Regne de València, de la nostra comunitat, té ni més ni menys. , 521. 390 euros ha tingut en la legislatura 2007-2010 per a poder-se acollir a totes aquelles accions de promoció de la dieta mediterrània que la conselleria, per mitjà de la Direcció General de Comercialització, en fires nacionals i internacionals porta a cap.

Per tant, exceptuant eixa segona part de la seua proposta de resolució, respecte a la primera, amb algunes excepcions i algunes qüestions que sí que m'agradaria poder-li succintament explicar, podríem haver-les assumit, però és evident que en la part segona de la seua proposta impossibilita que el meu grup puga donar-li el recolzament.

És obvi que la campanya del 2009-2010, d'acord amb les dades -no és que s'ho inventa el meu grup-, de l'Agència Espanyola de l'Oli d'Oliva, ha suposat una producció que s'estipula en 1. 398. 000 tones. Es tracta d'una producció que, entre unes classes i altres, oscil·la entre el 33-36%, entre 33 i 36% del que ha suposat d'increment de la producció respecte als anys anteriors.

Estem parlant, per tant, d'una producció molt elevada, elevadíssima, que tan sols ha sigut superada per una campanya, la del 2003-2004. I per mesos, eixa producció ha sigut significativament més alta en març i abril.

Les importacions durant esta campanya han mantingut uns nivells pareguts, similars, als de la campanya passada, molt per davall de les campanyes anteriors, aplegant al 50% dels comprats en les campanyes de 2006-2007 o 2005-2006.

Les exportacions, a falta de conéixer les xifres del passat setembre i octubre, s'han aproximat ja a les xifres de les campanyes anteriors. A pesar d'això, és evident que no són suficients per a compensar l'excés d'oferta. N'hi ha una sobreproducció, n'hi ha un increment bestial de l'oferta. I això suposa que encara que s'exporten volums superiors als que en altres campanyes hi ha hagut, encara no siga suficient per a poder afrontar una campanya excedentària. Inclús amb exportacions altes, encara que es donaren exportacions altes en setembre i en octubre, la veritat és que no tindríem suficient capacitat per a poder pegar-li la volta a eixa situació.

Per tant, ahí n'hi han dos qüestions que són elementals: per una banda està la tendència a la baixa en els preus, com a conseqüència d'una producció excessiva, i la dificultat d'eixida del producte. I en eixe context d'oferta és comprensible una caiguda dels preus com la que està vosté ficant de manifest. És que és aixina. Això sí que són les regles del mercat, a les quals al·ludia, inexorables, inexorables.

Per este motiu, entenem convenient, i haguérem moderat alguna de les qüestions que vosté planteja en la seua proposició no de llei, perquè considerem que són un poquet atrevides. Encara aixina, haguérem considerat recolzar eixa primera part de la seua proposta, com li assenyalava, perquè, entre altres coses, per exemple, considerem necessari aprofitar esta situació per a promoure accions i mesures que puguen salvaguardar o que permeten salvaguardar, en la mesura del possible, la renda dels nostres llauradors.

I en la nostra opinió, també la sol·licitud que fan vostés en la seua proposta de resolució a la Comissió Nacional de Competència perquè realitze una investigació oficial per a aclarir si s'està infringint la llei per abús de posició dominant, es podria realitzar. Mosatros en això estaríem disposats, en una altra proposició, a formular una proposta en eixa línia, a pesar que creguem que l'estudi constaria, sense dubte, d'aspectes que són ineludibles, indiscutibles, com que estem davant d'una situació de concentració creixent de la comercialització, que n'hi han determinades empreses de distribució que fixen als seus proveïdors unes condicions de subministrament -això ho sabem tots-, associats als costs mínims de producció i que n'hi ha una part d'eixa producció que es comercialitza per davall del cost de producció.

Sabent això, a pesar de tot això, mosatros tampoc volem enganyar-nos i som conscients que tots estos punts no són suficients perquè s'iniciara, per part d'esta comissió, un expedient. I dubtem moltíssim que es poguera resoldre este problema.

Estaríem també d'acord en sol·licitar del Ministeri d'Economia una adequada fiscalitat -mos pareix adequat això-. Però, evidentment, en el context de tota la seua proposta, estos aspectes, que sí que compartim, no podem recolzar en la seua globalitat la proposta per les raons que li he explicat, fonamentalment, respecte a la segona part, que fa referència a qüestions vinculades al Regne de València.

Moltes gràcies, senyor president.

El senyor vicepresident:

El senyor Pañella Alcàcer:

Molt breument.

Vull deixar patent les gràcies al Grup Socialista pel seu recolzament. I també expressar la total coincidència amb les paraules que el senyor Lozano ha dit, les consideracions que ha fet al voltant de les necessitats, inclús de les necessitats de renda.

Agraïsc també, a pesar del vot negatiu, la part, almenys, de la coincidència que tenim parcial. I, és clar, si això se pot solucionar. Bé, no és el que crec que cal fer, però més val això que res. Si podem arribar a un acord en algun moment perquè se facen algunes. , algunes d'estes propostes puguen aprovar-se, no hi ha cap problema tampoc.

Crec que a l'hora de dir que no les aprovem per allò intrínsec. Quan diu: «És que podien ficar-se altres propostes», molt bé. Són esmenes que saben vostés que poden presentar i que vostés per experiència saben ja que quan les esmenes complementen, a este diputat i als diputats del meu grup, als diputats de Compromís, normalment no tenim cap problema en acceptar-les. I, per tant. A més, ens pareix bé que aquells que siguen capaços de puntualitzar més els propòsits, mosatros ho acceptem.

Per la qüestió de noms no anem a renyir, ja li ho dic jo, per qüestió de noms no renyirem.

No, no, en absolut. Ja li dic jo. Perquè per a renyir es necessita que hi haja voluntat per part de les dos parts. I, per tant, per qüestió de noms, no renyirem. Ja m'agradaria.

Per tant, a partir d'ahí, utilitzem el terme comú, i d'ahí tirarem endavant.

com a postura global, no accepte, no accepte. , però sí que accepte, perquè lògicament tinc d'acceptar-la. Però, vull dir, no, almenys voluntàriament, el fet de tirar balons fora, que és una pràctica massa freqüent. Cadascú, quan hi ha divisió de competències, ha d'acceptar les seues. I si el preu me diu que -és veritat- entre el 32 i el 35%, segons tipus de l'IVA, està baixant -jo me fie de les dades que me passen, indubtablement. Però tampoc importaria que fóra el 31, que fóra un. , és igual. És una quantitat excessiva per a poder mantindre en producció els camps, una quantitat excessiva perquè l'agricultor puga viure d'això. I, per tant, pense que sí que hem de prendre decisions.

Vosté ha parlat de l'alta producció

(inintel·ligible)

. Indubtablement, l'alta producció sempre fa que. , produïx de seguida una baixa remuneració a canvi de

(inintel·ligible)

. Però també he dit que hi ha un factor que és el que l'altera. Perquè, clar, això significaria que anys de baixa producció, el preu ha estat alt. I en realitat, en este moment no és aixina. Per què? Perquè se produïx una concentració en la distribució, que fa. , diguem, regula artificialment el producte i els preus.

I, per tant, quan es produïx això, no hi ha competència. Si no hi ha competència, si no existix la lliure competència, el mecanisme de mercat no funciona. Eixa és la situació.

(So d'un mòbil)

Està això. Si parlem de la taronja, parlarem també d'una cosa similar en el seu moment -vull dir, que també sabem. , no a este nivell de concentració, però també sabem que existix una gran concentració. I això és una fórmula de regulació artificial dels preus, sempre en benefici, en benefici del comercial i mai del productor.

Per tant, jo crec que sí que fan falta les inspeccions, fan falta a tots els nivells. I, per tant, lògicament, mantenim la totalitat de la proposta de resolució.

Gràcies.

El senyor vicepresident:

El senyor Giner Giner:

No. A votació, a votació.

El senyor vicepresident:

(S'alça la reunió a les 18 hores i 50 minuts)

