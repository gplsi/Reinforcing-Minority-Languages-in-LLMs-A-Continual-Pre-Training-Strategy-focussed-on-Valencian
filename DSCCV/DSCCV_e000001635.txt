Comissió de Medi Ambient, Aigua i Ordenació del Territori realitzada el dia 2 de juliol de 2015. Comença la reunió a les 12 hores i 41 minuts. Presideix el president de Les Corts, senyor Francesc Colomer Sánchez. Reunió número 1.

Sessió constitutiva de la Comissió de Medi Ambient, Aigua i Ordenació del Territori

El senyor secretari segon:

En primer lloc, procedirem a la lectura del llistat per tal de prendre nota en cas que hi haguera algun un substitut o substituta.

(El secretari segon passa llista per tal de comprovar si hi ha quòrum)

El senyor president de Les Corts:

Ara començarem la votació.

El senyor secretari segon:

Molt bé, començarem la votació per a la presidència.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de Les Corts:

Senyories, procedim ara a l'escrutini.

(El president fa l'escrutini)

Molt bé, queda proclamada presidenta la senyora Belén Bachero.

I ara procedirem a la segon votació. Gràcies.

El senyor secretari segon:

Procedirem ara a la votació per a vicepresidència i secretaria.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de Les Corts:

Gràcies, senyories.

Procedirem a l'escrutini.

(El president fa l'escrutini)

S'ha produït un empat a cinc entre el senyor José Ciscar i la senyora Beatriz Gascó i, segons està previst en el reglament en estos casos, guanya, per dir-ho així, el corresponent a la llista més votada el dia de les eleccions. Per tant, queda proclamat vicepresident el senyor José Ciscar i, secretària, la senyora Beatriz Gascó.

Enhorabona a tots i facen el favor d'ocupar el seu lloc.

Molta sort i gràcies.

(Les diputades i el diputat que han sigut elegits ocupen els seus llocs)

(Ocupa la presidència la senyora Belén Bachero Traver)

La senyora presidenta:

Bon dia a totes i tots.

Moltes gràcies a les seues senyories per la seua confiança en la meua persona per tal d'assumir una presidència tan important com aquesta.

Felicitar també als companys de la mesa, el senyor José Ciscar i la senyora Beatriz Gascó. I donada la importància d'esta comissió per a tot el territori valencià, estic segura que prompte començarem a treballar i tindrem debats que destacaran per la seua pluralitat i intensitat. A més a més, estic segura que treballarem des del consens.

Així que res més, moltes gràcies i s'alça la sessió.

(S'alça la reunió a les 12 hores i 41 minuts)

