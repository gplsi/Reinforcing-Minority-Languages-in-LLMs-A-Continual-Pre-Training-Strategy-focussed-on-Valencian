Comissió d'Indústria i Comerç, Turisme i Noves Tecnologies realitzada el dia 12 de desembre de 2017. Comença la reunió a les 10 hores i 10 minuts. Presideix el diputat senyor Víctor Garcia i Tomàs. Reunió número 23.

El senyor president:

Anem a començar la Comissió d'Indústria i Comerç, Turisme i Noves Tecnologies.

Anem a passar llista dels diputats presents.

Secretària, té la paraula. Quan vullga.

(La secretària passa llista per tal de comprovar si hi ha quòrum)

Moltes gràcies.

Una vegada comprovat que hi ha quòrum, i abans de començar l'ordre del dia, sí que indicar que en les incidències, quant al punt número 5, ha sigut presentat un escrit pel Grup Parlamentari Ciudadanos per a retirar esta iniciativa.

Per tant, este se suprimirà de l'ordre del dia, el punt número 5.

Passem, doncs, al primer punt de l'ordre del dia, que és la lectura i aprovació, si escau, de l'acta de la reunió anterior. ¿Algun comentari a l'acta? No? Doncs la donem aprovada per assentiment.

Compareixença del secretari autonòmic de l'Agència Valenciana de Turisme, senyor Francesc Colomer Sánchez, per a explicar la taxa turística, sol·licitada pel Grup Parlamentari Popular (RE número 76. 897)

El senyor president:

Passem al segon punt de l'ordre del dia, que és la compareixença del secretari autonòmic de l'Agència Valenciana de Turisme per a explicar la taxa turística, sol·licitada pel Grup Parlamentari Popular.

Donem la benvinguda al secretari autonòmic, Francesc Colomer. Ací té la seua comissió, i sense temps, quan vullga, pot començar amb la seua exposició.

El senyor secretari autonòmic de l'Agència Valenciana de Turisme:

Molt bé. Moltíssimes gràcies, senyor president.

Senyories, molt bon dia a tots i a totes.

Un honor tornar a comparéixer per a explicar allò que estimen oportú. El tema concert que avui ens convoca, com diu el tenor literal, és l'explicació de l'anomenada taxa turística.

He de dir que la taxa turística, l'anomenada taxa turística, és un tema recurrent des del principi de legislatura o abans. És un tema que, d'alguna manera, sempre ens ha acompanyat, i arriba un moment en el qual, efectivament, les Corts Valencianes prenen al voltant, crec recordar, del debat de política general una resolució que insta a treballar, a explorar, a estudiar esta possibilitat. I, a partir d'ahí, es queda el tema, òbviament, residenciat en seu parlamentària.

I nosaltres, des del punt de vista del que jo puc representar, el govern valencià, en concret el departament de turisme, sempre ens hem posicionat de tal forma que hem dit que no veiem. , que no som favorables a l'aplicació d'un nou impost, compatibilitzant absolutament aquesta posició amb altres que legítimament poden pensar el contrari. Este és un parlament on rau, radica i està la sobirania popular, la diversitat, la pluralitat i tota mena d'idees són legítimes i respectables.

A partir d'ahí, nosaltres crec que vam intentar fer una aportació que volia expressar, des d'una perspectiva del que entenem és la governança col·laborativa, de no fer les coses sense el sector, o no fer-les per al sector, sinó fer-les amb el sector. Jo crec que esta és una divisa o una clau de fer política, que no és exclusiva nostra, això és patrimoni de tots els que estem aquí, comptar amb la gent, comptar amb el sector.

El sector turístic és un sector. és tot un ecosistema públicoprivat, polifònic, molt divers, des del nord al sud de la Comunitat Valenciana hi ha moltes realitats i que té un espai consultiu, que és el consell valencià de turisme. El vàrem convocar precisament perquè aportara elements de racionalitat, elements de reflexió, elements per a contribuir a una deliberació que era imminent en el parlament valencià -torne a insistir-, que ens mereix tot, absolutament tot el respecte del món.

A partir d'ahí, doncs efectivament, vàrem convocar el consell valencià de turisme i l'acta, per dir-ho així, al Diari de Sessions d'aquella sessió, amb l'opinió, amb els criteris que n'hi havia de tota mena, econòmics, d'oportunitat, criteris més conceptuals, de tota mena, doncs van ser coneguts i traslladats perquè els grups parlamentaris, efectivament, pogueren tindre, si ho tenien a bé, un element de reflexió, una premissa interessant per a, diguem, sustentar o cimentar, finalment, la posició que estimaren oportuna.

A partir d'ahí, a mi em queda, senyories, amb tot el meu respecte, poc més que afegir. Coneixen la nostra posició i coneixen tots, efectivament, perquè som parlamentaris, el tenor del debat que aquí s'està produint.

Si tenen algun dubte, estaré encantat de resoldre'l i entrar en qüestions concretes que estimen adients.

Moltíssimes gràcies.

El senyor president:

Moltes gràcies, senyor Colomer, per la seua primer intervenció.

Passem ara al Grup Parlamentari que ha sol·licitat la compareixença, el Grup Parlamentari Popular. Té la paraula per huit minuts, el senyor Pastor. Quan vullga.

El senyor Pastor Llorens:

Moltes gràcies, president.

Yo no le voy a dar más razones que las veinte que da el propio sector para estar en contra de la tasa, pero imagino, señor Colomer, que usted, esas razones sí que las ha trasladado a su grupo parlamentario aquí en Les Corts, al PSPV.

Me imagino, quiero pensarlo, que usted ha trasladado estas razones y otras más a su grupo parlamentario, pero se hace necesaria todavía más, una explicación coherente, razonable y convincente por su parte, porque si usted ha hecho los deberes y le ha explicado al Partido Socialista aquí en Les Corts que no hay que votar a favor de una tasa, deberá usted explicar por qué ese partido, su partido, su grupo parlamentario, se abstiene en Les Corts frente a la tasa. Es importantísimo y debería, como digo, usted aclararlo.

El senyor president:

Gràcies, senyor Pastor.

Ara, per la intervenció de la resta dels grups parlamentaris.

Comencem pel Grup Parlamentari Ciudadanos. Té la paraula el senyor Woodward. Quan vullga, per quatre minuts.

El senyor Woodward Poch:

El senyor president:

Gràcies, senyor Woodward, per la seua intervenció.

Passem al Grup Parlamentari Podem. Té la paraula el senyor Torres per quatre minuts.

El senyor Torres García:

Gràcies, president.

La veritat és que a nosaltres potser és l'únic grup a qui no ens ha sorprés que haja sigut tan breu. I no ens ha sorprés perquè no estem d'acord amb com ha començat, que la resolució de Les Corts, el mandat de Les Corts era treballar, explorar. No. Era molt clar, era impulsar un impost sobre l'activitat turística, que a més contribuïra a tota una sèrie de qüestions que nosaltres considerem que no van en contra del sector, tot el contrari, van a favor del sector, i entenent el sector com un sector ampli.

Nosaltres, quan sentim parlar del sector, pareix que només es fa referència als empresaris, i a un sector que firma estes vint raons per les quals no es deu d'aplicar la taxa turística, però que les firma també Marina Salud i Provia, l'associació de promotors immobiliaris. No sé si estos també són del sector turístic, especialment Marina Salud.

No sé si estos són més que UGT, que Comissions Obreres, que USO, que Intersindical, que han dit que estan a favor d'una taxa turística i que la gent que ens visita, inclús els valencians, contribuïm a pagar uns serveis que utilitzen. Nosaltres pensem que això no va en contra del concepte d'hospitalitat i de governança col·laborativa que està promovent la seua secretaria autonòmica i amb la qual estem d'acord.

Però no estic d'acord tampoc amb algunes afirmacions. , que el Partit Popular és l'únic partit que no ha donat bandazos quant a açò. Jo crec que l'únic que no ha donat bandazos -en castellà- és Podemos. És l'únic que ha dit des d'un principi que està a favor de la taxa turística i que a dia de hui continua afirmant que estem a favor de la taxa turística.

I ho dic perquè, bé, he parlat de sindicats, he parlat d'associacions de veïns, podria parlar d'associacions de veïns, de les experiències empíriques, que demostren que en ningun lloc la taxa turística ha tingut un efecte negatiu, inclús en Roma el lobby turístic mundial deia que seria una catàstrofe l'aplicació de la taxa turística i al final, doncs no ha sigut aixina. A més, amb els mateixos arguments que n'hi han ací.

Però quan dic lo dels bandazos, ho dic perquè n'hi ha un informe autonòmic d'una comissió d'experts encarregada per la conselleria d'hisenda que recomana la implantació de la taxa turística. Però és que en àmbit estatal n'hi ha un informe, de juliol de 2017, encarregat pel consell de ministres el 10 de febrer de 2017, que. , o siga, pel senyor Montoro, en què diu i recomana la implantació d'un impost sobre les estades turístiques. O siga, inclús el mateix Partit Popular encarrega informes que diuen que és positiu la implantació d'un impost sobre les estades turístiques.

Però és que, a més, nosaltres sempre hem dit que ens agradava molt el model català. I ens agradava perquè tenia eixe vessant autonòmica, eixa vessant municipalista, perquè donava eixa opció als municipis de poder-la aplicar o no, i ens agradava la forma de gestió.

Però és que eixe model és el que va pactar Alícia Sánchez-Camacho amb Convergència i Unió perquè s'implantara en Catalunya. O siga, que és el model del Partit Popular també. O siga, que no sempre hem estat. el Partit Popular no sempre ha estat en contra de la taxa turística. Jo entenc que ací ho fan més per interessos polítics.

Però el que realment ens preocupa és que vostés hagen incomplit eixe mandat de Les Corts, que hagen d'impulsar un impost sobre l'activitat turística, que a dia de hui, llevat d'una consulta que es va fer en el consell valencià de turisme, no sabem quins són els passos que vostés han donat per a impulsar este impost.

Moltes gràcies.

El senyor president:

Gràcies, senyor Torres.

A continuació, pel Grup Parlamentari Compromís, té la paraula el senyor Ferri per quatre minuts.

El senyor Ferri Fayos:

Moltes gràcies, senyor president.

Abans de res, vull agrair-li al senyor Colomer que haja vingut hui a fer esta compareixença, una compareixença breu, en definitiva, però jo imagine que és que no ho haurà tingut fàcil de preparar-se-la, perquè si atenem a la informació de què disposava el senyor Colomer, que és la petició de compareixença del Partit Popular, doncs no era tan fàcil, saber què és lo que havia d'explicar ací, ¿no?

I és que en la petició demanava la compareixença -i ho llig literalment- per a explicar la taxa turística, i ja està, sense més. Sí que és cert que fa uns dies el Partit Popular va haver d'enviar una nota de premsa per aclarir a què es referia amb esta petició tan enigmàtica, i deia que volien que el senyor Colomer explicara l'abstenció del Grup Socialista a una proposta concreta de la taxa turística que es va debatre en la llei d'acompanyament.

Per tant, el que entenc és que el que està passant ací és que vivim un nou episodi, una campanya orquestrada pel Partit Popular que intenta embolicar amb un tema que s'ha de debatre amb total normalitat. I dic que ho intenta perquè quan expliquem el context, s'entendrà que no estem davant de cap apocalipsi.

Com bé sap, senyor Colomer, els companys i les companyes de la comissió, en el passat debat de política general, es va aprovar una proposta de resolució que plantejava precisament l'impuls d'un impost, però sense concretar el com. Va ser una proposta aprovada amb el suport de Compromís i de Podem que, també cal dir-ho, sumem 31 diputat i diputades de 99; el Grup Popular va ser l'únic que va votar en contra, que representa 30 diputats de 99; i enmig, la resta de grups es van abstindre, i que representen també una porció similar.

Per tant, amb este panorama parlamentari, podem dir que és un tema en què crec que hem de centrar els nostres esforços en fer pedagogia i teixir complicitats. De vegades sembla que alguns parlen d'açò com si la solució a tots els mals del model turístic valencià fóra la taxa turística, i altres parlen d'un autèntic apocalipsi si s'aprova la taxa. Ni una cosa, ni l'altra.

Des de Compromís ho entenem com un pas positiu, un pas interessant, i no estem inventant res, perquè estem parlant d'una taxa, d'un impost que ja està vigent en altres comunitats autònomes i que està en la gran majoria de ciutats turístiques europees. Jo mateixa vinc de Nàpols, este cap de setmana he estat allà, i he pagat esta taxa turística, amb molt de gust, per cert.

I per a posar-ho més en context, estem parlant, en qualsevol cas, d'una recaptació que, segons els càlculs, estaria al voltant dels quaranta milions d'euros, quaranta milions d'euros en un pressupost d'un total de prop de vint mil milions d'euros. És una xifra important, quaranta milions d'euros, però sobretot, el que importa és a què es destina i com es destina.

Per exemple, amb el govern anterior, quaranta milions podien equivaldre a quaranta estands de Fitur montats per la Gürtel i cada estand podia servir per acabar pagant campanyes i sobres el Partit Popular. Eixe és el model de gestió del turisme que hem tingut els valencians en el passat. Corrupció i incompetència, perquè com a diputat que s'encarregava d'estos temes de turisme, li puc assegurar, senyor Colomer, que ací veiem passar molts plans, però quan preguntaves per la seua aplicació, pels seus grups de treball, pel seu desenvolupament, dels productes turístics, etcètera, no hi havia res.

Per tant, des de Compromís continuem pensant que és una idea positiva, que cal estudiar-se-la i que ha de sumar suports per a poder-se implantar, des del nostre punt de vista, amb un model essencialment municipalista i amb una implementació gradual i avaluable.

Senyor Colomer -ja per finalitzar-, la pregunta considere no és si posem la taxa turística o no, ací la pregunta és qui ha de pagar els costos que genera el turisme a nivell de manteniment de ciutats, de gestió de residus i o de polítiques de vivenda. ¿Qui ha de pagar eixos costos? ¿Els valencians i valencianes, com ho estan fent ara, o els turistes, amb una xicoteta aportació, com ja fem nosaltres quan viatgem fora?

Moltes gràcies.

El senyor president:

Gràcies, senyor Ferri.

Passem, per últim, al Grup Parlamentari Socialista. Té la paraula el senyor Arques. Quatre minuts.

El senyor Arques Cortés:

Gràcies, senyor president.

En primer lugar, dejar claro que la tasa turística no es ningún muerto. La tasa turística es un debate de las Corts Valencianes, es un debate que es fruto del debate de la autonomía, y que también nos sorprende muchísimo que se ponga en duda la votación o el sentido del voto del Grupo Socialista, voto de abstención porque así lo creyó conveniente.

Y usted llega incluso a decir…, el compañero del Partido Popular llega incluso a decir que ellos podrían votar abstención, que les vale, que es legítimo, pero no es responsable. Por lo tanto, el concepto de votar a favor, en contra o abstención es algo personal del grupo parlamentario y en ningún momento creemos que el resto de grupos deba poner en duda qué vota cada grupo.

El senyor president:

Moltes gràcies.

Doncs, passem ara al segon torn del senyor Colomer, sense temps. Quan vullga pot començar.

El senyor secretari autonòmic de l'Agència Valenciana de Turisme:

Molt bé. Moltíssimes gràcies, president, i moltíssimes gràcies a tots els que han intervingut.

Hi han molts punts de vista, de vegades són de matisos, són de perfils de. , el punt de vista crea el panorama. Diuen que la vida és panorama. És veritat, la política és panorama. Hi ha un debat, no és un tema. És. a vore, ¿quin nom li posem? ¿Li posem democràcia? Vull dir, en un parlament plural, que la gent presente diverses maneres.

Jo tinc una idea molt clara des del minut zero, de sempre, tinc una idea molt clara, que no estic a favor de la taxa. No estic descobrint res, per això tampoc no voldria jo. En primer lloc, desdramatitzar la qüestió. En segon lloc, no he aprofundit molt més, perquè és cert que la. , com deia molt bé el portaveu de Compromís, que explique la taxa turística. Doncs, minut i resultat, el debat està residenciat aquí. La nostra opinió, la coneixen. Si volen, ara torne a explicar-la, però no cal.

Jo, quan de vegades dic que algunes coses, pel que diu el portaveu de Ciutadans, em desborden, però no a mi sinó a qualsevol membre del govern. Em desborden, per exemple, quan me van fer la pregunta de quina era la idea que podíem tindre del treball, o les deliberacions, o el model. , que hi ha molts paradigmes i molts models, tants probablement com ciutats en el món han aplicat algun tipus de tribut semblant al que aquí estem, d'alguna manera, debatent.

Doncs, ¿com tinc d'opinar jo pel que puga estar pensant, deliberant, explorant, treballant Podemos o qualsevol altre grup? Què sé jo si és cert que abans. jo també he vist publicat que havien. , l'administració anterior, que s'havia tingut un respecte absolut als que m'han precedit en els últims vint anys , que també van encetar -jo ho he vist publicat- un estudi per a vore si ha aplegat. la posició del Partit Popular en Catalunya.

L'altre dia llegia, de la Societat General d'Autors, que deien que en 2012, l'increment de l'IVA cultural va significar la pèrdua en l'àmbit dels festivals, que és un producte turístic cultural de primer nivell, la pèrdua de quatre-cents seixanta i escaig mil espectadors.

Vull dir, a vegades també podríem obrir l'angular i examinar tota mirada a 360 graus de tota la cistella, diguem-ne, de tributs que afecten el sector turístic. L'IVA cultural va ser devastador per al producte cultural que tant té a vore amb la millora de la rendibilitat, de la desestacionalització, de la diversificació i d'un reposicionament dels nostres destins arreu del món, ¿no? , mercats, target de públic ens interessen sobre manera.

A vore, però estem en el tema específic, ¿no? El debat dona tres mil derivades. ¿Temes que me desborden? ¿Com tinc de, des del govern, vindre al parlament i explicar la posició del grup parlamentari, siga el Socialista, siga el de Compromís, siga el de Podemos. ? Jo crec que això no seria ni ètic, ni estètic per part meua, que explicara. Hi ha una divisió de poders. I clar que tinc afiliació política i tinc l'adscripció política que tinc, com tots els que estem aquí, però crec que no me pertoca a mi, no dec creuar la frontera d'explicar el que els debats parlamentaris amb els portaveus parlamentaris, en els debats formals que residencien en seu parlamentària, doncs protagonitza la gent que ha de protagonitzar-los.

La nostra idea, des del departament de turisme i del consell valencià de turisme, doncs el senyor portaveu de Ciutadans me preguntava. La taxa no la veiem, però respectem aquells. , perquè no estimen menys el turisme que els que pensem d'una altra manera, i no som. Vull dir, no és una història de bons i roïns, no pot ser una història de bons i roïns. És una història, bé, doncs de posicionament o de versió de com és el sector en este moment.

Jo pense que un impost turístic adreçat únicament a l'allotjament. , són arguments que m'han escoltat moltes vegades. I vosté també. Tots. Però, bé, si volen que guanyem temps al temps, doncs bé, o ens donem més temps, però encantat.

Vull dir, el tema de reduir la percepció del sector turístic al subsector, per dir-ho així, per entendre'ns, de l'allotjament, crec que no respon a la realitat. Ja ho he dit moltes vegades, per activa i per passiva, no respon a la realitat.

El sector turístic. , quan eres el 14% del PIB i el 13 i escaig de l'ocupació, i la xifra dels impostos que recaptem en l'estudi Impactur, que vam encarregar en Exceltur és superior a la que ha dit el senyor portaveu, encara és més el que aporta, diguem, a la tributació pública el sector turístic. Quan representes tot això, l'allotjament no pot ser l'únic. tècnicament ahí n'hi ha alguna cosa que no acaba de quadrar. El sector turístic és molt més, alimenta molts més sectors i subsectors de l'economia.

L'allotjament inclús jo diria que ha assumit la responsabilitat moltes vegades de buscar mercats, d'explorar mercats, convencionals, emergents, de buscar públics; públics que omplin teatres, que omplin comerços, que omplin taxis, transports, Renfe, ADIF.

Vull dir, si realment vullguérem gravar el sector turístic. Crec que era Gómez Navarro que ja fa molts anys que deia que una família, en una estada mitjana de set o huit dies, podia consumir una cistella d'entre noranta i cent serveis o productes des de que baixa de l'aeroport, fins que. Bé, consumix en una farmàcia, en tota la gamma de l'hostaleria, en l'hoteleria, en la restauració, etcètera.

Vull dir que, en eixe sentit, nosaltres hem presentat dubtes de caire tècnic sobre quin és l'objecte, ¿no? , o el subjecte realment gravable, si parlem de turisme, des d'un punt de vista holístic.

El tema de l'allotjament clandestí, que en l'era digital és un fenomen global, que no ens hem posat de perfil i que tenim molta feina per feta, sempre inacabada, i sempre hem de millorar -jo en això sóc molt autocrític-, però, clar, crec que ahí està verdaderament un caladero d'ingressos interessant, interessantíssim.

El tema de. -algú ho ha dit- dels mercats sensibles al preu. El principal mercat emissor per als valencians és el britànic, que està en un moment de desconnexió en el tema del brexit, que incorpora unes incerteses que, com a mínim, decreix el poder adquisitiu del turista britànic en un moment en què tots els indicadors. Anem a vore, perquè ara és l'època de tindre dades més empíriques i més fiables, però tot sembla indicar una remuntada, una recuperació, feliçment, dels mercats rivals, per dir-ho d'alguna manera, de la mediterrània, Tunísia, Egipte i Turquia. I, per tant, compartim el públic britànic i serà, probablement, més complicat competir.

I després, també hi ha una altra línia, un altre vector, diguem, d'arguments que nosaltres l'hem fet valer en moltes ocasions -i si volen, reitere avui-, que és la idea del turista. El turista certament ja paga per tot, el turista ja paga per tot, no ve de gorra el turista, el turista ja paga per tot.

Llavors, moltes vegades, responsabilitzar el turista, probablement -i este és un fenomen o un problema col·lectiu, ¿eh? , no vaig a treure la bandera de cap partit per a dir que estos ho han fet millor que altres-. , per a traslladar als turistes probablement les nostres incapacitats històriques per ordenar la ciutat, per ordenar el territori, per ordenar. , per regular els usos de les ciutats, per preservar la identitat, el carisma, l'autenticitat, el genuí dels centres històrics, ¿no? , que moltes vegades són un punt inflamable d'allò que és la convivència, malauradament. Traslladar als turistes.

Jo sempre he pensat. -i ho dic obertament, és un tema si volen més de caire filosòfic-, el turisme és part de la resposta, part de la gran resposta per a reconstruir un relat de Comunitat Valenciana, en allò econòmic, en allò social, en allò identitari, en allò reputacional, la idea hospitalitat, que sabem que estem especialment interessats.

Vull dir, estes són les quatre o cinc premisses que nosaltres hem traslladat de fets constantment. Ara bé, ¿això és compatible amb vore que hi ha grups, hi ha un parlament que debat el que en tot el món s'ha debatut? Doncs és clar, que és compatible, clar que és absolutament compatible, i respectable.

I diré més, ¿tinc jo més raó o m'estime jo més el turisme, sóc més -no sé com dir-ho-. , sóc més bon gestor jo que ho seria un altre d'un altre grup protaxa o proimpostos o que veu les coses d'una altra manera? No. No, no, no. Jo estic aquí per respectar i és un tema que en un moment donat. , és un tema que, bé, a mi. Esta legislatura hem estat d'alguna manera, entre cometes, condemnats a caminar constantment en esta qüestió, que a dia d'avui no és res, no és res en la vida real. Jo no sé, vosté, me va paréixer vore'l ahír en un acte del sector turístic, on estava clar que eixa preocupació.

A mi el que me preocupa és perllongar artificialment este debat. Jo no sé, vosté, quan culpa el botànic d'este debat, qui alimenta constantment la història esta. Desconec, desconec l'efecte que puga fer en els mercats la percepció que n'hi ha un racó del món anomenat una pequeña Galia, anomenada Comunitat Valenciana, que no para de parlar de la taxa turística.

Desconec l'efecte, el desconec, perquè n'hi ha que tindre dades científiques, empíriques, demoscòpiques fiables per a atrevir-te a assentar càtedra en açò. Jo no ho vaig a fer. Desconec l'efecte que té per als turoperadors, per a aquells que prenen decisions estratègiques d'on orientar o redireccionar el turisme. Desconec com estaran percebent este debat i esta constant sobreactuació d'alguns sobre esta qüestió, però jo crec que massa bé no li estem fent al sector.

Aquí n'hi han dos temes: turisme, tema d'estat, la vida real; i després el que de vegades en la càpsula de la retòrica partidària ens pensem que és rellevant, ¿no? Jo ahí tinc els meus dubtes.

Moltes gràcies.

El senyor president:

Moltes gràcies, senyor Colomer, per la segona intervenció.

Passem, ara, una altra vegada al torn dels grups parlamentaris.

Comença també el Grup Parlamentari Popular. Ara, per quatre minuts. Quan vullga, senyor Pastor.

El senyor Pastor Llorens:

Moltes gràcies, de nou, president.

Quiero decirle también que quiero creer que ustedes han llegado dentro del gobierno…, porque usted dice: «Es que yo no puedo explicar aquí lo que piensa mi grupo. » Ni tampoco lo que piensa el gobierno. ¿O usted viene aquí a hablar en nombre de Mónica Oltra? Claro, es que usted, ¿a qué ha venido aquí, señor Colomer? Porque usted no puede hablar en nombre del gobierno, porque usted no ha hablado hoy aquí en nombre de Mónica Oltra, Compromís, que están medianamente a favor de la tasa. Tampoco puede venir a hablar en nombre del grupo del PSPV en estas Corts.

El senyor president:

Gràcies, senyor Pastor.

Per al torn de rèplica també dels altres grups parlamentaris, té la paraula ara el senyor Woodward, pel Grup Parlamentari Ciudadanos. Quatre minuts.

El senyor Woodward Poch:

Si encima les estamos obligando a que paguen una tasa, realmente habría que, como le he dicho, mirar realmente la conveniencia o no de la tasa a la aplicación, y realmente, entre todos los sectores, no una parte, o media parte, sino todos los sectores involucrados, y sobre todo la parte política, que es la que decide al final, la conveniencia o no de esta tasa.

El senyor president:

Gràcies, per la seua intervenció, senyor Woodward.

Passem ara el Grup Parlamentari Podem. Té la paraula el senyor Torres per quatre minuts.

El senyor Torres García:

Gràcies, president.

Bé, se m'oblidava, de l'informe al qual feia referència abans, bé, dintre d'esta comissió, està la Federació Espanyola de Municipis i Províncies, i els acords d'ací estan presos per unanimitat. O siga, que els ajuntaments estan demanant eixe impost.

I jo, doncs, vaig a donar-li una mala notícia a alguns, per a alguns una bona, però és que esta comunitat tindrà un impost sobre l'activitat turística. I el tindrà perquè este Consell serà valent i el ficara, o el tindrà perquè el senyor Montoro ens la ficarà, perquè té un informe, que va encarregar ell, que diu, de manera, per unanimitat, que per a millorar el finançament de les entitats locals, seria important l'aplicació d'eixe impost.

No estem a favor d'alguns dels arguments, la veritat. Si valorem pel que recapta o no recapta, mire, nosaltres férem una reforma de l'IRPF, que segurament beneficiarà el sector turístic, perquè doncs estaran pagant menys IRPF alguns dels treballadors, malgrat la precarietat que hi ha en el sector, que això suposa un benefici per a un milió i mig de persones en esta comunitat i 80 milions més de recaptació.

Però, en canvi, recolzàrem suport doncs impostos com el de successions i donacions, el de patrimoni, el d'hidrocarburs, el del joc, que l'hem recolzar donat suport ara, que pretén recaptar 25 milions. Bé, doncs si 30 milions no són molts, doncs 25 en són menys. Aleshores, no fiquem impostos i ja està.

És que ací tenim una llei de taxes que grava 4. 600 serveis. I li puc assegurar que n'hi ha molta part del sector que no està d'acord amb estes taxes, que segurament voldrien que s'eliminaren totes les taxes, però la capacitat impositiva té altres repercussions, té repercussions sobre l'estat de benestar, té repercussions sobre la governança del municipi, sobre la governança d'esta comunitat autònoma, i menys en el sistema de finançament que tenim. És que clar que els turistes paguen impostos, però és que paguen IVA, però és que l'IVA no el recaptem nosaltres, que l'IVA no repercutix sobre els beneficis en els municipis.

Però, en tot cas, a nosaltres ens preocupa que esta resolució, que està en vigor i que diu que s'ha d'impulsar un impost sobre l'activitat turística, doncs que no s'estiga ficant en marxa i que, en canvi, ens preocupa que s'estiga actuant a manera de lobby en contra d'una resolució que ha aprovat este parlament i que s'estiguen utilitzant edificis públics per a beneficiar eixe lobby.

Senyor Colomer, jo no sé si reconeix esta foto. En esta foto està la seua subdirectora general, és en l'Invattur, és un edifici públic. És un desdejuni fet per un diari en contra de la taxa turística, fet per Hosbec. És que estem utilitzant un edifici públic. , l'està utilitzant una patronal contra els interessos generals.

Ací no estaven els sindicats, ací no estava la Federació Valenciana de Municipis i Províncies, no estaven les diputacions, no estaven les associacions de veïns. Estaven els empresaris, utilitzant un edifici públic, l'Invattur, amb el qual hi ha un conveni amb una patronal, amb Hosbec, per un altre ús, no per a l'ús de fer lobby en contra de les resolucions que fa este parlament.

A nosaltres açò no és que ens parega greu que ho faça Hosbec, ens pareix greu que la seua directora general estiguera participant en este desdejuni. Sincerament, nosaltres creiem que no s'està complint, este Consell no està complint les resolucions que s'han aprovat en el debat de política general i, en concret, una resolució que diu que s'ha d'impulsar un impost sobre l'activitat turística.

Gràcies.

El senyor president:

Gràcies, senyor Torres.

Passem ara a Grup Parlamentari Compromís. Té la paraula el senyor Ferri per quatre minuts. Quan vullga.

El senyor Ferri Fayos:

Sí. Moltes gràcies, president.

Jo seré breu. I la veritat és que sí que m'agradaria respondre a eixa al·lusió directa que m'ha fet el Partit Popular, i és que li diria que llija bé i que s'informe bé, perquè jo, en tot això que ha dit, que tenim anades i vingudes, doncs que s'informe i que se llija bé perquè no és així.

Nosaltres ja vam plantejar, fa dos setmanes, quina era la nostra posició sobre la taxa turística, que havia de ser un model -i ho he dit en la meua intervenció- un model eminentment municipalista, amb una implantació gradual i avaluable en este temps. I, per tant, no sé a què se referix el diputat del Partit Popular quan diu que tenim anades i vingudes.

El que sí que és cert, senyor Colomer, i companys i companyes de la comissió, és que ací el Partit Popular, evidentment, ha vingut a fer una posada en escena que no es correspon, com ja s'ha dit, amb el que està fent el Partit Popular en altres llocs, com el que està fent el Partit Popular en el govern central a través d'estos informes que demana el senyor Montoro, el que està fent el Partit Popular. , el que ha fet el Partit Popular en altres comunitats autònomes, com és Catalunya, on va donar suport a una taxa turística molt semblant a la que proposa el Grup Parlamentari Podemos ací a les Corts Valencianes. I, per tant, el que no entenem. o el que sembla és que qui pega estos bandazos és el Partit Popular.

Efectivament, la taxa turística no és la panacea -ja ho he dit també en la meua intervenció-, no solucionaria tots els problemes que tenim amb el turisme. Molts problemes d'ells heretats d'una gestió molt millorable per part del Partit Popular en matèria de turisme, que, com ja he dit abans, tenien molts plans, moltes accions que havien de posar en marxa, que mai no van posar en marca, que mai van desenvolupar. El senyor Buch, anterior conseller, es dedicava molt a viatjar per ahí, però poc a fer el que havia de fer, que és fer complir els plans que s'havien de complir. I, per tant, ací no podem vindre a donar lliçons.

Evidentment, la taxa turística no soluciona els problemes, però sí que fa una cosa. Els turistes, igual que els valencians i les valencianes, fem ús dels serveis que tenim als nostres municipis. Els valencians i les valencianes estem pagant per eixos serveis.

¿Què passaria si els turistes feren una aportació per a poder fer front a estos serveis i que no fórem els valencians i les valencianes en exclusiva els qui els paguem? ¿Què pensen d'això la resta de grups parlamentaris? ¿Els sembla bé que siguem els valencians i les valencianes els que paguem estos serveis als turistes? O, ¿podria ser que els turistes feren eixa xicoteta aportació, que fem a més els valencianes quan anem a altres ciutats d'Europa per a fer front a este cost que suposen alguns serveis, que també fan ús els turistes?

Ahí ho deixe. Moltes gràcies.

El senyor president:

Moltes gràcies, senyor Ferri, per la seua intervenció.

I per a concloure amb els grups parlamentaris, té la paraula el senyor Arques, pel Grup Parlamentari del PSPV. Quan vullga.

El senyor Arques Cortés:

El senyor president:

Moltes gràcies, senyor Arques, per la seua intervenció.

I per a concloure amb la compareixença, té la paraula el senyor Colomer, ara sí, per quatre minuts, amb temps limitat. Quan vullga.

El senyor secretari autonòmic de l'Agència Valenciana de Turisme:

Sí. Moltíssimes gràcies.

Vull reiterar l'agraïment a tots els grups per la. per les aportacions, per les discrepàncies, perquè jo crec que tot ajuda a construir eixe panorama d'allò que abans parlava, ¿no? , la política turística en general. Jo crec que la política, i cada vegada més coses, doncs requerixen la necessitat d'escoltar-nos, però bàsicament de respectar-nos.

Jo crec que he fixat clarament el que hem mantingut durant tota la legislatura, i crec que sempre, una sèrie de postulats, de posicionaments, de raons, que podem estar equivocats, però són aquests. I tampoc la idea de bandazos. I la gent pot canviar, pot variar, inclús vosté també diu que canviarà el vot perquè jo puga triar si me'n vaig, no sé què, vull dir. (Rient) ¡Ah! , no? Val. No sé, m'havia paregut que.

Perquè, clar, al final, jo crec que hi ha dos coses, ¿no? El turisme com un tema d'estat, que crec a més que estem fent un gran esforç per tal d'evitar qualsevol episodi que puga significar, diguem-ne, introduir elements de distorsió, elements que no estiguen en la línia de professionalitzar el sector de prendre decisions tècniques, qualificades, compartides, tot allò que fa més de dos anys anem dient i practicant, no? , a hores d'ara, ni una mala paraula contra ningú. Crec que és una versió d'entendre la governança, és una actitud.

I, evidentment, no me reconec cada vegada que sobreactuen, alguns, que si covards, que si una afrenta. La vida no es reto o un duelo a la madrugada y tal. Vull dir, la política turística, excuse dir que nosaltres l'entenem d'una altra manera.

Tenim crec que conviccions molt fermes, les hem explicat a tot el món. Però alhora també estem absolutament determinats a respectar allò que el parlament. ¿Què volen que els diga? Jo he passat molts anys en esta casa i tinc el màxim respecte, sí, per la divisió de poders, que no sempre és fàcil, però crec que és un repte sempre inacabat per tractar d'entendre què és la democràcia, tal com la volem entendre i, per tant també, normalitzar la discrepància.

El parlament no pot clonar. , tots els grups no poden ser un clon de l'altre. Hi ha grups que tenen. Inclús de la pròpia qüestió hi ha models, diguem, diferents, i se n'ha parlat de varis models.

Me preguntaven, per anar al concret, què pense de Catalunya i de Balears, o d'altres capitals. Jo crec que l'impost sobre el turisme no estableix una relació de causa-efecte directa entre pose la taxa turística i guanyem qualitat, per mor de la qualitat, se justifica de vegades la taxa. Crec que no és tan fàcil, ¿no? Crec que hi ha que tindre una mirada 360 graus.

La qualitat se treballa en producte, en crear turisme, en formació, en innovació, en cultura digital, en el SICTED, en capital humà, en diversificació, en turisme inclusiu, en governança al sector, sent fidels al llibre blanc de turisme, que marca allò que és un camí de qualificació i de reposicionament dels valencians al món, combatent el canvi climàtic. Ahir vam tindre una jornada molt valuosa per a vincular el sector turístic a la lluita contra el canvi climàtic. El tema de la seguretat, seguretat alimentària, seguretat sanitària, seguretat en el sentit estricte, ciberseguretat en el tema dels pagaments.

Vull dir, estic parlant de tot allò que cada dia el sector ens trasllada que cal fer i que això no té altre idioma que no és ni el del partidisme ni el de la.

I en el tema de l'Invattur, senyor Torres, efectivament, allí entren els empresaris, entren els sindicats, entren els emprenedors, entren els investigadors, entra la universitat, va entrar, divendres passat sense anar més lluny -crec que és el divendres-, la setmana passada, el col·lectiu de les kellys, jo mateix em vaig entrevistar amb elles. Vull dir, el l'Invattur, els CDT volem que siguen la casa del sector turístic, ¿no? , que és una casa plural, diversa. I jo crec que així hem de conrear el futur, ¿no? , la reinvenció d'estos espais.

La pregunta concreta que m'ha fet el portaveu de Ciutadans -i vaig acabant-, si la taxa pot ajudar -l'altra gran pregunta- a combatre l'intrusisme o a remar en direcció a poder, diguem, superar la massa crítica d'allotjaments irregulars que tenim. Doncs, no necessàriament.

Vull dir, el tema del combat contra l'intrusisme és un tema d'inspecció, és un tema de la mesa contra l'intrusisme, que l'hem ampliada, l'hem qualificada, hem construït tot un ecosistema públic i privat amb molts actors que estan per la labor, és un tema de normativa, és un tema d'actitud, de no posar-nos de perfil, és un tema de pedagogia, amb les plataformes digitals, en esta era.

Nosaltres hem parlat amb totes. Algunes han entés que en esta comunitat s'ha de complir la llei. Altres, no. Hem obert expedients, els portarem fins les darreres conseqüències. Es tracta de visibilitzar també, i hem fet accions desconegudes fins ara per la gent que es dedica, les entitats, a comercialitzar l'allotjament, les vivendes legalment, que també tinguen el seu reconeixement públic, perquè una manera, un estil de viatjar és anar, per dir-ho així, col·loquialment, a un apartament turístic, i potser declinar l'opció d'un hotel, que també és un paradigma, no? , i un model d'allò que és, diguem, un pilar bàsic del sector turístic.

Per tant, n'hi ha molta gent que es dedica legítimament a comercialitzar apartaments que havien de tindre també una visibilitat en eixe sentit, i estem contribuint a acords amb els ajuntaments. , hem parlat amb el delegat del govern, hem parlat amb la secretària d'estat de Política Turística, perquè també prenguen una posició de lideratge i més activa, no?

Tot això conforme a la possibilitat de tindre algun èxit en la lluita contra l'intrusisme, és que estem avançant, les dades que tenim és que hem aconseguit aflorar doncs una xifra substancialment superior a la de l'any passat, que ja va ser un increment substancial respecte a l'anterior, i com dic, és una lluita coral, sempre inacabada.

Acabe, i gràcies, senyor president. En el tema que ens ocupa, crec que ha quedat clar quina és la nostra postura, però sobretot turisme, tema estat, tema de tots. Tu pots tindre, i crec que nosaltres la tenim, una idea molt clara sobre els tributs, sobre tots, ¿eh? Jo vull recordar lo de l'IVA cultural, i vull recordar tot el que faça falta que li afecta a l'empresari, a l'emprenedor, al negoci familiar, a la pime turística, tot el que li afecta, i moltes vegades d'una manera devastadora. Cal recordar-ho tot, mirar a 360 graus, ¿no? , ulls de peix, mai millor dit.

I per lo tant, des de la convicció clara que tenim, respecte absolut a allò que puguen pensar altres grups, i sobirania absoluta, com no pot ser d'altra manera, de les Corts Valencianes per a decidir el que hagen de decidir.

Moltíssimes gràcies.

El senyor president:

Molt bé. Moltes gràcies, senyor Colomer. Li agraïm la seua intervenció i les seues explicacions al respecte.

En dos minuts reprenem la comissió, mentre acomiadem el secretari autonòmic.

(Se suspén la reunió durant uns minuts)

Proposició no de llei sobre els efectes de les reclamacions de turistes estrangers en el sector turístic, presentada pel Grup Parlamentari Socialista (RE número 59. 914, BOC número 181)

El senyor president:

Reprenem comissió, reprenem la reunió.

Ens havíem quedat, ara, en el tercer punt de l'ordre del dia, que és la presa en consideració de la proposició no de llei sobre els efectes de les reclamacions de turistes estrangers en el sector turístic, presentada pel Grup Parlamentari Socialista.

Per defendre la PNL, té la paraula el senyor Arques per un temps de huit minuts. Quan vullga.

El senyor Arques Cortés:

Por lo tanto, solo presentando un tique de una medicina, o por una caída, o una medicina por una intoxicación alimentaria, conseguían en su país que les reconociesen dicha denuncia. Y, por lo tanto, antes de llegar a finalizar el procedimiento jurídico, el propio turoperador, o pagaba o el propio hotel finalizaba el proceso de denuncia pagando directamente al turista. Un paquete vacacional que costaba de 300 a 400 euros, finalizaba en una indemnización de 3. 000 o 4. 000 euros.

El senyor president:

Moltes gràcies, senyor Arques.

I ara, pel torn dels parlamentaris, pel posicionament de vot, comença el Grup Parlamentari Ciudadanos. Té la paraula la senyora García. Quan vullga. Quatre minuts.

La senyora García González:

El senyor president:

Moltes gràcies, senyora García.

Ara, pel torn del Grup Parlamentari Podem, té la paraula el senyor Torres. Quatre minuts.

El senyor Torres García:

Gràcies, president.

Li preguntava abans al portaveu del Partit Socialista què féiem, de manera irònica, amb aquesta proposició no de llei, i deia: «Home, aquesta és fàcil». Considerem que sí, bé, aquesta és una PNL en la que estem d'acord. Pensàvem que la picaresca era molt espanyol, però veiem que també per part dels anglosaxons tiren eixa picaresca. Espere que no siga una cosa que se'ls pega quan vénen ací, però pareix ser que no.

Poc més al que ja s'ha dit, ¿no? , pels dos grups que m'han precedit. El turisme és un sector rellevant en la Comunitat Valenciana, possiblement el més important, ja sabem el que representa, i no podem permetre que este tipus d'agressions afecten negativament, sobretot als empresaris, que són els que patixen este tipus de picaresca, que al final, repercutix molt negativament sobre la seva rendibilitat.

Per tant, nosaltres estem d'acord amb què es prenguen totes les mesures per part del govern central, inclús del govern de la Generalitat Valenciana per posar fre i fi a aquests tipus de tàctiques, que al final, l'únic que fan és que uns pocs, que no són tan pocs, doncs donen inclús una mala imatge d'un turisme que és possiblement el més important també, que és el turisme britànic.

És evident que no tot el turisme britànic és així, però no podem permetre que s'utilitze una situació d'alegalitat entre el Regne Unit i Espanya perquè alguns bufets d'advocats es lucren d'aquesta manera i permeten que la gent puga utilitzar aquestes tàctiques.

Per tant, poc més que afegir, i votarem a favor.

El senyor president:

Moltes gràcies.

Passem al Grup Parlamentari Compromís. Té la paraula el senyor Ferri. Quatre minuts.

El senyor Ferri Fayos:

Gràcies, president.

Bé, ja s'han dit les xifres de què suposa el turisme per al País Valencià, són xifres bones, quant a ocupació i quant a aportació al nostre PIB i també quant a afluència de turistes.

El 2016, aplegaren a l'estat espanyol quasi 13 milions de turistes britànics, dels quals 2,7 van vindre a les nostres terres, al País Valencià, pel que ens vam convertir en el segon destí peninsular preferit.

És evident que el turisme és una peça clau per a la nostra economia i que els turistes que rebem de les illes britàniques són una aportació fonamental per a la bona marxa d'aquest sector en el nostre territori.

Tanmateix, en els últims anys s'ha desenvolupat, per part d'estos turistes, i sobretot d'alguns bufets d'advocats, en el context d'un marc legislatiu favorable, la pràctica del frau de les reclamacions, com s'apuntava abans pel grup que defensava esta iniciativa. Aquesta pràctica s'ha convertit en un dels principals problemes per als hotelers, que es veuen indefensos enfront d'un fenomen que, segons The Guardian, mou 1. 000 milions d'euros a l'any.

Aquesta indústria paral·lela ha costat més de 100 milions d'euros en demandes per intoxicacions en els últims tres anys, segons la Confederació Espanyola d'Hotels i Allotjaments. La patronal britànica d'agents de Viatges, ABTA, diu que hi ha hagut un augment del 500% en les reclamacions per malaltia durant els últims dos anys, i TUI, la companyia de viatges més importants del Regne Unit, ha detectat un increment de les reclamacions d'un 1. 400%.

Fa temps que el sector està denunciant esta pràctica, i els empresaris s'han posat en contacte directament amb les autoritats britàniques per a solucionar aquest problema. Les solucions han de passar per un canvi legislatiu que, sense deixar de protegir el consumidor, evite la impunitat de presentar denúncies falses.

Aquest estiu va tenir lloc, efectivament, com s'ha comentat també, la primera condemna de presó per a una parella, per part d'un jutge britànic, per aquest motiu, i la sentència assentà precedent en la judicatura britànica.

De totes maneres, les mesures han de focalitzar-se en la prevenció i en les empreses que basen aquest benefici en aquest frau i inciten els turistes a participar. L'Associació Britànica d'Agents de Viatges, ABTA, ha llançat una campanya «Stop sickness scams», stop a les estafes per malaltia, en la qual s'adverteix que les conseqüències de presentar una demanda fraudulenta els pot suposar una condemna de fins a tres anys de presó.

L'autoritat de regulació de l'advocacia britànica, juntament amb Scotland Yard, també estan investigant dotze bufets d'advocats que sospita que tenen vincles inadequats amb empreses de gestió de reclamacions, en relació amb les demandes per intoxicacions falses de turistes a Espanya. De fet, el regulador de gestió de reclamacions del Regne Unit va suspendre, per primera vegada, una llicència d'una empresa, Allsure, per incitar a aquestes reclamacions falses a Espanya.

Des que les autoritats del Regne Unit van anunciar que s'anava a denunciar aquesta picardia, s'han retirat milers de denúncies.

Des de Compromís, valorem positivament les iniciatives que reforcen les nostres empreses turístiques, i per això anem a donar-li suport, i demanem al govern central que prenga un paper més actiu a l'hora de defensar el nostre sector turístic i que l'any que ve no es repetisca aquesta situació.

Moltes gràcies.

El senyor president:

Moltes gràcies, senyor Ferri.

I passem, per últim, al Grup Parlamentari Popular. Senyor Pastor, té la paraula per quatre minuts.

El senyor Pastor Llorens:

Gràcies, president.

El senyor president:

Moltes gràcies, senyor Pastor.

Doncs votem. Passem a la votació. ¿Vots a favor de la PNL? Unanimitat.

Proposició no de llei sobre la investigació de les pràctiques de les empreses d'economia sota demanda o gig economy que operen al País Valencià, presentada pel Grup Parlamentari Compromís (RE número 69. 894, BOC número 207)

El senyor president:

Passem ara al següent punt de l'ordre del dia, al punt número 4, que és la presa en consideració de la Proposició no de llei sobre la investigació de les practiques de les empreses d'economia sota demanda o gig economy que operen al País Valencià, presentada pel Grup Parlamentari Compromís.

Val a dir que ací han entrat com a incidències tres esmenes, les que presenta el Grup Parlamentari Popular, que presentà una esmena a la proposició de llei, una altra del Grup Parlamentari Socialista i una altra presentada pel Grup Parlamentari de Ciudadanos.

Per tant, per a substanciar la PNL, té la paraula el Grup Parlamentari. (Veus) Però ¿per a presentar una transaccional, entenem? ¿Sí) (Veus)

Doncs fem un xicotet recés per a vore si s'arriba a un acord i després reprenem.

(Se suspén la reunió durant uns minuts)

El senyor president:

Els ha arribat la PNL amb l'acord a què han arribat els diferents grups parlamentaris, que entenem, des de la mesa. , entenem també des de la mesa que tots els grups són sabedors de com queda, finalment, la PNL, la transacció de la PNL.

I, per tant, comencem amb la defensa de la PNL transaccionada. (Veus)

D'acord, doncs llegim perquè tots els grups tinguen clar com queda, ¿d'acord? , la part dels acords, que en el primer punt és:

«Les Corts Valencianes acuerdan instar al Consell a:

Bé, açò és com continua la PNL original. ¿La llig també o…? ¿Sí?

I s'afegix també:

Doncs bé, llegida ja la PNL transaccionada, té la paraula, per un temps màxim de huit minuts, la diputada del Grup Parlamentari Compromís, la senyora Campello, quan vullga.

La senyora Campello Moreno:

Gràcies, president, i gràcies per haver llegit l'acord a què hem aplegat els grups parlamentaris.

Crec que és un acord que el que fa és donar peu que n'hi ha un problema i que tots estem d'acord en que s'ha de solucionar. Aleshores, jo vull agrair a les diputades que han participat en esta qüestió l'acord al qual hem aplegat.

M'agradaria donar la benvinguda als Riders por Derechos, hui tenim un representant en la comissió d'ells. Jo volia donar-los les gràcies per estar aquí i també per la mostra de dignitat i lluita a favor dels drets laborals i dels joves del nostre país.

Esta iniciativa és en relació a les denúncies i reclamacions de la plataforma Riders por Derechos, formada principalment per treballadors i treballadores de les empreses de repartiment Deliveroo i Glovo, un moviment de lluita per la dignificació laboral que ha aconseguit grans èxits de seguiment en les seues vagues a diferents ciutats espanyoles, però també de la Unió Europea, del Regne Unit, d'Itàlia, de França o d'Alemanya.

Glovo y Deliveroo constitueixen un nou model d'economia baix el paraigua de les empreses baix demanda o gig economy.

Parlàvem abans d'economia col·laborativa, però jo crec que és una expressió que a mi m'agrada molt, és molt bonica, a més hi ha experiències que són molt bé, però no m'agradaria anomenar açò economia col·laborativa, perquè jo crec que seria pervertir eixa fórmula, que en altres ocasions sí que se fa amb bones pràctiques.

Bé. Com parlàvem, estes empreses, a través d'aplicacions mòbils, i principalment quasi sense personal propi, presten un servei de repartiment a domicili a diferents empreses interessades. En eixe «quasi sense personal propi» és on residix la precarietat laboral més absoluta, i com habitualment sol passar, les persones joves constituïm la gran massa de les víctimes d'estes males pràctiques en estes empreses.

Clar, i al final conformem. , tot això passa perquè conformem el sector social amb més atur i, per tant, les conseqüències d'un mercat devastat per la crisi i la baixa organització sindical ens converteixen en el blanc perfecte de qualsevol empleador que busque mà d'obra buena, flexible y barata.

En este escenari, el creixement d'uns pocs i la discriminació d'uns molts es convertix en protagonista del que se diu el crecimiento económico, però és que, al final, bàsicament este concepte últimament el que vol dir és que els rics són molt més rics i els pobres són prou més pobres.

Tant és així que, hui en dia, quan parlem de drets laborals, els conceptes com flexibilidad, disponibilidad o falso autónomo ja s'han convertit en part habitual del nostre vocabulari.

Si haguérem de definir un autònom, doncs podríem dir que es su propio jefe, que té capacitat de negociar els seus preus, els serveis, els seus horaris, que factura el seu treball.

Bé, doncs en els treballadors i les treballadores de Glovo i de Deliveroo són autònoms, però no fan ninguna d'estes coses. El cap és algú a l'altre costat de l'app, l'horari el marca algú a l'altre costat d'una app, el servei el determina algú a l'altre costat de l'app, el preu el determina l'amo de l'app i t'acomiaden. És una cosa que a un autònom no li podria passar, però sí, en este cas, te poden acomiadar amb un email. I la factura, a més, l'elabora algú altre, que està a l'altre costat de l'app.

Aleshores, jo me pregunte: ¿això què té d'autònom? Doncs per a Compromís, en este cas, i jo crec que per a més d'un partit polític i de sindicats, i per a molts advocats i experts en drets laborals no té res.

El preu per repartiment està al voltant dels quatre euros, un preu que varia en les diferents ciutats espanyoles i europees. Per exemple, un repartidor de Madrid cobra més que un repartidor de València. D'estos quatre euros, cal deduir la quota d'autònom, el cost de la línia del mòbil i les dades -perquè sense les dades al telèfon mòbil no poden treballar-, el desgast del vehicle, que sol ser una bicicleta, i en alguns casos, l'assegurança, que, com no podia ser d'altra manera, també corre per compte del repartidor, quan existix eixa assegurança.

Al final de l'operació, si el repartiment queda en dos d'eixos quatre euros, doncs poden donar gràcies. Per cert, en principi, quan tot açò comença, n'hi ha un acord entre l'empresa i els empleats pel qual s'establix un mínim de dos comandes per hora, però, clar, com això era un acord verbal, doncs s'incomplix constantment.

El 15 de juny de 2017, el Parlament d'Europa va dictar una resolució sobre l'economia col·laborativa en la qual instava als estats membres a garantir condicions laborals justes i una adequada protecció jurídica i social per a tots estos treballadors i treballadores, i a més de dur a terme inspeccions laborals suficients en este tipus de plataformes en línia.

Doncs aquí, hui en dia no tenim ni lo uno ni lo otro. Clar, preguntant-me en què tenen autonomia estos autònoms, doncs és que no tenen. De fet, no tenen autonomia ni tan sols en el llenguatge que poden utilitzar. N'hi ha un email que van rebre els treballadors de la plataforma el dia 6 de juliol de 2017, que se va fer públic gràcies a Riders por Derechos, en el qual se'ls diu: «¡Hola, trainers! Hemos redactado otra guía más sencilla que os puede ayudar para los trainings. Fijaros en las palabras prohibidas, porque en caso de control externo, nos pueden dar problemas legales. Si creéis que falta algo, no dudéis en decirlo. Un saludo. »

Doncs, exemples de lo que deia esta tia era que no utilitzaren la paraula turnos, sinó que havien d'utilitzar la paraula misión o reparto. No podien utilitzar la paraula «salario, puedes utilizar pago por servicios; horarios semanales, puedes utilizar la disponibilidad semanal; mínimo garantizado, puedes utilizar asignación automàtica de pedidos por cada reparto; uniforme, puedes utilizar ropa de reparto; trabajo, puedes utilizar actividad o reparto y contratación -que és una altra de les paraules prohibides-, puedes utilizar colaboración. »

En definitiva, i fent nostres les paraules d'un dels activistes pels drets laborals, amb esta pràctica, Deliveroo mostra que actua de mala fe i que està incomplint la legalitat.

Al final, senyories, jo crec que tot açò no és un debat sobre si creixement econòmic sí o creixement econòmic no, si crear ocupació o no crear-la, si startups sí o startups no. El debat és si el creixement econòmic es pot construir sobre les esquenes, i en este cas les bicicletes de les classes més populars.

Nosaltres pensem que no, per això parlem de mesures, com reforçar la inspecció de treball, investigar la relació d'estes empreses amb els seus treballadors, parlar de les sancions que estes empreses apliquen als seus treballadors, la retallada de llibertats d'estos suposats autònoms, i sobretot el mètode de facturació.

Parlem també de major coordinació entre les administracions i les persones en precari per poder denunciar esta situació, i també, bé, ens agradaria que s'investigaren les mesures de salut i de seguretat laboral que es donen a les empreses de treball baix demanda.

A més, bé, doncs, instem el govern central a complir allò que ha de complir i que no sols ha de complir perquè nosaltres ho diguem, sinó que al final la Unió Europea també els ho ha demanat en matèria de regulació d'este tipus d'activitat econòmica.

I novament, doncs, donar les gràcies a les diputades que han fet possible que esta proposta isca endavant.

Gràcies.

El senyor president:

Moltes gràcies, senyora Campello.

Passem, ara, al torn de la resta de grups parlamentaris. El Grup de Ciudadanos, comença. Senyora García, té la paraula.

La senyora García González:

El senyor president:

Moltes gràcies, senyora García.

Passem, ara, al torn del Grup Parlamentari Podem. Senyor Almería, té la paraula per quatre minuts.

El senyor Almería Serrano:

Moltes gràcies, president.

Gig economy és un terme econòmic relativament nou utilitzat per a caracteritzar una determinada situació laboral de l'actualitat. Este terme va ser encunyat per la periodista nord-americana Tina Brown, i fa referència a treballar de projecte en projecte, amb treballs esporàdics o puntuals, una mena d'economia de petits encàrrecs. De fet, inclús en el món del jazz, el terme gigging fa referència a fer bolos amb caràcter puntual.

Aquesta tendència va en augment i és necessari conéixer i analitzar amb profunditat en què consisteix exactament, així com conéixer els avantatges i els inconvenients, tant per a les empreses com per als professionals.

És convenient precisar que no estem parlant del treball per projectes característic, per exemple, del sector de la consultoria, enginyeria, arquitectura, o de les empreses tradicionals d'auditoria, on els professionals marquen el preu del servei i es negocia amb l'empresa les condicions generals per a la prestació d'aquest.

Parlem d'una economia basada en la percepció de remuneracions per a la realització de treballs puntuals o de durada determinada, molt lluny dels contractes indefinits o de les relacions laborals estables, en què les persones posen al servei de les empreses els seus coneixements i disponibilitat durant un temps estipulat, i en què, en alguns dels casos, han d'abonar determinades quantitats a les empreses que exerceixen com a mediadores.

En estos casos, l'empresa determina el salari o el preu del servei, determina les condicions laborals i la càrrega de treball, com si fos una relació per compte d'altres sense ser-ho de debò.

La crisi econòmica, que en este país val per a tot, la precarització del treball, derivada de les reformes laborals del Govern d'Espanya, els processos de digitalització en el món empresarial i l'auge del teletreball, entre d'altres, han propiciat el desenvolupament de la gig economy, però senyories, darrere del grandiloqüent concepte de gig economy, ens trobem amb un vell conegut: el frau del treball dels falsos autònoms. Un tema que ja està tractat en esta casa i del qual tenim aprovada una resolució, que esperem que el Consell duga a terme tan aviat com siga possible, així també la convocatòria de la mesa per al treball autònom, que deuria d'haver-se convocat i no s'ha convocat.

Així mateix, recentment hem tingut una gran oportunitat desaprofitada, en este cas, en l'aprovació de la Llei 6/2017, de 24 d'octubre, de reformes urgents del treball autònom, que haguera pogut regular aquest problema recurrent en la nostra economia, i que, de fet, no ho ha fet.

D'una altra banda, este concepte, gig economy -m'agrada com sona-, inclou també la perversió de l'anomenada economia col·laborativa i propicia condicions laborals d'explotació, on l'empresa ocupadora es reserva tots els drets a costa de les persones que accepten treballar amb unes condicions de precarietat, pressionades per un mercat de treball que no els dóna altres alternatives.

En resum, el millor d'aquesta iniciativa ha estat la transacció aconseguida pels grups parlamentaris que han aconseguit integrar totes les propostes recollides en les esmenes. El pitjor, que hem perdut un altre tren, ja que la nova norma sobre reformes urgents del treball autònom ni menciona aquest problema, ni mencionar-lo, i les reformes laborals del PP continuen vigents.

No obstant això, senyories, no perdem l'esperança, votarem a favor, i esperem que alguna cosa millore en el futur.

Moltes gràcies.

El senyor president:

Moltes gràcies, senyor Almería.

Passem, ara, al torn del Grup Parlamentari Socialista. Té la paraula la senyora Hernández, per quatre minuts. Quan vullga.

La senyora Hernández Sánchez:

El senyor president:

Moltes gràcies per la seua intervenció, senyora Hernández.

I per acabar amb els grups parlamentaris, pel Grup Parlamentari Popular té la paraula la senyora Bernal. Quan vullga, quatre minuts.

La senyora Bernal Talavera:

El senyor president:

Moltes gràcies, senyora Bernal.

Doncs, per tant, conclosa la intervenció dels grups parlamentaris, passem a la votació. ¿Vots a favor de la PNL? Doncs, s'aprova per unanimitat.

I amb açò, ja cloem la reunió.

Moltes gràcies.

(S'alça la reunió a les 12 hores i 39 minuts)

