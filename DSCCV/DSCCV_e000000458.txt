Comissió de Coordinació, Organització i Règim de les Institucions de la Generalitat realitzada el dia 20 de juny de 2005. Comença la reunió a les 12 hores i 45 minuts. Presidix l'Il·lustre Diputat Senyor Rafael Maluenda Verdú. Reunió número 10.

Recepció d'esmenes i nomenament de la Ponència que ha d'informar sobre la Proposició de llei de proposició de llei orgànica de reforma de l'Estatut d'Autonomia de la Comunitat Valenciana

El senyor president:

S'obri la sessió.

Pregue el senyor secretari comprove el quòrum.

(El senyor secretari passa llista per tal de comprovar l'existència de quòrum)

El senyor secretari:

Hi ha quòrum, senyor president.

El senyor president:

Moltes gràcies, senyor secretari.

Passem al primer punt de l'ordre del dia, que és lectura i aprovació de l'acta de la reunió anterior. Les seues senyories, com de costum, la tenen en la carpeta. Si hi ha alguna observació a fer sobre el seu contingut és el moment de fer-la i, contràriament, considerem que queda aprovada per unanimitat. Moltes gràcies.

El segon punt de l'ordre del dia, la presidència, amb satisfacció, diu que és recepció d'esmenes presentades a la proposició de llei de proposició de llei orgànica de reforma de l'Estatut d'Autonomia de la Comunitat Valenciana i nomenament de la ponència. I la presidència ho diu amb satisfacció perquè és un pas més endavant, amb independència del contingut de les esmenes, és un pas més endavant en este procediment legislatiu tan singular i tan important que hem iniciat, com és l'aprovació de la reforma del nostre Estatut d'Autonomia.

En la carpeta tenen les esmenes les seues senyories i pregue els representants dels grups parlamentaris notifiquen ara, amb intervenció, qui són les ponents i els suplents de ponència de cada grup parlamentari. Com és habitual, pel Grup Esquerra Unida-l'Entesa, un ponent i un suplent.

El senyor Ribó i Canut:

Ponent, Joan Ribó; suplent, Alfred Botella.

El senyor president:

Moltes gràcies.

Senyor Such.

El senyor Such Botella:

Ponents, Antoni Such i Pepe Camarasa; i suplents, Vicent Sarriá i Josefa Andrés.

El senyor president:

Senyor Castellano.

El senyor Castellano Gómez:

Ponents, Serafín Castellano i Rafael Maluenda; i suplents, Asunción Quinzá i Herminia Palomar.

El senyor president:

Moltes gràcies.

Bé. Senyories, comunique a la comissió que per acord entre els ponents que hem dialogat abans del Ple, la ponència es reunirà el pròxim dimecres, a les deu i mitja, en el saló dels Pinazo. (Remors) Salón de Pinazo. On es reunix la Junta de Síndics.

Per tant, senyories, s'alça la sessió.

(S'alça la reunió a les 12 hores i 48 minuts)

