Comissió d’Agricultura, Ramaderia i Pesca realitzada el dia 29 de setembre de 2011. Comença la reunió a les 10 hores. Presideix la diputada senyora Esther López Barceló. Reunió número 2.

La senyora presidenta:

(Inoïble) . paciencia conmigo, que soy novata.

(La secretària passa llista per tal de comprovar si hi ha quòrum)

La senyora presidenta:

La senyora presidenta:

La senyora Crespo Domínguez:

Gràcies, senyora presidenta.

Senyories.

¿Per quines raons la conselleria no ha repartit enguany càrregues gratuïtes de trampeig massiu en la lluita contra la mosca de la Mediterrània?

El senyor secretari autonòmic d’Agricultura, Pesca, Alimentació i Aigua:

La senyora presidenta:

La senyora Crespo Domínguez:

Gràcies, senyora presidenta.

Senyories.

Senyor Monzonís, en primer lloc, és clar, felicitar–lo pel nomenament com a secretari autonòmic d’Agricultura, Pesca, Alimentació i Aigua. Benvingut al sector agrari, un sector que patix molts problemes i que necessita ser tractat per part de l’administració amb molta estima, però també que vostés aporten solucions econòmiques i no bones paraules, per poder continuar mantenint en peu les seues explotacions.

Mire, hui estem parlant de la Ceratitis capitata, més coneguda com la mosca de la Mediterrània, però estem parlant d’una plaga. ¿I què significa això? Doncs, que si no es fa un tractament global per a atacar la mosca, és a dir, tots, i insistixc, que tots els llauradors s’apliquen en fer el tractament, el resultat serà zero en l’eradicació i control de l’animalet en qüestió. Dit d’una altra manera, aquell llaurador que es gasta uns diners per a fer el tractament de forma individual, està tirant–los.

Hui he d’insistir, senyor Monzonís, que vosté ha deixat de repartir de forma generalitzada trampes i productes de forma gratuïta als llauradors per a que puguen lluitar contra la plaga, i això és un error greu, i les conseqüències que va a tindre per al sector, molt més greus, perquè vosté sap que si es detecta una mosca en la primera exportació, i ho ha dit ací molt bé, això és la ruïna per al sector, és la ruïna per a milers de llocs de treball, i precisament ara, en temps de crisi, vostés ha tingut de deixar d’ajudar als hòmens i dones del camp en una cosa que ve donant molt bons resultats des de la seua posada en marxa fa aproximadament uns deus anys. Si en el pitjor moment, quan patim una crisi global i el sector està enfonsat, vostés, el Partit Popular, apliquen una reducció dràstica en el repartiment de trampes, ni fent–ho aposta hagueren aconseguit fer tant de mal.

Li he de reconéixer que, en estos últims anys, les diverses accions executades per La Generalitat, i vosté ací mos n’ha donat una llista exhaustiva, trampeig massiu, solta de mascles estèrils, tractament amb quads, però sobretot el repartiment de forma gratuïta als llauradors d’insecticides i trampes, són els que han donat el seu fruit en la lluita contra la plaga de la mosca. Però enguany vostés han trencat eixa tendència, eixa sensibilitat que ja tenia el llaurador a l’hora d’aplicar el tractament, i crec que s’han equivocat. Confie que sàpiguen rectificar, sàpiguen fer marxa arrere, perquè no seria just, i no és just, que sempre paguen els mateixos els danys que causarà, de segur, la plaga de la Ceratitis capitata.

Mire, senyor Monzonís, jo he repassat cent vegades el pressupost i no hi he trobat la partida que vostés destinen al control de la plaga de la mosca. ¿Em podria dir quants diners s’han destinat al repartiment gratuït de trampes i productes enguany? No la quantitat, 85. 000, que ho sé: ¿quants diners?

Enguany precisament, que és un any on els pics de la mosca, segons els professionals del camp, s’han desplaçat a agost, justament quan les taronges comencen a girar de color. No vull pensar que per eixe xicotet estalvi, que diré a ull, perquè vostés no desglossen les partides, que podria ser de 400. 000, 600. 000 o 1 milió d’euros, misèria per a un pressupost de quasi quatre–cents milions d’euros, eixe pas enrere, creara per part de la conselleria un problema comercial al sector citrícola valencià, entre altres. Perquè, ¿què dir–li del caqui? , on els productors patixen una situació de preus baixos i no necessiten més contratemps, ni augment dels costos de producció, perquè la conselleria no els faciliten de forma gratuïta càrregues per a lluitar contra la plaga de la mosca, ni veure com els seues productes, tocats per ella, no tenen cap eixida en el mercat internacional.

Per tant, senyor secretari, ací del que es tracta és d’anar tots a una, com els de Fuenteovejuna, permeta’m ironia, però crec que entendrà quina és la filosofia que pretenc fer vàlida. La conselleria recapacita i posa els diners suficients perquè tots els llauradors puguen aplicar el remei a la plaga de la mosca de la Mediterrània, o, si no són capaços de rectificar i consignar en el pressupost del 2012 la quantitat suficient per al repartiment de forma gratuïta de trampes necessàries per a la lluita de la mosca, considerada des de fa deu anys un greu problema per al camp valencià, de nou pagaran les conseqüències els mateixos, és a dir, els hòmens i dones que estan desemborsant de la butxaca entre 150 o 200 euros com a cost afegit a la producció en el tractament de la plaga que fins l’any passat estava més o menys controlada.

Estalviar està bé, senyor Monzonís, i més en els temps que corren, però, com deia un productor de caquis de la Ribera, jo faig el que puc, però si no ho fem tots, és tirar els diners, perquè el resultat és nul en el control de la plaga de la Ceratitis capitata. Esbrine qui va prendre eixa decisió de reduir la partida per al repartiment de trampes i insecticida gratuït a tots els llauradors i, com diu el refrany, corregir és de savis. El camp valencià li ho agrairà.

Moltes gràcies.

La senyora presidenta:

El senyor secretari autonòmic d’Agricultura, Pesca, Alimentació i Aigua:

Sin más que esto, yo lo único que quisiera, bueno, pues, volver a insistir en lo que les decía, o en lo que le decía en mi primera intervención, las políticas horizontales de lucha contra las plagas son las políticas que corresponden a la administración autonómica, creo que son las políticas que tenemos que hacer de manera complementaria y, en este caso, básicamente de luchas contra la plaga, no solamente de manera complementaria, sino liderando las políticas de lucha contra las plagas como tales. Entendemos que, con el paso de los años y la experiencia que se ha ido acumulando tanto por organizaciones agrarias como por los servicios técnicos de la propia administración, la principal herramienta que tenemos de lucha contra la plaga en cuestión es precisamente la de las tecnologías de insectos estériles, donde, además, esta administración, pues, ha. , en fin, invertido muchísimo dinero, precisamente porque entendíamos que era así, que era la forma de actuar mucho más eficiente que podíamos encontrar, y mucho mas respetuosa, evidentemente, con el medio ambiente, que podíamos encontrar en esta ocasión.

La senyora presidenta:

La senyora Crespo Domínguez:

Gràcies, senyora presidenta.

Quines ajudes ha posat en marxa la conselleria per tal de pal·liar els danys d’una tronada causada a més de 2. 500 hectàrees danyades per la pedra al cent per cent en la zona de Requena i pedanies per un import superior a 10 milions d’euros?

La senyora presidenta:

El senyor secretari autonòmic d’Agricultura, Pesca, Alimentació i Aigua:

Nuevamente, de forma breve, les expondré todas aquellas cuestiones de política sobre todo horizontal que la Conselleria de Agricultura desde hace años viene desarrollando en beneficio del mantenimiento de las rentas agrarias ante este tipo de efectos climatológicos adversos.

Frente a este tipo de situaciones provocadas por anomalías atmosféricas, la conselleria estableció ya hace algunos años políticas horizontales de seguros a través de la Entidad Estatal de Seguros Agrarios, de Enesa, y de la Agrupación Española de Entidades Aseguradoras de los Seguros Agrarios, Agroseguro. En concreto, y para estos tres últimos años, las producciones aseguradas en la comunidad autónoma en términos de capital asegurado han estado en torno a los 1. 000 millones de euros, mediante la subscripción de algo más de 55. 000 pólizas. Sólo en viñedos les podría comentar que el capital asegurado fue de algo más de 80 millones de euros. Del coste de estos seguros lo que le diría es que aproximadamente un 38% es subvencionado por Enesa, mientras que la Conselleria de Agricultura, para reducir el importe de las primas a los agricultores subvenciona aproximadamente con otro 25%.

La senyora presidenta:

La senyora Crespo Domínguez:

Gràcies, senyora presidenta.

Senyories.

Senyor Monzonís, de nou els hòmens i dones del camp són víctimes dels capritxos del cel i sincerament les coses del cel les deixarem en mans de Déu. Però les coses de la terra, vosté, com a representant de la Conselleria d’Agricultura, sí que té responsabilitat plena a l’hora de prendre decisions i de fer les actuacions necessàries a favor del camp valencià. I em sembla que la celeritat en posar remei per a la zona afectada de Requena i pedanies no ha estat en l’ordre del dia seu.

Mire, estem parlant d’una zona que ha patit una forta pedregada i on els efectes han sigut desastrosos per a la campanya d’enguany, però també va a tindre repercussions en les campanyes venidores ja que la producció es veurà reduïda considerablement. Enguany, raïm podrit, ceps que s’han assecat; un raïm que anava destinat a l’elaboració de vins d’alta qualitat o raïm de la varietat macabeu destinat a la producció de cava. En eixa zona en concret també s’elaboren excel·lent caves. No ens hem d’oblidar que la DO d’Utiel–Requena és una finestra oberta per a comercialitzar els vins i els caves d’alta gama, senyories. I esta campanya, molt minvada per la pedregada ha vist baixar la qualitat, però també la quantitat. Per això necessita encara més l’ajuda de la conselleria, no sols a l’hora de realitzat en els ceps danyats, allí on n’han quedat, un tractament cicatritzant i fungicida sinó en ajudes concretes a les bodegues i cooperatives, que són les encarregades de comercialitzar el vi o el cava de renom i que després del fenomen meteorològic han vist, han patit, una disminució dràstica en la qualitat i en la producció.

Senyor Monzonís, davant eixe colp tan dur, d’eixes pèrdues milionàries per a molts viticultors és evident que la conselleria hauria d’haver–se implicat una miqueta més del que ho ha fet en les ajudes. Doncs, ¿per què no impulsar, i és una proposta, un pla de suport a les cooperatives i bodegues, donar–los diners de forma excepcional, però que està més que justificada, per a que puguen suportar les despeses fixes, que vostés sap igual com jo, que són inevitables hi haja o no collita? Perquè a hores d’ara, un bon grapat de bodegues estan ofegades per eixes despeses fixes i no veuen la forma de fer–hi front. I ja no li parle dels llocs de treball que es van perdre, perquè ha sigut necessari acomiadar una part del personal per falta de matèria primera. Ahí la conselleria també ha fallat i no sé si tenen previst augmentar les partides a programes, per exemple, com Emcorp, Epamer o Ezoint, que són de gran ajuda en les zones més desfavorides de l’interior, que de forma provisional podrien ser una eixida per a tots aquells que s’han quedat sense jornal.

Vosté hui s’ha estrenat en estes Corts i està seguint la mateixa dinàmica que els seus antecessors. I la veritat és que eixes polítiques de pedaç, que si assegurances, que si repartir líquids cicatritzants i fungicides, la veritat que el sector necessita polítiques que no siguen pedaços, necessita donar solució als problemes que patix tots els dies de l’any, hui parlem de la pedregada, però podíem parlar de qualsevol altre problema.

La conselleria, és a dir, vosté, senyor Monzonís, davant una desgràcia han de tindre la capacitat de forma ràpida i eficaç de posar els diners que toca per a evitar mals majors. Un d’ells és més atur, més abandó del camp amb totes les conseqüències mediambientals que això representa. Requena, millor dit la DO d’Utiel–Requena, és reconeguda mundialment per l’elaboració de vins i caves d’alta gamma. Ja és un emblema nacional, però també internacional. I en estos moments necessita una implicació major per part de la conselleria. Aixina que vosté, sabedor de les dificultats que han patit, no es limite a donar ajudes de carxot, un 25% és molt poquet, perquè ací el que perilla són la producció i el renom d’uns vins que per la seua qualitat estaven triomfant en el mercat nacional i internacional. I si passa això també perilla el prestigi de la nostra Comunitat Valenciana. I això, senyor Monzonís, ens importa a tots els valencians.

Moltes gràcies.

La senyora presidenta:

El senyor secretari autonòmic d’Agricultura, Pesca, Alimentació i Aigua:

La senyora presidenta:

El senyor secretari autonòmic d’Agricultura, Pesca, Alimentació i Aigua:

La senyora presidenta:

(S’alça la reunió a les 10 hores i 29 minuts)

