Comissió no permanent especial d'investigació sobre el procés que ha dut a la intervenció per part del Banc d'Espanya, el passat 21 de juliol, de la Caixa d'Estalvis del Mediterrani (CAM), amb la destitució de tots els gestors, en un procés de reestructuració adreçat a un nou intent de privatització que fins i tot podria desembocar en la desaparició de la societat, realitzada el dia 29 d'abril de 2013. Comença la reunió a les 10 hores i 36 minuts. Presideix el diputat senyor Rafael Maluenda Verdú. Reunió número 2/XXVI.

El senyor president:

Senyories, es reprén la sessió de la comissió d'investigació sobre la CAM, no repetisc tot el títol perquè saben les seues senyories que és molt llarg.

En primer lloc, anunciar a la comissió que hem acordat per unanimitat, la mesa i els portaveus, que la comissió continuarà el 13 de maig per a substanciar la compareixença del senyor Julio Segura Sánchez, que ja va donar conformitat a la seua compareixença.

Quant a l'ordre del dia previst per avui… Bé, en primer lloc, un lapsus. La presidència vol agrair la presència com a secretari en funcions de la mesa de l'il·lustre diputat senyor Julián López, que segur que mos farà una bona tasca en els treballs d'esta comissió, com és habitual en ell.

Noves propostes de compareixences davant de la comissió. Debat i votació

El senyor president:

Bé. Passem a concedir la paraula de menor a major als representants dels grups parlamentaris perquè per temps de cinc minuts facen la defensa de la proposta que fan i si així ho estimen puguen referir-se també, si ho volen, a les propostes dels altres grups. Hem quedat que no hi hauran rèpliques. I, després, pel mateix ordre, passarem a votació les distintes propostes deixant constància que si en algun moment, en alguna proposta, alguna de les seues senyories vol que se faça votació separada, la presidència i la mesa no tenim ningun inconvenient que així siga.

Dit astò donem la paraula a l'il·lustre diputat senyor Lluis Torró perquè intervinga en el sentit que hem dit anteriorment o conforme crega convenient.

Té la paraula el senyor Torró.

El senyor Torró Gil:

Moltes gràcies, senyor president.

La nostra proposta és molt senzilla d'entendre, és una proposta de mínims feta amb la intenció clara i explícita que qui té la capacitat de decidir ací qui va a comparéixer, que és en definitiva la majoria del Partit Popular, l'accepte, i té dos parts. D'una banda, tractar que els responsables del Banc d'Espanya, almenys la seua principal persona amb capacitat de decisió durant el llarg de procés i del període que hem marcat sobre el tema de la CAM, que és Miguel Ángel Fernández Ordóñez, comparega davant la comissió i explique les raons de caràcter tècnic o sobretot polític per les quals les successives inspeccions que hi havien del Banc d'Espanya no van acabar amb una intervenció més primerenca.

I també entenem que seria molt important que l'equip d'inspectors del Banc d'Espanya que va realitzar la inspecció de la CAM també compareguera davant esta comissió per a explicar-nos quin va ser el seu treball, com es va desenvolupar, quines dificultats van tindre a l'hora de desenvolupar-lo, què és el que van observar, i quines coses es poden dir, des del punt de vista de les seues apreciacions de caràcter personal, eixes coses que no solen aparéixer en els informes, però que podrien tindre molt de valor a l'hora d'entendre tant el que es va fer dins la CAM com també la posició que el Banc d'Espanya va prendre a l'hora d'intervindre o no intervindre o quan intervindre en la CAM.

D'una altra banda, entenem que és obligat per a la comissió de les Corts Valencianes tractar d'aclarir quines són les responsabilitats polítiques de la mateixa Generalitat valenciana en aquest assumpte. Hem renunciat a demanar, com ja es va rebutjar en el seu dia per part del grup majoritari, la compareixença dels Camps en general, de Gerardo i de Francisco Camps, esperant que amb això el Partit Popular poguera acceptar la nostra proposta. Però sí que entenem que l'Institut Valencià de Finances ha de retre comptes més enllà del que ja ho ha fet ací.

Per això tornem, i són les úniques dues compareixences que reiterem de les que s'han produït que es tornen a fer, tant el cas d'Enrique Pérez Boada, que va ser director de l'Institut Valencià de Finances fins 2009, com de Jorge Vela Bargues, perquè hi ha alguns aspectes que creem que a la llum de tot el que s'ha vist en totes les successives compareixences i del que hem pogut anar constatant després de les compareixences d'aquestes persones, caldria aclarir.

Hi ha una concretament que entenem que és especialment important i per això sol·licitem també una nova compareixença, que és el tema del procés electoral, de com se desenvolupaven els processos electorals, de com l'Institut Valencià de Finances, que participava directament en la comissió electoral, què és el que feia o deixava de fer per al desenvolupament d'estos processos electorals. I ací, a més, s'ha reiterat que és molt probable que concretament en el procés electoral de 2007 es cometeren algunes irregularitats prou notables, candidatures fora de termini, refer eixes candidatures, etcètera, etcètera.

I per això entenem que és molt important que el director de l'àrea de supervisió d'entitats financeres o els directors que hi hagen hagut compareguen. També que el lletrat assessors i el redactor, si és que són dos persones diferents o la mateixa persona, del procés electoral d'eixes 2007 es presente.

Com també entenem que és molt important que s'aclarisquen determinades qüestions referents als crèdits que l'Institut Valencià de Finances havia d'autoritzar i especialment aquells referits que es van donar al senyor Juan Ramón Avilés, perquè són especialment importants. I per això entenem que estes persones han de comparéixer per a retre comptes d'això. Insistisc, una proposta de mínims feta amb la intenció que el Partit Popular, que és el que ha d'aprovar-la finalment, l'accepte.

I en eixe sentit comentar molt breument les altres propostes, la del Partit Socialista d'alguna forma ja està comentada, perquè Julio Segura ja va comparéixer i els altres tres ja he dit perquè no els hem inclosos, encara que sembla que podrien i que haurien d'intervindre i per tant votarem a favor de la proposta del Partit Socialista. I en el cas de la proposta de Compromís també votarem a favor.

I hi ha un aspecte de la proposta de Compromís que ens agradaria remarcar especialment, que és la compareixença del president del Banc de Sabadell, que no és José Luis Olivas, com erròniament està, sinó Josep Oliu. Però que entenem que a banda de tota la resta, amb la qual coincidim, entenem que és especialment important que esta persona comparega, perquè hi ha dos elements importants que caldria que esta persona ens aclarira o ens contara, que és el tema de què va a fer-se amb les preferents i amb les quotes participatives i quin paper ha de tindre el Sabadell. I després el seu concurs en l'obra social, que entenem que és especialment significatiu.

I, per acabar, també recolzarem la proposta del Partit Popular, encara que ens agradaria que ens explicara específicament, que no acabem d'entendre, què és el que ens pot explicar ací el director general de la Confederació Espanyola de Caixes d'Estalvi, que no sabem quin concurs directe pot haver tingut amb el tema que ens ocupa ací.

I això és tot. Gràcies.

El senyor president:

Moltes gràcies, senyor Torró.

La il·lustre diputada senyora Mireia Mollà té la paraula.

La senyora Mollà Herrera:

Gràcies, senyor president.

En primer lloc, dir, efectivament, que està eixa errada, perquè nosaltres hem reiterat en les compareixences que vam demanar la primera vegada i que estava la de Josep Oliu, com a president del Sabadell, i que no fou recolzat pel Grup Parlamentari Popular i això que trasteges els documents i al final t'equivoques.

Però, efectivament, nosaltres demanem al senyor Oliu, com a president del Banc Sabadell. I, s'ha argumentat ja, volem saber, no solament quan se fa el canvi de preferents a accions del Sabadell, doncs, mos agradaria que mos explicaren aquells que han fet el canvi en quina situació estan, aquells que no van a acceptar el canvi quines garanties se'ls estan oferint per part del Sabadell. I el tema de les quotes participatives, encara que el Banc Sabadell diga que no té res a vore, ens agradaria saber si va a fer alguns tipus de proposta a aquells que tenen quotes perquè continuen en l'entitat i garantir-los que puguen retornar-los els seus estalvis. Això per començar.

Després estan, efectivament, aquells que reiterem també de la proposta que en el seu dia el Partit Popular no va acceptar, que és tant el que era president de La Generalitat, el senyor Francisco Camps, que de fet estava aquí en Les Corts i no crec que tinga ningun problema en vindre a treballar una miqueta més, i l'exconseller d'economia i actual diputat nacional, el senyor Gerardo Camps, com a membres que tenien responsabilitats en temes econòmics.

Dels directors de l'Institut Valencià de Finances no solament demanem a Enrique Pérez Boada, sinó demanem a l'actual director de l'Institut Valencià de Finances. I especifiquem que volem que porte els documents referents als crèdits que se li van atorgar a directius o membres del consell d'administració i de la comissió de control que necessitaven, precisament, d'estos informes preceptius de l'Institut Valencià de Finances i volem que mos aporte esta documentació i el que ell puga dir-nos referent a este tema.

Els membres del Banc d'Espanya ja coincidirem jo crec que tots, el senyor Fernández Ordóñez, després volem que vinga el director general de supervisió, Jerónimo Martínez i els inspectors que estigueren in situ, com així tenim en els documents, des de 2008, realitzaren la inspecció in situ, per tant aquells que tenien encarregada eixa faena volem que vinguen per a saber exactament quina va a ser la seua tasca en la inspecció.

Reiterem al senyor Modesto Crespo i al senyor José Forner, així mateix al senyor Antonio Gil Terrón i al senyor Martín Sevilla. I a estos quatre els reiterem perquè volem que vinga Juan Ramón Avilés, que era el president de la comissió de control, i que també ells mos puguen orientar sobre totes estes coses que estan sent investigades per la justícia i que les seues compareixences no hem pogut anar més enllà, perquè se va a parlar de moltes coses, però específicament sobre el tema dels crèdits atorgats als directius o als membres del consell d'administració i la comissió de control no se va a aprofundir.

A més a més, després que vingueren estes persones, hem tingut més documentació. I per això apareix els membres de la direcció de l'entitat i la reiteració d'estos que ja els he mencionat. Per què? Doncs, per exemple, tenim tots un informe de Price Waterhouse encarregat per l'Audiència Nacional on s'intercanvien correus electrònics, que són correus electrònics que a algú li poden paréixer coses curioses, però no, perquè el que hi ha darrere és una manipulació dels balanços per a obtindre, a més, pagues de beneficis, etcètera, etcètera. És a dir, eixos correus no solament era l'apaño que se feia de les indemnitzacions, de qui podia cobrar-les, de quant anava a ser el còmput, del tema del segur Caser, etcètera, no solament això sinó que parlen, efectivament, de com van manipular els comptes perquè els coeficients que s'aplicaven a l'hora de poder cobrar estes indemnitzacions, paga de beneficis, la numerosa per als empleats, etcètera, doncs que isquera.

I, per tant, les persones que van ser col·laboradores en eixa tasca que se desenvolupà en la CAM i que estan en eixos correus electrònics perquè de forma directa contestes als correus, etcètera, doncs jo crec que és important que vinguen.

De fet, hi ha una persona, que és el director general del Mediterráneo Vida, SA, Juan Jesús Gómez Gómez, que crec que és fonamental que vinga, perquè a més ell és el promotor i l'escriptor redactor d'eixos correus electrònics que parlen de com fer-ho per a poder fer-se aquesta prestació social complementària de forma més satisfactòria per a la direcció.

I acabem amb la responsable de Caser Seguros i posem un nom, Pilar Ruiz (inintel·ligible) . , i posem este nom precisament perquè ella també participa dels correus electrònics i estan certificats i estan en l'Audiència Nacional i estan en l'informe de Price Waterhouse, participa de rebre i contestar els correus electrònics referents a la pòlissa d'assegurances de la direcció. I, lògicament, si entenem que hi ha hagut un dany per a l'entitat a l'hora d'haver cobrat i haver-se regularitzat estes indemnitzacions, prejubilacions, assegurances complementàries, com vulguen dir-los, ella era partícip i voldríem saber la seua opinió al respecte.

Estes són les nostre compareixences i nosaltres voldríem que tingueren el suport de tots els grups i, a més a més, anem a votar, com no podria ser d'una altra manera, a les propostes que fan la resta de grups, perquè entenc que tindran la seua justificació.

Gràcies.

El senyor president:

Moltes gràcies, senyora Mollà.

Excel·lent senyor Ángel Luna, té la paraula.

El senyor Luna González:

El senyor president:

Gràcies, senyor Luna.

L'il·lustre diputat senyor Vicent Betoret, té la paraula.

El senyor Betoret Coll:

Moltes gràcies, senyor president.

Sí, efectivament, la sol·licitud de compareixença del senyor José María Méndez Alvárez-Cedrón, director general de CECA, és un error. Efectivament reconeguem que ho vam proposar i que, per acord de tots, quedàrem que no vindria.

Per tant, retiraríem la proposta d'este senyor com a nou compareixent, perquè efectivament és per una qüestió de coherència.

I per eixa mateixa coherència, mosatros el que fem és reiterar aquelles persones que vam incloure com a compareixents en esta comissió i que són els que se detallen.

I en relació a la resta de compareixences, de sol·licituds de compareixences, estaríem d'acord que vinguera, perquè mosatros ho fem també, el senyor Miguel Ángel Fernández Ordóñez, parlant de la proposta d'Esquerra Unida. Mos pareix també bé que vinguen els tècnics inspectors del Banc d'Espanya, però per a poder-los citar creguem que caldria identificar-los pel seu nom, perquè si no serà molt complicat poder fer una citació genèrica. Per tant, a mosatros mos pareix bé, però la mesa hauria d'intentar esbrinar les dades o, d'alguna manera, esbrinar les dades per a poder citar-los, sinó sembla que va a ser prou complicat que estos senyors puguen vindre.

I després, en relació als directors de l'àrea de supervisió d'entitats financeres de l'IVEF i els directors d'IVEF, entenem que ja han passat per estes Corts, excepció feta del director de l'àrea de supervisió, que entenem que no mos dirà molt més del que mos han dit els directors.

I el lletrat assessor del procés electoral, entenem que és el senyor Martínez-Abarca, que ja ha comparegut en esta mateixa comissió.

En relació a la de Compromís, estem d'acord en el senyor MAFO, en el senyor Jerónimo Fernández. El mateix respecte dels inspectors (veus)… Fernández no, Martínez, perdó, sí. El mateix respecte els inspectors, que no tenim cap problema.

Entenem que respecte dels senyors Camps no… açò és una…, igual que no mos paregué bé que compareguera en esta comissió la senyora vicepresidenta econòmica en aquell moment, senyora Espinosa, entenem que tampoc és convenient que compareguen els dos senyors Camps.

Respecte del director de l'Institut Valencià de Finances, bé, van comparéixer ja els antecessors; l'actual entenem que no cal.

Respecte del Sabadell, bé, la veritat és que no entenem massa bé, perquè estem investigant el que passà. , el procés que va dur a la intervenció per part del Banc d'Espanya el 21 de juliol de la caixa d'estalvis. Este home del procés eixe que va dur a la intervenció poca cosa mos podrà contar.

I respecte de Modesto Crespo Forner, Gil Terrón, Martín Sevilla, doncs efectivament ja vingueren. I l'informe de Price conclou el que conclou i poca cosa més poden aportar. El mateix respecte de tota la resta.

I en relació a les sol·licituds de compareixença del Grup Socialista, mos crida l'atenció que sí que demanen la compareixença del senyor Camps, Gerardo i Francisco, i del senyor Olivas, però que ometen la compareixença de la senyora Elena Espinosa, que molts dels compareixents en esta comissió han manifestat que esta senyora va ser la que va autoritzar moltes de les qüestions que després han acabat duent la CAM al procés de liquidació.

I respecte al senyor Segura, una vegada acordat, entenem que s'hauria de retirar de la proposta, perquè ja ho hem acordat, entenem que serà aixina. No entenem per què la senyora Elvira Rodríguez, perquè tampoc tindrà res a dir-mos respecte del procés que va dur a la CAM a la seua intervenció.

I hi ha una qüestió que mos crida molt l'atenció. Jo pense que si els compareixents han parlat d'una persona de manera, no vaig a dir unànime, però majoritària, és del senyor Miguel Ángel Fernández Ordóñez. I crida l'atenció que en la proposta del Grup Socialista no se demane que este senyor comparega quan, efectivament, jo pense que és la pedra angular del procés per a conéixer per què la CAM va acabar sent intervinguda.

I res més. Moltes gràcies.

El senyor president:

Moltes gràcies, senyor Betoret.

Senyor Luna, només per a fer. No, hem quedat que no hi havien rèpliques. Jo al senyor Luna no vaig a donar-li per a rèplica, sinó només perquè aclarisca la petició que ha fet el senyor Betoret respecte del senyor Julio Segura Sánchez, efectivament, que ja figura, hem acordat. (veus) -espere, espere un moment-, que ja hem quedat anteriorment que va a comparéixer el dia 13 de maig. I vosté continua demanant-lo. Supose que sí que se retira de la proposta, no?

El senyor Luna González:

El senyor president:

El senyor Luna González:

El senyor president:

Pero primero quiero advertir -permítame, señor Torró-, respecte del dubte que hi ha dels inspectors que van exercir els treballs de fiscalització, que la senyora Mollà ha dit una cosa en la seua intervenció que hem pres nota, i és la possibilitat que eixos noms se pogueren extraure de la documentació que tenim ací, a la cambra. Anem a intentar-ho. Però, en qualsevol cas, el que faríem seria sotmetre a la consideració de la comissió els noms de les persones que hagen detectat, perquè donen la seua conformitat o facen les observacions que creguen convenients.

Ara sí, per replicar o ampliar la seua intervenció, per temps de tres minuts, senyor Torró.

El senyor Torró Gil:

Gràcies, senyor president.

Començar primer per aclarir dos qüestions que era pel que havia demanat originalment la paraula.

Una és que en sol·licitar l'equip de treball és la mateixa manera en què es va sol·licitar la primera vegada, perquè no sabem qui són. I, per tant, no ho podem fer d'una altra manera.

I altra cosa, aclarir-li al senyor Betoret, que el lletrat assessor i redactor de les actes del procés electoral de la CAM de 2007 no és Martínez-Abarca Ruiz-Funes, val? , sinó és una altra persona que va ser precisament apartada de la seua funció precisament a conseqüència del procés electoral, i és eixa persona la que volem que vinga.

I, clar, el no voler que vinguen ací, i parle per la meua proposta en concret, ni els directors de l'àrea de supervisió de l'Institut Valencià de Finances ni esta persona, i en general oposar-se a tot el que ha dit l'oposició, tret d'allò que ja està d'acord amb les decisions que prèviament té preses el Partit Popular, significa que hui el que fem és signar l'acta de defunció d'esta comissió d'investigació. Perquè vol dir que les conclusions ja estan preses, que vostés ja saben què és el que van a fer, que rebutgen absolutament tractar de determinar les responsabilitats polítiques que li corresponen directament a la comissió, que són aquelles que han de vore amb les institucions i l'administració de la Generalitat valenciana. Perquè de la resta podem dir moltes coses, però al final són altre tipus d'administracions.

Per tant, senzillament, i no vull estendre'm més, en la proposta que diem nosaltres, que és una proposta de mínims, mínims, senzillament per aclarir aquells punts obscurs que s'han quedat i que tenen a veure amb les responsabilitats de La Generalitat, insistisc, el tema dels crèdits i, particularment, el tema del crèdit a Juan Ramón Avilés, perquè tenim l'informe de tot això, però els informes no aclarixen res, perquè això és el que nosaltres volem aclarir. Per això sol·licitem el director i directors de supervisió de les entitats financeres, perquè són els qui directament se suposa que hauran d'estar en contacte amb això.

I el tema del control dels processos electorals, no voler aclarir això, que és responsabilitat directa de la Generalitat valenciana, implica, senyors del Partit Popular, que vostés estan. tenen ja les conclusions preses, ja les tenien preses abans de començar la comissió, val? , però ara encara més, i que senzillament el que volen és enterrar definitivament esta comissió. I bé, ja ho saben, els membres de la premsa que estan ací ja saben quina és la conclusió: Miguel Ángel Fernández Ordóñez és el responsable únic i últim de tots els mals que va tindre la CAM.

El senyor president:

Moltes gràcies, senyor Torró.

Senyora Mollà.

La senyora Mollà Herrera:

Gràcies, senyor president.

Compartim les paraules que ens acaben de dir. Jo no puc entendre com poden vostés acceptar que la cúpula del Banc d'Espanya, ja siga dels seus caps en aquell moment i no els treballadors de base, com puguen ser els inspectors, puguen vindre a rendir comptes sobre la tasca de fiscalització que havien de fer en les entitats financeres, i no la presidència i els responsables econòmics del govern valencià, que també tenen competències al respecte, que també tenen una ferramenta, com era l'Institut Valencià de Finances, que havia de desenvolupar tasques de supervisió, que ells van orientar també polítiques econòmiques i de participació de les nostres entitats financeres en projectes per part de la Generalitat valenciana que s'han demostrat ruïnosos i que han vingut persones a dir clarament que hi havia directrius polítiques al respecte. Que això vostés no vullguen, per exemple, solucionar-ho. O la quota de la Generalitat valenciana haurien d'explicar si hi havia algun tipus de nomenament que haguera després teledirigit.

Que l'actual director de l'Institut Valencià de Finances no vullga vindre perquè no té res a dir més que la resta. Perdonen, jo dic exactament el que vull d'este senyor, i ho dic, «a qui se li requerirà amb anterioritat a la seua compareixença els documents referents als crèdits atorgats als directius i membres del consell d'administració i control que necessitaven informes preceptius de l'Institut Valencià de Finances». És a dir, que això siga una cosa que estiga reclamant la justícia a l'Institut Valencià de Finances i que nosaltres en una comissió d'investigació no puguem requerir eixa documentació i que mos la porte l'actual director i mos explique si existix o no i si avala o no conforme se feren eixos informes, és a dir, jo no puc entendre-ho.

Els senyor Oliu diuen vostés, no, és que té a vore. Bé, i què havien de vore els afectats de les preferents i de les quotes? Doncs molt a vore. Perquè la intervenció va causar també un perjudici a les persones que tenien els seus estalvis i que ara depenen del Banc Sabadell, les garanties que els puguen donar de retornar els seus diners. Si a vostés això els sembla banal, doncs no sé, bé, ja ho diran, ja ho explicaran.

Després, el tema dels directius, vostés d'una plomada s'han carregat un llistat de directius que no han passat per esta comissió d'investigació. És que ací hi ha més de huit noms de directius i responsables que no han passat per esta comissió d'investigació i que són partícips dels amaños, apaños, retoques que se'ls feien als comptes, que se'ls feien als comptes per a obtindre beneficis en les seves prestacions socials complementàries. A mi, ¿què volen que els diga? Me preocupa el tema de les prestacions socials complementàries, però me preocupa el retoc dels comptes, o ¿a vostés això no?

I diu, «bueno, el informe de Price Waterhouse dice lo que dice». ¡Clar! , diu el que diu no, és que aquí han vingut uns directius a contar-mos el cuento de Maria Sarmiento i, després, hem tingut els correus electrònics on ells han participat -i altra gent que no ha passat per eixa comissió- on diuen clarament com maquillar els comptes per a obtindre un benefici, però és que el tema de maquillar els comptes a mi m'agradaria preguntar-lo a eixes persones. I jo no puc entendre esta negativa.

I, després, aquells que han vingut i no han contestat, o aquells que sí que han vingut i han contestat sobre altres qüestions que no se'ls van preguntar, és per a mi molt important -vull dir-, que vinga una altra vegada la senyora Amorós, que vinga el senyor Crespo, que vinga el senyor Roberto López Abad perquè, ¡què volen que els diga! , ací van vindre i van dir que no anaven a comparéixer de moment, ¿no? I jo voldria tindre l'esperança que ara se'ls il·luminara i vullgueren oferir els seus coneixements sobre el que passà i la seua participació en la CAM.

Jo coincidisc amb allò que li ha dit anteriorment el senyor Luna, sí que és cert que nosaltres ací no anem a fer una tasca que suplisca la que van a fer els tribunals, està claríssim, no anem a poder dirimir responsabilitats penals, ni tan sols és la voluntat, sí que és cert que n'hi ha coses que jo crec que és bo que vinguen ací i hagen de passar per les preguntes d'estes Corts, i per això jo faig esta llista.

Però, fonamentalment, jo crec que els tres grups de l'oposició ens pareixerà, doncs, bé, un atracament el que vostés no vullguen acceptar que vinguen els màxims responsables polítics de la nostra comunitat en temes econòmiques, que tenien en les seues mans també, doncs poder dir respecte les entitats financeres valencianes.

Ja dic, serà tancar en fals esta comissió, és una llàstima que, després de tant de temps de treball, vostés, des del primer dia, s'hagen entestat en tindre una única responsabilitat i que siga del senyor Fernández Ordóñez, quan molt podrien donar exemple d'esta comissió sobre el treball que hem realitzat. Una pena -ja dic-, una oportunitat perduda.

Res més.

El senyor president:

Moltes gràcies, senyora Mollà.

El senyor Luna González:

A ver, yo le recomendaría la lectura atenta del dictamen del consejo de estado, que es el máximo organismo consultivo del Gobierno de España, y que, desde luego, no está compuesto por una recua de rojos peligrosos y de elementos antisistema de este país, es decir, es una venerable institución, de siglos de antigüedad, de la que forman parte ilustres juristas del Partido Popular, ex ministros alguno de ellos, ilustres catedráticos de derecho de diversas procedencias ideológicas.

Y aquí, les guste o no les guste a los señores diputados de la mayoría, estamos para controlar políticamente el ejercicio de sus funciones del gobierno valenciano, y eso es precisamente lo que con los votos de la mayoría se está impidiendo que esta comisión haga.

El senyor president:

Gràcies, senyor Luna.

Bé, la presidència, en primer lloc, vol agrair l'eficiència del lletrat de la comissió, senyor Enrique Soriano que, sí, que sobre la marxa ens posa sobre la taula dos noms -i vull posar-los en consideració de les seues senyories- com a membres de l'equip d'inspecció, que ja va ser citats en l'anterior ocasió i no van vindre. Supose que s'estaran referint al senyor Àngel Rico, cap del grup primer d'inspecció del Banc d'Espanya, que va excusar la seua compareixença i, el senyor Pedro González, director del departament d'inspecció.

¿Els pareix que són estes dos persones. ? I si és algun altre més, a més d'estos, m'ho diuen, i, si són estos dos, també.

Sí, ¿els té vosté? , senyora Mollà.

La senyora Mollà Herrera:

Jo crec que no costaria res enviar un escrit al Banc d'Espanya preguntant-li la relació de noms d'aquells inspectors que participaren en la fiscalització in situ que se féu en la CAM o la que, després, se faria, se traslladaria un equip que treballaria amb el Banc d'Espanya, no crec que fóra un equip només que anà allí a la CAM, sinó que també en els despatxos del Banc d'Espanya n'hi hauria qui rebria eixa documentació i treballaria al respecte.

Ho dic perquè el director d'inspeccions no crec que fóra, precisament, un dels que treballara activament en la supervisió, probablement va dirigir l'equip, estaria bé que vinguera, però si fem eixe escrit no mos constaria res obtindre eixa relació de noms.

El senyor president:

Moltes gràcies per la suggerència que, si la resta de grups estan d'acord, la presidència i la mesa no tenim inconvenient, ningun, en fer-ho aixina. ¿D'acord?

Doncs, bé, moltes gràcies.

¿Si? , senyor. ¿Per a què? ¡Ah! , perdó, perdó, perdó, sí, sí, quedava vosté.

Senyor Betoret, és que pareix que li tinga jo mania, ¿eh?

El senyor Betoret Coll:

Moltes gràcies, senyor president.

Bé, respecte de la petició de compareixences que formula el Grup d'Esquerra Unida, doncs, efectivament, no tenim cap inconvenient. Mosatros enteníem que el lletrat assessor i redactor -enteníem- era el senyor Martínez-Abarca, però si no és el senyor Martínez-Abarca, per a mosatros no n'hi ha cap inconvenient que el que siga, li diguen com li diguen, que comparega. Per tant, mos pareix correcte.

Reiterar els arguments en relació al que manifestava el Grup de Compromís.

I en relació al que dia el senyor Luna, doncs, efectivament, si açò és una comissió d'investigació política -com vosté mateix ha dit-, mosatros entenguérem per coherència que no era convenient que la senyora Espinosa vinguera, i per això no ho proposàrem, com també entenguérem que no era convenient que vinguera el senyor Camps i l'altre senyor Camps i, per això, tampoc ho proposàrem. Mosatros ens hem limitat a reiterar, bàsicament, el que demanàrem en la nostra primera sol·licitud de compareixences.

I el que sí que no entenem és que, si vostés entenen que açò és una comissió d'investigació política, el que no té cap sentit és que el senyor Miguel Ángel Fernández Ordóñez no aparega en la seua sol·licitud de compareixença, perquè si algun responsable polític n'hi havia en relació a totes les entitats bancàries era el senyor Miguel Ángel Fernández Ordóñez com a president de l'entitat reguladora de totes les. Ja, ja, però les caixes de la Comunitat Valenciana (rient) també depenien del Banc d'Espanya, ¿o és que depenien del Banc Europeu d'Inversions? (veus), depenien exclusivament.

El senyor president:

Per favor, senyories, respecten la intervenció com s'han respectat les anteriors.

El senyor Betoret Coll:

. del Banc d'Espanya en la seua regulació.

Per tant, no té cap sentit que unes entitats que estan sota la supervisió del Banc d'Espanya -presidit en aquell moment pel senyor Fernández Ordóñez-, doncs el senyor Fernández Ordóñez no tinga. (La senyora Mollà Herrero diu: «Respecten la intervenció, senyories. »)

El senyor president:

El senyor Betoret Coll:

. la possibilitat.

El senyor president:

Gràcies.

El senyor Betoret Coll:

. o vostés no vullguen que tinga la possibilitat que vinga ací a contar-mos tot el que sap que, per cert, deu ser molt. (Veus)

El senyor president:

Per favor, senyories,.

El senyor Betoret Coll:

. i no deu ser molt interessant per a vostés quan no sé per què no els interessa que vinga este senyor, quan este senyor podrà contar-mos moltíssimes coses del procés d'intervenció de la CAM i, per tant, entenem que és indispensable que el senyor Fernández Ordóñez vinga.

La resta, possiblement, molts dels que s'han proposat també, però si n'hi ha una compareixença en esta comissió que és inexcusable entenem que és la del senyor Miguel Ángel Fernández Ordóñez.

Moltíssimes gràcies.

El senyor president:

Moltes gràcies,.

El senyor Betoret Coll:

Perdó, perdó, i una única qüestió.

Pense que és una imprecisió del senyor Luna, li vullc recordar que no és l'única comissió d'investigació, en esta legislatura n'hi hagué una altra i, per tant, no s'ha colat ninguna, simplement s'acordà i ja està. (La senyora Moreno Fernández parla amb el micròfon desconnectat)

Mosatros investiguem normalment ací.

El senyor president:

El senyor Betoret Coll:

. no en programes de televisió i és ací on se deuen fer les investigacions parlamentàries.

Moltes gràcies.

El senyor president:

Moltes gràcies a vosté, senyor Betoret.

Senyories, finalitzat el debat, anem a procedir a la votació en la forma que hem dit anteriorment.

La presidència, per les intervencions que ha escoltat, entén que de la proposta d'Esquerra Unida caldria votar separadament el senyor Miguel Ángel Fernández Ordóñez, ¿estem d'acord? , l'equip de treball d'inspeccions del Banc d'Espanya, que anem a fer de la manera que ha dit la senyora Mollà -i que tots estan d'acord- de dirigir-mos al mateix Banc d'Espanya perquè mos done els noms, i seran estes persones, però ho notificarem a la comissió abans de citar-les, ¿eh?

Per tant, si els pareix, de la proposta d'Esquerra Unida,.

El senyor Betoret Coll:

I també el lletrat assessor.

El senyor president:

I el lletrat assessor, bé.

El senyor Betoret Coll:

Si els pareix bé a tots.

El senyor president:

El senyor Luna González:

El senyor president:

El senyor Luna González:

El senyor president:

El senyor Luna González:

El senyor president:

Es que yo no he dicho que se vaya a votar en contra, todo lo contrario, pero se va a votar en contra de otras personas que están en la lista. (La senyora Mollà Herrera parla amb el micròfon desconnectat)

Senyories, com vullguen les seues senyories.

De la proposta d'Esquerra Unida, ¿algun grup vol fer alguna separata?

Senyor Betoret.

El senyor Betoret Coll:

Mosatros voldríem separar l'u, el dos, el tres i el sis, als que sí que votaríem a favor.

El senyor president:

L'u, el dos.

El senyor Betoret Coll:

L'u, el dos, el tres, amb els noms que resulten,.

El senyor president:

¿I el sis?

El senyor Betoret Coll:

. i el sis.

El senyor president:

¿Estem d'acord o volen desglossar-lo d'altra forma? ¿Vots a favor de la proposta d'Esquerra Unida, que és Miguel Ángel Fernández Ordóñez, equip de treball de la inspecció del Banc d'Espanya, en la forma que ha matisat la senyora Mollà, el director de l'àrea de supervisió de l'entitat o directors de finances entre 2004. ?

El senyor Betoret Coll:

Perdó, perdó, és un error, és un error. (Veus i rialles)

L'u, el dos i el sis.

El senyor president:

Senyories, per favor,. (Aplaudiments)

La presidència vol que les seues senyories, a l'hora de votar, tinguen clar què és el que estan votant, només pretenc col·laborar amb les seues senyories.

El senyor Betoret Coll:

L'u, el dos i el sis.

El senyor president:

Aleshores, està clar que és: el senyor Miguel Ángel Fernández Ordóñez, l'equip de treball, en la forma que ha dit la senyora Mollà, i el lletrat assessor i redactor de les actes del procés electoral de la CAM que no sabem qui és, o ¿sí que ho sabem? , (remors) però, esbrine's. ¿Vots a favor d'estos tres noms? Gràcies. Per unanimitat.

Ara, si no tenen inconvenient les seues senyories, podem votar el tres, el quatre i el cinc, que és el director o directors de l'àrea de supervisió de l'entitat de l'Institut Valencià de Finances, Enrique Pérez Boada, director del 2004 al 2009, i Jorge Vela Bargues, director general de l'institut entre 2009 i 2011. ¿Estem d'acord? ¿Vots a favor? Gràcies. ¿Vots en contra? Gràcies. 7 vots a favor i 8 en contra. Queden rebutjats estos noms.

Procedim, ara, a votar la proposta de Compromís, no cal que votem els dos primers punts perquè ja per unanimitat s'ha acordat que compareix el senyor Miguel Ángel Fernández Ordóñez. perdó, el primer i el tercer punt, i l'equip d'inspectors que van realitzar la fiscalització de la CAM, estos ja s'han acordat, però sí que procedix votar la resta de propostes.

¿Algun grup vol fer alguna separata?

Senyor Betoret.

El senyor Betoret Coll:

Sí, únicament, el director de supervisió, senyor Jerónimo Martínez.

El senyor president:

Sí, entenem que és Jerónimo Martínez Tello, perquè hem vist que hi ha una altra proposta que se referix a este senyor amb els dos cognoms.

¿Estem d'acord, senyora Mollà, que és el senyor Jerónimo Martínez Tello?

La senyora Mollà Herrera:

El senyor president:

Sí, moltes gràcies.

¿Alguna separata més?

Doncs votem la compareixença del director general de supervisió, senyor Jerónimo Martínez Tello. ¿Vots a favor? Gràcies. Per unanimitat, queda aprovada.

Votem ara la resta de noms proposats en l'escrit d'Esquerra Unida, excepte els que ja hem votat amb anterioritat. ¿Vots a favor de la resta? Gràcies. ¿En contra? Gràcies. 7 vots a favor i 8 en contra, queden rebutjats.

Votem ara la proposta del Grup Parlamentari Socialista, entenent que el senyor Luna ha retirat el nom de Julio Segura Sánchez, donat que ja hem acordat la convocatòria, atenent a un acord anterior, per a dia 13 del mes de maig. Per tant, dels quatre noms que queden vius en este escrit, ¿algun grup vol fer alguna separata o els votem conjuntament? Doncs bé, els votem conjuntament. ¿Vots a favor que comparega el senyor Francisco Camps Ortiz, el senyor Gerardo Camps Devesa, el senyor José Luis Olivas Martínez i la senyora María Elvira Rodríguez Herrer? ¿Vots a favor? Gràcies. ¿En contra? Gràcies. 7 vots a favor i 8 en contra, queden rebutjats.

Per últim, votem la proposta del Grup Parlamentari Popular, tenint en compte que d'esta proposta del Grup Parlamentari Popular ja hem acordat que comparega el senyor Miguel Ángel Fernández Ordóñez i el senyor Jerónimo Martínez Tello. i que el senyor Betoret ha retirat l'últim nom, que era el senyor José María Méndez Álvarez-Cedrón, director general de la confederació. , de la CECA. La resta de noms, que seria senyor José Viñals Íñiguez, senyor Francisco Javier Aríztegui Yáñez, senyor Julián Atienza i senyor Mariano José Herrera García-Canturri, ¿algun grup vol fer alguna. ? (Veus) Perdó, i la senyora Soledad Núñez Ramos. ¿Algun grup vol fer alguna separata o se poden votar conjuntament? Doncs se voten conjuntament. ¿Vots a favor d'estos noms? Gràcies. Per unanimitat, queda aprovada la proposta.

Senyories, la mesa se reunirà i, d'acord amb les seues senyories, establirem un calendari per a este tipus de compareixences, recordant que suspenem la comissió fins al dia 13, a les deu i mitja, per a substanciar la compareixença del senyor Julio Segura.

Agraïm la col·laboració dels servicis jurídics de la cambra, del personal de la institució, de les seues senyories i, com no, dels representants dels mitjans de comunicació que mos han atés.

Moltes gràcies i fins al dia 13.

(Se suspén la reunió a les 11 hores i 24 minuts)

