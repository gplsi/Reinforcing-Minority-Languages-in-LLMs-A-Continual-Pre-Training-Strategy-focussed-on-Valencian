Comissió de Sanitat i Consum realitzada el dia 2 de juliol de 2015. Comença la reunió a les 12 hores i 3 minuts. Presideix el vicepresident primer de Les Corts, senyor Enric Morera i Català. Reunió número 1.

Sessió constitutiva de la Comissió de Sanitat i Consum

El senyor vicepresident primer de Les Corts:

Anem a procedir a la constitució de la Comissió de Sanitat i Consum de la IX legislatura de les Corts Valencianes.

La mesa ha rebut diversos comunicats dels grups parlamentaris informant-nos de les persones, de les senyories que configuren esta comissió. I, per tant, anem a procedir a verificar si n'hi ha quòrum en la sala. I, per tant, li done la paraula al senyor secretari.

(El secretari primer passa llista per tal de comprovar si hi ha quòrum)

Molt bé, n'hi ha quòrum. I, per tant, d'acord amb l'article 41 del Reglament de Les Corts, anem a passar seguidament a l'elecció del president o presidenta de la comissió. Utilitzarem la papereta blanca i procedirem a convocar a les seues senyories perquè facen el vot en esta urna.

(El secretari primer crida les diputades i els diputats perquè depositen la papereta en l'urna)

Efectuada la votació, anem a passar a l'escrutini.

(El secretari primer fa l'escrutini)

Realitzat l'escrutini queda proclamat president de la Comissió de Sanitat i Consum l'il·lustre diputat Manuel Llombart.

Seguidament, i d'acord amb l'article 41. 3, anem a procedir a l'elecció de vicepresident/vicepresidenta i secretari/secretària. Ho realitzarem en una única papereta, la de color blau, i el senyor secretari cridarà a la votació.

(El secretari primer crida les diputades i els diputats perquè depositen la papereta en l'urna)

(El secretari primer fa l'escrutini) (S'interromp la gravació)

Molt bé. Realitzat l'escrutini, queda proclamat vicepresident de la Comissió de Sanitat i Consum el senyor Antonio Torres i, secretària, la senyora Mònica Álvaro. Els desitge molta sort i ja poden prendre possessió de la presidència de la comissió.

(Els diputats que han sigut elegits ocupen el seu lloc)

El senyor president:

Creo que es una comisión tremendamente importante para los valencianos, estamos hablando de algo tan importante como es la sanidad. Les puedo asegurar que es mucho más fácil subirse aquí en estos momentos en esta sala, como presidente de la comisión, que como me subía años atrás, mucho más cómodo en estos momentos.

Así que muchas gracias a todos, repito, por haber mostrado la confianza hacia mi persona. Y lo único que les puedo decir es que desde esta mesa intentaremos dirigir los debates para que sean constructivos para la ciudadanía, para la Comunidad Valenciana, que es de lo que se trata y lo que tendremos que conseguir en estas comisiones.

(S'alça la reunió a les 12 hores i 12 minuts)

