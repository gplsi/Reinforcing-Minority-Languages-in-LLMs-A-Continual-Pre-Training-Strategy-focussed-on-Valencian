Comissió d'Indústria i Comerç, Turisme i Noves Tecnologies realitzada el dia 11 de juliol de 2018. Comença la reunió a les 10 hores i 40 minuts. Presideix el diputat senyor Víctor Garcia i Tomàs. Reunió número 29.

El senyor president:

(Per raons tècniques no ha quedat enregistrat l'inici de la comissió)

La senyora secretària:

(La secretària passa llista per tal de comprovar si hi ha quòrum)

El senyor president:

Moltes gràcies, senyora secretària.

El primer punt de l'ordre del dia seria la lectura i aprovació de l'acta de la sessió anterior.

Si cap de les seues senyories té ningun inconvenient ni ninguna puntualització a fer, l'entendrem aprovada per unanimitat de tots vostés. No hi ha cap intervenció en este sentit? Per tant, la donem per aprovada per unanimitat.

Pronunciament de la comissió sobre la compareixença del director general de Comerç i Consum per a explicar els conceptes i criteris utilitzats per a establir el nivell de representativitat de les associacions de comerç de la Comunitat Valenciana, sol·licitada pel Grup Parlamentari Podemos-Podem (RE número 89. 975)

El senyor president:

El segon punt de l'ordre del dia és el pronunciament de la comissió sobre la compareixença del director general de Comerç i Consum per a explicar els conceptes i criteris utilitzats per a establir el nivell de representativitat de les associacions de comerç de la Comunitat Valenciana, sol·licitada pel Grup Parlamentari Podemos-Podem, registre d'entrada 89. 975.

Hem parlat en els distints portaveus i s'ha considerat oportú passar directament a votació, cosa que fem ara mateix. Vots a favor? Unanimitat. Per tant, queda aprovat este punt número 2.

Pronunciament de la comissió sobre la compareixença del vicepresident executiu de l'Agència Valenciana de la Innovació, Andrés García Reche, per a explicar el desenvolupament organitzatiu i l'execució pressupostària de l'Agència, com també per a informar de les millores experimentades en el Sistema Valencià de la Innovació i les seues assignatures pendents, sol·licitada pel Grup Parlamentari Podemos-Podem (RE número 105. 226)

El senyor president:

Passem al punt número 3: pronunciament de la comissió sobre la compareixença del vicepresident executiu de l'Agència Valenciana de la Innovació, Andrés García Reche, per a explicar el desenvolupament organitzatiu i l'execució pressupostària de l'agència, com també per a informar de les millores experimentades en el Sistema Valencià de la Innovació i les seues assignatures pendents, sol·licitada pel Grup Parlamentari Podemos-Podem, registre d'entrada 105. 226.

Exactament igual que en el punt anterior, el passem a votació directament. Vots a favor? Com també hi ha unanimitat, es dóna per aprovat.

I passem. en principi hauríem de passar al punt (veus) … Sí. Sí, sí. M'imagine que és el punt número 4, que s'ha sol·licitat el seu ajornament. I, per tant…

El senyor Ferri Fayos:

En lloc de fer el número 5 primer, si no l'importa a la resta de les senyories fer el número 6, que és de diversos grups, perquè la diputada que ve a defensar el punt 5 està de camí.

El senyor president:

Val. La proposta del senyor Ferri és alterar l'ordre del dia perquè la persona que ha de defensar el punt número 5 està arribant. Si no tenen les seues senyories cap problema? (Veus)

L'alterem, fem el mig minut, i si la senyora García no ha arribat fem un recés, mos fem un cafenet i tornem, si els pareix a vostés. (Veus)

Val, val. Aleshores, si els pareix a vostés, canviem l'ordre del dia, com el 4 s'ha ajornat, el 5 el passem a l'últim.

Proposició no de llei sobre la regulació de l'allotjament rural singular, presentada pels grups parlamentaris Popular, Socialista, Compromís, Podemos-Podem i Ciudadanos i pel diputat no adscrit Domingo Rojo Sánchez (RE número 103. 490, BOCV número 281)

El senyor president:

Iniciem el debat de la presa en consideració de la proposició no de llei sobre la regulació de l'allotjament rural singular, presentada pels grups parlamentaris Popular, Socialista, Compromís, Podemos-Podem i Ciutadans i pel diputat No Adscrit, Domingo Rojo.

Me diuen que les intervencions… votem primer, entenc, i després fan explicació de vot, entenc, les seues senyories.

Votem sobre este particular. Vots a favor? Hi ha unanimitat.

I passaríem ara a -açò és una meravella, la veritat és que hauríem de dir a la resta de comissions que vinguen a visitar-nos i que vegen com funcionem ací perquè açò és ideal, dóna gust.

Molt bé, passem aleshores a substanciar l'explicació de vot de menor a major, entenc. Començaria, per tant, el senyor Woodward.

El senyor Woodward Poch:

El senyor president:

En principi quatre minuts, però.

El senyor Woodward Poch:

El senyor president:

El senyor Torres García:

Gràcies, president.

També de manera breu.

Aquesta era una qüestió que ja debatérem en la Llei de turisme, no la vam incloure, a pesar que hi havia una esmena, però consideràvem que com era una qüestió que podia anar en el Reglament, perquè quedara constància que no s'oblidà en eixe Reglament vam fer aquesta PNL que hui aprovem per unanimitat i que redactàrem conjuntament entre tots els grups, inclús la persona No Adscrita que va estar treballant en la llei.

I com ja ha dit el meu company, és un tipus d'allotjament novedós, que reforça i ajuda a evitar el despoblament gràcies a millorar el turisme rural i aconseguir també desenvolupar eixes zones rurals, un tipus d'allotjament més efímer, més nòmada, però que sobretot és local i que a més és respectuós amb el medi ambient.

Després de poder conéixer les experiències que es van passar sobre este tipus d'allotjament, tots coincidíem que feia falta regular-lo, perquè quan no està regulat és quan comença a tindre problemes i d'aquesta manera aquest tipus d'allotjament està reconegut i podrà servir per a evitar algo tan important com és el despoblament i a millorar les zones rurals.

Moltes gràcies.

El senyor president:

Moltes gràcies, senyor Torres.

Senyora García.

La senyora García Muñoz:

Moltes gràcies, senyor president.

No vaig a reiterar-me molt en els arguments que han exposat els companys que ja m'han precedit, perquè efectivament es tracta d'una proposta que ens arribà a través de la participació dintre de l'elaboració i el debat de la Llei de turisme i que efectivament li trobarem més encaix treballar-la com una proposició no de llei dintre d'esta comissió, i efectivament en eixe propòsit arribàrem a un acord comú per tal de poder impulsar aquests tipus de turisme.

Sembla que és una proposta positiva. I, per tant, l'hem de recolzar, i per això compta amb la unanimitat de tots els partits polítics.

I, efectivament, totes aquelles propostes que indaguen en la innovació i que integren el medi rural dintre d'eixa innovació com a una perspectiva de desenvolupament, el nostre grups les recolzarà.

Moltes gràcies.

El senyor president:

Moltes gràcies.

Senyor Arques.

El senyor Arques Cortés:

El senyor president:

Molt bé. Moltes gràcies.

El senyor Rojo jo l'he vist abans d'entrar, el que passa és que estarà en alguna altra comissió. Ho dic per si no ha d'intervindre allí i vol dir alguna cosa, me sap mal també, com hem alterat l'ordre del dia, no haver-lo advertit. (Pausa)

El senyor Pastor Llorens:

El senyor president:

Moltes gràcies, senyor Pastor.

Senyor Rojo, si vol intervindre? És el punt sis. (Pausa) Es por si querías hacer algún tipo de intervención. ¿Nada? Perfecto, perfecto. Muy bien. Gracias.

Proposició no de llei sobre la creació d'una xarxa de turisme industrial de la Comunitat Valenciana, presentada pel Grup Parlamentari Compromís (RE número 101. 174, BOCV número 273)

El senyor president:

Bé, acabat este punt número 6, passem ara a substanciar la presa en consideració de la proposició no de llei sobre la creació d'una xarxa de turisme industrial de la Comunitat Valenciana, presentada pel Grup Parlamentari Compromís, en registre d'entrada 101. 174.

I me diuen que té una esmena, una autoesmena; una autoesmena i una esmena de Ciutadans. Val. (Pausa)

Aleshores defensa la proposició no de llei i l'esmena, de manera conjunta, i després li donaríem la paraula al portaveu de Ciutadans per a la seua esmena.

Quan vosté vullga, senyora García.

La senyora García Muñoz:

Moltes gràcies, senyor president.

Presentem aquesta proposta, amb l'esmena corresponent, i efectivament l'esmena que ha presentat el Grup Ciutadans també ve a redundar i bé a abundar en la necessitat, diguem, que des del parlament valencià se done efectivament suport a l'establiment i al desenvolupament de la recuperació del patrimoni industrial i també del seu aprofitament turístic i de la seua oportunitat econòmica que ens dóna la seua difusió, com també un element turístic.

I, efectivament, després si se vol transaccionar, no tenim ningun problema en transaccionar les propostes que ens presenta Ciutadans. Són propostes que venen a complementar allò que nosaltres hem fet.

I sorgix la idea, a través del parlament, d'instar totes les administracions, diguem, que són competents en la matèria que els municipis del País Valencià on hi haja un patrimoni industrial important establisquen una xarxa per a poder promocionar-se i per a poder, diguem, gaudir de la potència que tenen tot eixe patrimoni que tenim.

Perquè quan parlem de turisme, el turisme està directament lligat al patrimoni històric. Parlem de patrimoni històric com allò que la història ens deixa en el nostre desenvolupament diari, allò que, diguem, la nostra identitat s'ha vingut conformant a través d'allò que s'ha anat vivint en el passat, però moltes vegades a la part de la producció, a la part que ha de vore amb la indústria, que també forma part d'eixe patrimoni podíem dir-li etnològic i també forma part de la nostra cultura, quan a com hem produït, de quina manera s'han desenvolupat tecnologies que després s'han incorporat a la societat i de quina manera, diguem, la indústria forma part també d'eixe cost patrimonial que també ha d'estudiar-se i gaudir-se des d'eixe punt de vista, no només des del punt de vista de l'activitat productiva, sinó que també té moltes més activitats associades que han de vore amb la cultura i que han de vore amb el que estem tractant avui, amb el turisme.

I pensem que des del parlament instar a aquelles organitzacions o aquelles administracions que tenen competències en la matèria per tal que s'articule una col·laboració entre les diferents poblacions i la riquesa industrial que tenen associada, ens sembla del tot positiu i ens sembla també del tot…, digam, que lliga una proposta turística, però lliga també una proposta educativa, lliga també una proposta cultural i lliguen molts aspectes que són necessaris per a entendre que la producció forma part de les nostres vides i, per tant, hem de tindre-la, hem de valorar-la i hem de conservar-la.

Tenim l'exemple de Catalunya. Catalunya ha optat per crear una xarxa, que es diu Xatic, que es la xarxa de municipis catalans pel turisme industrial. S'ha fet a través d'una…, o com a centra…, ha establert com a centralitat la ciutat de Terrassa, que compte amb un gran patrimoni industrial. I ha sigut la mateixa ciutat de Terrassa la que ha establert diversos convenis, plans de dinamització, consorcis, etcètera, etcètera, per a anar incorporant fins pràcticament la totalitat de municipis catalans que tenen patrimoni industrial.

I això ens pot servir com a exemple de funcionament, també com a punt de partida per a poder desenvolupar-la, però de la mateixa manera que a Catalunya s'han organitzat a través… des de l'administració local cap a altres administracions, en el País Valencià tenim l'oportunitat de vore com pot conformar-se eixa xarxa. Si també partim de l'administració local i, per tant, tenim de comptar amb la Federació Valenciana de Municipis i Províncies, o si és a través de l'agència valenciana o si la xarxa estatal, com proposa Ciudadanos, també pot col·laborar per tal de poder desenvolupar este tipus d'activitats.

Hem de tindre en compte que la trajectòria industrial del País Valencià durant una part important del segle XIX i fins l'aparició de la metal·lúrgia al País Basc a principis del XX, va ser la segona indústria de l'estat espanyol. I eixe bagatge ha generat un ric patrimoni de construccions fabrils que daten dels segles XVIII, XIX, XX, inclús el XVIII.

Per tant, tot allò que tinga a vore amb el que se considera indústria que tenim censat i tenim localitzat, i en molts llocs s'ha anat posant en valor de manera, digam, descoordinada, cada ajuntament ha recuperat la fàbrica que tenia al seua abast, les xemeneies s'han conservat, cadascú, digam, actuant d'una manera… descentralitzada.

Aquesta xarxa permet, per una banda, fer, digam, la valoració de les potencialitats que n'hi ha en tota la xarxa i poder promoure-la d'una manera global, de tal manera que s'integre, que se treballe en xarxa i que se treballe de forma coordinada perquè el patrimoni industrial del País Valencià forme part d'una oferta turística com a tal.

En el Port de Sagunt, per exemple, que nosaltres, digam…, la població de Sagunt és una població que, per sort, ha mantingut eixe patrimoni històric, perquè quan se va tancar la siderúrgia, eixe patrimoni històric industrial va córrer el risc de ser subhastat i va córrer el risc de ser directament desmantellat, doncs hem conservat el forn, hem conservat la nau de tallers, hem conservat la nau…, el museu industrial, que era l'antic magatzem. I, per tant, tenim restes d'una factoria com a tal i s'ha extremat molt, digam, la cura d'eixe patrimoni. Igual ocorre en Alcoi, en Ontinyent, en l'Alcora, que s'està treballant en recuperar tot eixe patrimoni industrial.

Però que es necessari també que tots eixos… que totes eixes accions que s'estan fent a nivell municipal, que han comptant moltes vegades amb el suport de La Generalitat i moltes vegades també amb el suport de l'estat, doncs estiguen treballant de forma coordinada perquè, digam, el turisme industrial siga un punt més atractiu cap al nostre país.

Hem de tindre en compte que països com França, o com Regne Unit, l'exploten, l'exploten no només amb el que és el patrimoni industrial, sinó que també l'exploten en les indústries vives. Tant en França com en Anglaterra pots anar a visitar processos de fabricació que en este moment estan en marxa, però que tenen una història darrere i que, per tant, han esdevingut productes turístics.

I això, si és possible fer-ho en el País Valencià, efectivament, des del parlament hem d'instar a totes les administracions implicades que desenrotllen eixes formes de col·laboració per tal de poder tindre un element… una oferta turística més que complemente l'atractiu del País Valencià no només amb sol i platja, sinó també amb la nostra cultura productiva, que és molt profunda i molt gran al llarg de tota la història.

I que, per tant, amb aquesta proposició demanem i posem a treballar a la resta d'institucions, d'administracions, de ciutats que volen tindre com a un referent la seua mateixa… el seu mateix passat industrial i la seua cultura industrial pròpia.

Moltes gràcies.

El senyor president:

Moltes gràcies, senyora García.

Per a defensar l'esmena de Ciutadans, el senyor Woodward té huit minuts.

El senyor Woodward Poch:

El senyor president:

Senyor Woodward, de les seues paraules entenc que volen negociar una transaccional.

El senyor Woodward Poch:

El senyor president:

Quant de temps consideren que seria suficiente per a poder…? Cinc minuts? Val. (Veus) M'està dient el lletrat que cal redactar-la i firmar-la. Perfecte.

Suspenem per cinc minuts, si els pareix a les seues senyories. Són ara les onze i tres, a les onze i huit mos vegem ací.

(Se suspén la reunió durant uns minuts)

El senyor president:

Molt bé, senyories.

Doncs, reprenem amb la intervenció del Grup Podemos-Podem, senyor.

Ah! Val, perfecte. M'anuncia, amb molt bon criteri, el lletrat que cal donar compte que, efectivament, n'hi ha una transaccional, s'ha arribat a un acord, (soroll de papers) que pareix ser que van a subscriure tots els grups. I, per tant, continuem amb el debat, ja serà d'esta transaccional, entenc; tenen còpia totes les seues senyories i, per tant, podran fixar posició sobre açò.

I, ara sí, continuem amb la intervenció del Grup Parlamentari Podemos-Podem, per un temps màxim de quatre minuts.

Senyor Torres, quan vosté vullga.

El senyor Torres García:

Gràcies, president.

La veritat és que nosaltres anàvem a votar ja a favor d'aquesta proposició no de llei, però creguem que amb la transaccional amb què han arribat, doncs, sincerament, enriquix prou més la proposta inicial. I la veritat és que és una proposta que va en la línia d'allò que ja hem parlat ací moltes vegades, inclús en el punt anterior, de promoure nous models turístics que puguen ajudar, doncs, a qüestions tan importants com és la diversificació o la desestacionalització i, sobretot, en este cas concret, en un model, digam, que va dirigit a promoure el sector industrial que hem tingut a la Comunitat Valenciana i poder lligar, doncs, el sector industrial amb altres sectors econòmics, com és el turístic, sobretot ja no per a fer augmentar el valor afegit que puga tindre el sector industrial, sinó per a reconéixer un patrimoni també cultural i històric que tenim a la nostra Comunitat Valenciana.

De fet, fa uns dies eixia un reportatge en un diari sobre la fàbrica Avidesa, ja tota desmuntada i caiguent, però parlava com a un dels orígens de la revolució industrial.

No és l'origen de la revolució industrial, i això crec que estarem d'acord, valenciana justament eixa fàbrica, però sí que estem d'acord que el territori està ple d'infraestructures que en estos moments estan abandonades, que podrien ser recuperades, que poden tindre cert interés històric, que és cert que la gent jove ja no recordarà el que era Avidesa, però que molts ho tenim en el record i forma part de la nostra història.

Tenim altres exemples d'infraestructures que s'han reutilitzat per a l'ús cívic o social, i que a més poden servir també de connexió per a connectar les zones turístiques més de la costa amb les d'interior, o en aquelles zones on sí que hi haguera un desenvolupament industrial, com tenim per exemple, el tren Gandia-Alcoi, que eixa antiga via (inintel·ligible) . aquesta a dies de hui és una via verda i que també té el seu atractiu turístic.

I per tant, considerem que promoure aquest tipus de model turístic podria contribuir a avançar en el model de sol i platja que hem desenvolupat en esta Comunitat Valenciana i que evidentment té uns indicadors molt positius, però que difícilment fa que puguen créixer ja a través del desenvolupament d'eixe model i que hagem de buscar altres models per a poder millorar d'economia valenciana a través del turisme.

Per tant, estem d'acord en aquesta proposta i sobretot en les aportacions que hem fet en la transaccional i votarem a favor.

Moltes gràcies.

El senyor president:

Moltes gràcies, senyor Torres.

Per part del PSPV, senyor Arques, quan vullga.

El senyor Arques Cortés:

Gràcies.

El calzado del Vinalopó, la cerámica en La Plana de Castellón, el textil en L'Alcoià o La Vall d'Albaida, la madera en L'Horta Sud, el automóvil en Almussafes. Y el objetivo es evidentemente, como era el objetivo de la iniciativa, desarrollar una xarxa, una red que vertebre el territorio, que vertebre este tipo de turismo, que en unas provincias está más desarrollado y en otras tiene toda la potencialidad del mundo.

El senyor president:

Moltes gràcies, senyor Arques.

Senyor Pastor.

El senyor Pastor Llorens:

El senyor president:

El senyor Pastor Llorens:

El senyor president:

Gràcies, moltes gràcies, senyor Pastor.

I abans de passar a votació, dir-los que en Vilamarxant també trobaran coses interessants (rialles). No dubte que en Alcoi, però… (Rient) Per això, aprofitant que tenia l'oportunitat no he volgut evitar dir-ho.

Molt bé, doncs si els pareix a vostés, passem a la votació d'esta proposició no de llei. Vots a favor? Com n'hi ha unanimitat no fa falta sol·licitar la resta de vots. Per tant, queda aprovada.

I, no hi havent més assumptes per tractar, alcem la sessió. Moltes gràcies i bon dia.

(S'alça la reunió a les 11 hores i 40 minuts)

