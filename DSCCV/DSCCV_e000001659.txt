Comissió de Polítiques d'Igualtat de Gènere i del Col·lectiu LGTBI realitzada el dia 20 de gener de 2016. Comença la reunió a les 11 hores i 5 minuts. Presideix el president de Les Corts, senyor Enric Morera i Català. Reunió número 1.

Sessió constitutiva de la Comissió de Polítiques d'Igualtat de Gènere i del Col·lectiu LGTBI

El senyor president de Les Corts:

Per a obrir un poquet de boca, els he d'informar que vaig estar en la reunió de la Coprepa. Decidírem canviar el nom de la «conferencia de presidentes de asambleas legislativas», que és Conferencia de Presidencias, perquè afortunadament la majoria de presidentes de. corts valencianes o d'assemblees legislatives són dones. N'hi han dotze i la minoria som els homes. No, no n'hi ha paritat, però és bo que això siga aixina.

Tenen la carpeta de Coprepa. Ara, els enviarem un comunicat perquè puguen vore el que es va tractar el divendres.

Sense més dilacions, crec que era oportú dir-ho, anem a passar a la constitució de la Comissió de Polítiques d'Igualtat de Gènere i del Col·lectiu LGTBI. És molt important per al nostre treball recuperar un instrument més en el nostre treball parlamentari i, especialment, esta comissió que és tan important.

Per tant, el primer que anem a fer és que el senyor secretari passe llista a vore si estem totes i tots presents.

Senyor secretari.

(El secretari segon passa llista per tal de comprovar si hi ha quòrum)

Verificat que tenim quòrum, anem a passar a l'elecció de la mesa de la comissió, de conformitat amb l'article 41 del nostre reglament. No crec que calga que els llija l'article 41, el coneguem i, per tant, passaríem directament a la votació.

Primer, passarem a l'elecció de presidenta o president. Ja saben vostés que en l'acord que hem adoptat, el càrrec de presidenta o president i vicepresidenta o vicepresident han de ser. paritaris, que n'hi haja un.

Per tant, senyories, anem a passar la votació de la presidenta o president, i per això anem a cridar a la votació les seues senyories. Senyor secretari. -amb la papereta blanca- aleshores, anem a passar. , i depositarem el vot en l'urna. Quan vosté vullga, senyor secretari.

(El secretari segon crida les diputades i els diputats perquè depositen la papereta en l'urna)

Anem a passar a l'escrutini, intentant que no se mos caiga l'urna com en altres ocasions.

(El president fa l'escrutini)

10 vots a favor de Llum Quiñonero, 5 vots en blanc. Per tant, ja tenim presidenta de la comissió d'igualtat, polítiques, LGTBI.

Ara, senyories, anem a passar a l'elecció conjunta dels membres. , del vicepresident -en este cas serà home- i secretària. Aleshores, escriurem en la mateixa papereta el nom d'una dona i un home. I l'home, encara que tinga menys vots, serà proclamat vicepresident i la dona, encara que tinga menys vots, serà proclamada secretària. ¿O no és així? (Rialles) A vore, a vore. jo, per allò de la paritat. No, ¿no és necessàriament. ? (Algú diu: «Es que entonces serán de la misma candidatura. Entonces, en función de la candidatura que tenga más votos, será la vicepresidencia. ») Ah, val, val. Que no conste en acta. (Rient) En tot cas, en la papereta sí que s'ha d'expressar una votació. , un home i una dona. ¿D'acord?

Senyor secretari, passem a. , en la mateixa papereta. en la mateixa papereta anem a posar el nom d'una dona, posant vicepresi. (Algú diu: «Si guanyara la seua candidatura, el vicepresident hauria de ser l'home que poseu. Si poseu una dona, no valdria. ¿M'enteneu? Per això sempre se posen dos, perquè, aleshores, la candidatura que guanye posa el sexe diferenciat al de la presidència. Aleshores, ha de tindre dos opcions. ») Pot ser vicepresidenta, ¿no? (Algú diu: «No. ») Ah, aleshores, ho he dit bé. Abans ho havia explicat bé. (Remors)

Senyories, ¿queda clar el. ? ¿No? Anem a explicar-ho. En la mateixa. , (Veus) Sí, sí, sí, d'acord. (Algú diu: «Dos minuts, presidente, si no le importa. ») Sí, sí, sí, clar que sí. (Algú diu: «Donem tres minuts. No hi ha cap problema. ») Però, ¿entenen vostés el mecanisme de la votació, no?

Fem un descans de cinc minuts.

(Se suspén la reunió durant uns minuts)

El senyor president de Les Corts:

Sí. Senyories, anem a reprendre el treball i anem a procedir a la votació. Per tant, senyor secretari, té vosté la paraula.

(El secretari segon crida per ordre alfabètic les diputades i els diputats perquè depositen la papereta en l'urna) (S'interromp la gravació)

(El president fa l'escrutini)

Senyories, realitzat l'escrutini, ha tret 8 vots Fernando Delgado, 8 vots Toñi Serna, 5 vots Remedios Yáñez i 5 vots Juan Carlos Caballero, i 2 vots en blanc.

Per tant, queda proclamat vicepresident de la comissió d'igualtat, polítiques LGTB i de gènere, d'igualtat de gènere, Fernando Delgado. I, secretària, Remedios Yáñez.

Doncs ja està.

Poden pujar a prendre possessió de la presidència de la comissió.

(Les diputades i el diputat elegits ocupen els seus llocs) (S'interromp la gravació)

La senyora presidenta:

(S'alça la reunió a les 11 hores i 40 minuts)

