Comissió de Governació i Administració Local realitzada el dia 21 d'abril de 2005. Comença la reunió a les 12 hores i 45 minuts. Presidix l'Il·lustre Diputat Senyor Juan Seva Martínez. Reunió número 5.

Debat en comissió del Projecte de llei, de la Generalitat, per la qual establix l'aplicació al municipi d'Elx del règim d'organització dels municipis de població gran (RE número 24. 817, BOCV número 88).

El senyor president:

(El senyor secretari passa llista dels membres de la comissió)

El senyor Oltra i Soler:

El senyor president:

El senyor Oltra i Soler:

Allò correcte haguera sigut votar-la. (Remors)

El senyor president:

El senyor Oltra i Soler:

Gràcies, senyor president.

El Grup Parlamentari d'Esquerra Unida-l'Entesa va a votar a favor d'aquest projecte de llei. Jo crec que si hi ha algun exemple de casos en els quals una ciutat que en principi no ha de tindre la consideració de gran ciutat o de municipi recollit en la llei directament, pot acollir-se o té el dret a acollir-se, probablement siga Elx una de les ciutats que a nivell de tot l'estat reuneix eixes característiques. Elx és la tercera ciutat del País Valencià i té percentatge de població, de capacitat econòmica, social, industrial, què anem a dir, i menys un d'Elx, a més, ha de dir el millor del seu poble. O siga, és evident que en cas que li ho diga en este cas a una comissió que presidix un d'Alacant. És una gran ciutat i el que es vol fer és que la llei, ja que ens dóna aquesta possibilitat, reconega de fet, reconega de dret el que és una realitat, que és això, que és que Elx pot formar perfectament part d'estes grans ciutats.

És cert que això ve com a conseqüència de l'aplicació d'una modificació de la llei, de la Llei de règim local de l'any 1985, una modificació que si bé té alguns punts interessants, també és cert que té altres que no ho són tant. I, per tant, nosaltres hem mantés una reserva sobre aquesta modificació, inclús unes posicions crítiques en determinats aspectes que la nova modificació de la llei contempla.

És cert que d'una bona utilització d'aquesta llei poden derivar-se una sèrie de circumstàncies i de possibilitats de cara al funcionament intern dels ajuntaments que poden ser molt interessants. També és cert que es poden aprofitar els mecanismes que la nova llei permet per a distorsionar un poc l'objectiu que d'alguna manera es podria defensar inicialment. I algun exemple, en este cas el cas del mateix Ajuntament d'Alacant, que està acollit a la llei des de primer moment, ja estan donant-se exemples en el sentit d'una utilització que nosaltres no considerem la més adequada. És una qüestió de fe i de confiança en què les coses no tenen per què funcionar mal, també poden funcionar bé i la llei permet que les coses funcionen millor que fins ara en alguns ajuntaments funcionen.

Per tant, nosaltres, des d'eixa perspectiva, anem a donar el nostre vot afirmatiu, anem a estar vigilants, lògicament també, quan que en l'Ajuntament d'Elx es facen les coses com s'han de fer, quan a augmentar les possibilitats de participació ciutadana, que no es derive en actituds com, ja he dit, en l'Ajuntament d'Alacant ja han començat a passar. I jo crec que si s'utilitza amb una ampla participació i amb un consens adequat, en este cas, de les tres forces polítiques que estan en l'Ajuntament d'Elx, podríem aconseguir un ajuntament més transparent, més eficaç, que en definitiva jo crec que és el que tots volem.

Des d'eixa perspectiva, si sabem utilitzar bé els mecanismes que la llei ens dóna i es fa eixa participació en eixos termes probablement puguem assistir, dins de sis mesos o el temps que toca, que planteja el projecte de llei per a la seua entrada en vigor, a unes possibilitats que van a millorar l'accessibilitat de la gent, la participació, etcètera. Des d'eixa perspectiva nosaltres donem el suport.

Gràcies.

El senyor president:

El senyor Maciá Antón:

Moltes gràcies, senyor president.

Senyors diputats i diputades.

El Grup Socialista anem a votar a favor d'esta llei. Fa casualment 48 hores, el dia 19, el dimarts, a la majoria dels ajuntaments hi havia una convocatòria que havia fet la Federació Espanyola de Municipis i Províncies, en tots els ajuntaments, deia, tenia lloc la votació d'una moció, la denominada Carta de Vitòria, en la que es feia un reconeixement al que ha suposat en els últims 26 anys la transformació de la societat espanyola gràcies al treball que des dels ajuntaments, des de les administracions municipals s'ha pogut fer per la proximitat i per la implicació que tots els ajuntaments han tingut en donar el suport a les necessitats dels ciutadans, en millorar els servicis que es donen en els municipis i, a més, denunciant la falta de competències, moltes voltes, o l'assumpció de competències no pròpies i les dificultats econòmiques que estaven impedint el desenvolupament d'este treball per part dels ajuntaments, de les corporacions locals.

En qualsevol cas, ja en estos plens, en tots els ajuntaments es plantejava la necessitat de modificar la normativa, de modificar la Llei de règim local. I, en qualsevol cas, el que tenim davant en el dia de hui és una tímida modificació de la Llei de règim local, que és de l'any 1985, però que en qualsevol cas, als municipis de gran població els permet abordar algunes qüestions demandades per tots els ajuntament. Del que es tracta és d'acabar amb l'uniformisme que ha sigut característic de l'administració local espanyola, en el que es tracta per igual a l'organització d'un ajuntament de 5. 000 habitants o de 200. 000 o de milions d'habitants.

I, en este sentit, entenem, com demanava per majoria l'Ajuntament d'Elx en data de 22 de desembre de 2003, que entenien que la norma contempla una sèrie de modificacions que permetrà donar millors servicis, prestar millors servicis, treballar millor per als ciutadans, fer més fort el control democràtic dels òrgans de govern, de garantir la governabilitat, millorar la gestió. I, tenint en compte, que el que replegava la llei de grans ciutats, de grans municipis, de gran població, es replega a la ciutat d'Elx, està present en la ciutat d'Elx, que incomprensiblement no va estar en la primera redacció de la llei original, i que replega la necessitat que siga l'assemblea regional, en este cas les Corts Valencianes, la que per mig d'una llei autonòmica puga fer que l'Ajuntament d'Elx puga acollir-se al títol 10 d'esta modificació de la llei, entenem que pot ser un instrument més per a millorar des de les administracions, en este cas des de l'Administració local, la qualitat de vida dels ciutadans. Per tant, anem a votar a favor de la inclusió de la ciutat d'Elx en el règim de la normativa pròpia de les grans ciutats.

Moltes gràcies.

El senyor president:

La senyora Alonso García:

El senyor president:

Designació del membre de la comissió que ha de presentar el dictamen sobre el Projecte de llei, de la Generalitat, per la qual establix l'aplicació al municipi d'Elx del règim d'organització dels municipis de població gran, davant el Ple de les Corts Valencianes.

El senyor president:

La senyora Quinzá Alegre:

El senyor president:

(S'alça la reunió a les 13 hores)

