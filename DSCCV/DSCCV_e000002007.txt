Comissió d'Economia, Pressupostos i Hisenda realitzada el dia 8 d'octubre de 2008. Comença la reunió a les 10 hores i 35 minuts. Presideix el diputat senyor Jesús Ros Piles. Reunió número 11.

Proposició no de llei sobre l'elaboració d'un informe de la Sindicatura de Comptes sobre l'estat dels comptes de la Diputació de Castelló, presentada pel Grup Parlamentari Esquerra Unida-Bloc-Verds-IR: Compromís (RE número 20. 416, BOC número 93)

El senyor president:

Anem a començar la comissió que tenim convocada per a hui, esta setmana, la setmana del 9 d'octubre, la setmana de la nostra festa, però aixina i tot, mosatros ací, no, vicepresident?

(Se sent una veu que diu: «Això, això. El que toque. »)

Anem a demanar, en primer lloc, a la senyor secretària que veja si hi ha el suficient quòrum.

(La senyora secretària passa llista per tal de comprovar si hi ha quòrum)

Bé, senyories, després de comprovar que hi ha suficient quòrum per a començar la reunió, passem el primer punt de l'ordre del dia, que és lectura i aprovació de l'acta de la sessió anterior. Les seues senyories tenen algun problema amb l'acta? Doncs, si els pareix bé, la donarem per aprovada.

El senyor president:

A continuació, passem al segon punt de l'ordre del dia, que és presa en consideració de la proposició no de llei sobre l'elaboració d'un informe per la Sindicatura de Comptes sobre l'estat dels comptes de la Diputació de Castelló, presentada pel Grup Parlamentari Esquerra Unida-Bloc-Verds-Izquierda Republicana: Compromís. Per a la seua defensa, té la paraula la senyora Albiol.

La senyora Albiol Guzmán:

Gràcies. Bon dia.

De tots són coneguts els escàndols a la Diputació de Castelló i del seu president, Carlos Fabra, però avui no vull parlar de Fabra, sinó de la seua protegida, Esther Pallardó, i, sobretot, vull parlar de la institució provincial i del desprestigi a què està sotmesa des que governa el Partit Popular.

Ja fa molt de temps que la Diputació de Castelló s'ha convertit en una institució en què se confon el que és públic amb el que és privat.

Al mes de juny va eixir a la llum un escàndol que afectava la diputada provincial Esther Pallardó, del Partit Popular. A través de la premsa, ens vam enterar que el quilometratge que aquesta diputada del Partit Popular passava doblava la distància que hi ha entre el municipi on suposadament viu, que és Borriana, i Castelló, que és el municipi on suposadament treballa. Aquesta diputada carregava als comptes de la diputació 55 quilòmetres per cada desplaçament d'anar i tornar que realitza en el seu vehicle privat entre Borriana i Castelló, quan, realment, la distància és la meitat.

Esther Pallardó va percebre, durant diversos mesos, 188,10 euros en concepte del recorregut diari Borriana-Castelló-Borriana perquè la diputada anotava 55 quilòmetres, quan entre les dos localitats no hi ha més de 13 quilòmetres, és a dir, que l'itinerari d'anar i tornar, per tant, són 26 quilòmetres en un trajecte. utilitzant un trajecte habitual, no?

Per exemple, un altre diputat cobrava prou menys que Esther Pallardó, un diputat que viu a Moncofa, -no? - perquè ell se calculava de Castelló a Moncofa, anar i tornar, 48 quilòmetres, quan des de Borriana se n'estaven comptant 55.

Però el cas no es queda ahí, perquè hi ha més encara. Pallardó viatjava molts dies amb cotxe oficial per a anar als mateixos llocs a què, segons el quilometratge, anava en el seu cotxe particular. No sabem molt bé per què aquesta diputada recorre contínuament al parc automobilístic de la diputació, que en realitat està reservat per a actes de representació de la institució provincial. Però el que és greu és això, que a més d'estar cobrant el quilometratge, resulta que no anava en el seu vehicle privat, sinó que anava en un cotxe oficial de la diputació.

Tenim exemples. Per exemple, el dia 15 de gener, com cada dia laborable, va cobrar 10,45 euros per anar de Borriana a Castelló i tornar, però, no obstant això, en els registres del cotxe oficial de la diputació, eixe mateix dia, constava que un cotxe oficial l'havia replegat en Castelló a les set i mitja del matí, la va portar a Oropesa, a Borriana, al Grau i va acabar ahí el conductor la seva feina eixa jornada. Per tant, és prou increïble que, a més, poguera agafar el seu cotxe particular si va estar tot el dia en el cotxe oficial.

També, en el mes de febrer, Pallardó, per exemple, va recórrer 15 vegades als vehicles oficials i en 7 d'aquestes va realitzar el trajecte Castelló-Borriana-Castelló en el cotxe oficial. Eixos mateixos dies va cobrar el quilometratge per anar de Borriana a Castelló i tornar. El mateix itinerari, però al revés, es va cobrar del quilometratge a la diputació. I, per tant, és un poc difícil que el mateix dia fera dos vegades el mateix trajecte o és molt difícil que si el cotxe oficial l'ha deixat en Borriana, ella després agafe el seu cotxe a Castelló, no? Jo crec que ahí n'hi ha alguna cosa que no quadra.

També, al mes de març, va pujar 17 vegades al cotxe de la diputació, al cotxe oficial, però, com cada mes, va cobrar 188 euros pel viatges diaris en el seu automòbil. És a dir, la meitat de dies utilitzava el cotxe oficial, però continuava cobrant l'itinerari -no? -, el quilometratge.

Però, a més, no sols és que cobrara el doble del quilometratge o no sols és que cobrara quilometratge els dies que utilitzava el cotxe oficial, sinó que, a més, estava cobrant quilometratge en dies festius, en què la diputació estava tancada. Per exemple, la setmana de la Magdalena, durant el mes de febrer, la institució provincial va romandre tancada, o era festa, el dia 25, el 26 i el 29. També eixos dies es va passar quilometratge, que després es cobrava en la nòmina. O, per exemple, el dia 19 de març, que és el dia de sant Josep, que també és un dia festiu i és un dia que en la institució provincial no es treballa, també eixe dia es va cobrar el quilometratge, no?

Per tant, jo crec que amb aquesta informació que va eixir en premsa -ja dic que no me l'estic inventant jo- tot apuntava a un nou escàndol amb la Diputació de Castelló i el Partit Popular com a protagonistes. Això o és que Pallardó, la diputada popular, es perd cada dia anant de la casa consistorial de Borriana a la seu de l'administració provincial de Castelló. Tot pot ser. No podem descartar mai la possibilitat que tots els dies es perda una diputada anant de sa casa al treball, però el que sí està clar és que és indecent que s'estiga clavant la mà en la caixa d'una manera tan descarada. I encara és més greu i més cínic fer-ho amb l'excusa del quilometratge, quan tants treballadores i tantes treballadores tenen greus problemes i ho estan passant molt malament per a arribar a final de mes, per culpa de l'alt preu del petroli.

Sembla que als diputats del Partit Popular els va molt bé que continue pujant el preu de la gasolina dia rere dia, perquè així augmenten els seus ingressos en la nòmina. Sembla que a ells no els afecta ni la pujada del petroli, ni les crisis, ni absolutament res, perquè diuen que la banca sempre guanya i resulta que Fabra i els seus guanyen especialment.

Però jo crec que, aquesta vegada, el possible desconeixement d'on està Castelló o d'on està Burriana no pot ser un eximent. Estem parlant d'una representant pública del poble de Borriana i del conjunt de les comarques de Castelló i, almenys, se li suposa que sap on estan ubicades les dos poblacions on, teòricament, treballa.

Aquest és un cas molt greu, on s'ha fet un mal ús dels diners públics, no ja per la quantitat en sí, sinó perquè els representants públics deurien donar exemple de transparència, d'austeritat i d'honradesa.

Açò pot ser un cas individual, d'una persona amb falta d'ètica, però jo crec que compartiran amb mi que una actuació d'una persona en concret no deu tacar la imatge de tota una institució. Jo crec que el fet que una persona vulga augmentar la seua nòmina de manera poc honesta, no té per què implicar a la resta de representants públics. Ara bé, com des de la Diputació de Castelló no s'ha fet cap gest en este sentit, no s'ha desautoritzat aquesta diputada. És més, inclús se l'ha arribat a disculpar per part d'alguns dirigents i, fins i tot, s'ha dit que no és responsabilitat seua. Jo crec que tot açò ha dut a crear-se un clima, unes condicions per a que la ciutadania sospite que aquest no és un cas individual.

Açò, he de dir que va ser un escàndol durant tot l'estiu a Castelló, és un tema que ha estat en boca de tota la ciutadania constantment, fent comentaris de com s'estava cobrant més quilometratge del que corresponia en la institució provincial.

Per tant, el que jo plantege és que, per a que no recaiga el dubte sobre tota la institució provincial si no correspon i per tal que la ciutadania no desconfie de com s'estan utilitzant els recursos públics per part dels representants del poble, jo crec que és necessari un informe imparcial sobre com estan els comptes a la Diputació de Castelló, per a que s'aclarisca si és un cas individual o si realment açò està passant amb més diputats.

Jo crec que és necessari un informe que allunye els dubtes que en aquests moments hi ha, deguts a la falta de transparència que s'ha produït en aquest cas. Cal recordar que, a més, després es va comprovar que tot el que jo he dit és així, perquè es va corregir la nòmina de la diputada i es va canviar tot el tema del quilometratge.

Jo crec que és necessari aquest informe i, com que al País Valencià tenim un organisme encarregat del control dels comptes de les institucions públiques i dels ens públics, com és la Sindicatura de Comptes, pensem que deuria ser aquesta sindicatura la que elaborara un informe sobre l'estat dels comptes de la Diputació de Castelló.

I és així de simple. És aquesta la proposició no de llei que presentem: que es faça un informe, que la sindicatura faça un informe per a aclarir tota la situació i, sobretot, per a tindre una mida més clara de què està passant, amb els diners públics, a la Diputació de Castelló.

Jo, únicament ja per a acabar, recordar que la Llei de la Generalitat Valenciana 6/1985, de l'11 de maig, de la Sindicatura de Comptes, atorga a les Corts Valencianes la possibilitat de demanar-li a la Sindicatura de Comptes que faça els informes que les Corts Valencianes decidisquen i, per tant, jo crec que aquest és el fòrum per a demanar aquest informe a la Sindicatura de Comptes.

Res més.

El senyor president:

Moltes gràcies, senyora Albiol.

Té la paraula, en representació del Grup Socialista, la senyora Andrés.

La senyora Andrés Barea:

Gràcies, president.

El País

El senyor president:

Moltes gràcies, senyora Andrés.

Té la paraula, en representació del Grup Popular, el senyor Marí.

El senyor Marí Olano:

Pero ese problema es crónico en el caso de Izquierda Unida. Porque, yo no sé si ha estado alguna vez en la Diputación Provincial de Castellón. No lo recuerdo. Ahora creo que no está. Ahí, creo que hay unos ex aliados de Izquierda Unida que sí que están. Pero como ahora se llevan mal, pues, igual, lo que hacen es pasarle información equivocada, o algo por el estilo, para que pueda venir aquí y a ejercer en esta cámara una oposición a la cual los ciudadanos no les han otorgado su consentimiento en la propia Diputación Provincial de Castellón.

El senyor president:

El senyor Marí Olano:

(Algú parla sense micròfon)

(Algú parla sense micròfon)

(algú parla sense micròfon)

El senyor president:

Moltes gràcies, senyor Marí.

Que dia jo que no estava vosté en l'ús de la paraula, senyora Marco.

(inintel·ligible)

La senyora Marco Gual:

El senyor president:

La senyora Marco Gual:

El senyor president:

La senyora Marco Gual:

El senyor president:

La senyora Marco Gual:

El senyor president:

El senyor Marí Olano:

El senyor president:

El senyor Marí Olano:

(inintel·ligible)

El senyor president:

Moltes gràcies pels aclariments, que ens hem quedat tots. segur que més satisfets.

Senyora Albiol, cinc minuts per a la seua rèplica.

La senyora Albiol Guzmán:

Gràcies.

Bé, jo crec que ha quedat més que evident que des del Partit Popular no n'hi ha absolutament ningun argument vàlid per a oposar-se a aquesta proposició no de llei. De fet, s'ha dedicat a fer el que fan quan no tenen arguments; és a dir, a atacar, sense vindre a compte, l'oposició, a més d'una manera amb molt poc de gust, d'una manera molt

per al nivell que se li suposa a un diputat del Partit Popular, la veritat. I.

(Algú parla sense micròfon)

El senyor president:

La senyora Albiol Guzmán:

I si estan en la Diputació de Castelló tots els que han d'estar, o si n'hi han més dels que han d'estar, jo crec que això ho determinarà la justícia quan aclarisca si l'augment de la població en un moment determinat en els pobles de l'interior de Castelló per a les eleccions va ser una cosa neta o no va ser una cosa neta. Jo crec que això ja ho aclarirà la justícia, per a parlar de qui està i qui no està en la Diputació de Castelló.

Jo el que lamente dir als diputats i diputades del Partit Popular és que amb la seua oposició que s'investiguen els comptes de la Diputació de Castelló, únicament s'està col·laborant, junt amb el senyor Fabra, Martínez, Aparici, Pallardó i companyia, al desprestigi de la Diputació de Castelló.

Jo pense que aquells que no tenen res que amagar no tenen por que s'investigue, no tenen por a ser transparents. Així que amb la seua actitud únicament m'estan donant a entendre que hi ha coses més greus que estan passant en la Diputació de Castelló i que, probablement, la història esta del quilometratge de la diputada Pallardó, siga només la punta de l'iceberg d'altres moltes coses que no tenen ganes que s'investiguen, no?

A mi em sembla mentida que a pesar que la Diputació de Castelló i el seu president i els seus acòlits són protagonistes d'un escàndol rere altre tots els mesos, em sembla mentida que aquestes persones continuen comptant amb tot el recolzament i la complicitat del Partit Popular del País Valencià i del Partit Popular de l'estat espanyol. Jo crec que algun dia hauran d'explicar què els donen, no? , en Castelló per a estar tan summament recolzats per part de tots els dirigents.

I, bé, jo crec que per a argumentar un poc, cosa que no s'ha fet des del Partit Popular, jo crec que una cosa és que la Sindicatura de Comptes demane els comptes a les diferents institucions i una altra cosa és que les Corts Valencianes insten a la sindicatura a elaborar un informe sobre la Diputació de Castelló. És a dir, el que estem demanant és que la iniciativa partisca d'aquells que representen la ciutadania. Jo el que vull és que des de les Corts Valencianes es reconega que en la Diputació de Castelló sembla que s'ha estat clavant la mà en la caixa, i que, per tant, volem saber què està passant ahí i què s'està fent amb els diners públics.

Jo crec que aquesta comissió està més que legitimada per a demanar un informe a la Sindicatura de Comptes. Des d'aquesta comissió, a més, s'ha instat, no la Sindicatura de Compte, s'ha instat el govern central, s'ha instat el ministeri, s'ha instat. bé, inclús, si m'apura, es pot instar fins l'ONU a demanar coses, no? Per tant, estem més que legitimats per a demanar a la Sindicatura de Comptes un informe, a més perquè les comissions que estem ací representem també la ciutadania del País Valencià. I jo crec que la ciutadania del País Valencià vol saber què passa a la Diputació de Castelló.

Un altra cosa és que vostés no estiguen d'acord o simplement no volen donar-li cap disgust al senyor Fabra, perquè les conseqüències de donar-li un disgust a Fabra podrien ser terribles. Doncs, el que han de fer és dir que no, que no estan d'acord i que no volen que s'investiguen els comptes de la Diputació de Castelló. Però no intenten excusar la seua actitud dient que la iniciativa no està plantejada en el fòrum on correspon, perquè no és així, perquè la iniciativa està ben plantejada, està plantejada on toca, estava plantejada per persones que tenen la potestat per a fer-ho i, a més, jo crec que representa d'una manera molt clara el que és la sensibilitat i representa el que en estos moments vol la ciutadania de Castelló, que és saber què passa amb els diners dels seus impostos que estan a la Diputació de Castelló.

Res més.

El senyor president:

Moltes gràcies, senyora Albiol.

Té la paraula el senyor Marí.

El senyor Marí Olano:

Moltes gràcies, president.

Ese es el problema fundamental que tienen, que la compañía la eligen los ciudadanos, no la eligen ustedes. Y los ciudadanos nos eligen como compañía a nosotros y no quieren que ustedes les acompañen en el viaje de dirigir la Diputación Provincial de Castellón. ¿A usted, en realidad, no le parece mentira que el Partido Popular apoye al presidente de la Diputación Provincial de Castellón, que es también presidente del partido provincial en Castellón? A usted lo que le parece mentira es que sean los ciudadanos los que le apoyen elección tras elección. Eso es lo que le parece mentira.

El senyor president:

Moltes gràcies, senyor Marí.

Després de l'intens debat, anem a passar a votar la proposta de presa en consideració de la Proposició no de llei, presentada pel Grup Parlamentari d'Esquerra Unida-Bloc-Verds:Compromís. Vots a favor? 7. Vots en contra? 8.

Proposició no de llei, de tramitació especial d'urgència, sobre la liquidació de tots els deutes que la Generalitat manté amb l'Ajuntament de Castelló corresponents als exercicis 2006 i 2007, presentada pel Grup Parlamentari Socialista (RE número 20. 533, BOC número 93)

El senyor president:

Passem, a continuació, a debatre el tercer punt de l'odre del dia, que diu: presa en consideració de la Proposició no de llei de tramitació especial d'urgència sobre la liquidació de tots els deutes que La Generalitat manté amb l'Ajuntament de Castelló, corresponents a l'exercici 2006-2007, presentada pel Grup Parlamentari Socialista.

Per a la seua defensa, té la paraula la senyora Marco.

La senyora Marco Gual:

El senyor president:

Senyories, un poc de silenci. Així, començarem.

La senyora Marco Gual:

El senyor president:

Perdone, senyora Marco.

Senyories, dic jo que si guardem una miqueta de silenci, només un poquet, açò anirà.

La senyora Marco Gual:

¿Creen sus señorías que el ayuntamiento puede funcionar cuando todavía se le deben el 71% de lo que son transferencias de capital? ¿Podríamos nosotros funcionar durante dos años si se nos debiera el 71% del sueldo de dos años? ¿Pueden los ciudadanos vivir día a día si se les debe los ingresos mensurales? Seguramente no.

Por ello, solicitamos de esta comisión que: «Les Corts Valencianes insten el Consell de La Generalitat a saldar las deudas que mantiene con el Ayuntamiento de Castellón correspondientes a las transferencias de capital y las transferencias corrientes del año 2006 y 2007, y que se adopten las medidas necesarias para que en los próximos ejercicios presupuestarios no se produzcan nuevas deudas, desfases en la contabilidad del ayuntamiento, y que no se produzcan, por tanto, deudas que hagan que al ayuntamiento le cueste funcionar y dar servicio a los ciudadanos.

El senyor president:

Moltes gràcies.

Té la paraula, en representació de Compromís, la senyora Mollà.

La senyora Mollà Herrera:

Bé, el Grup de Compromís pensa votar a favor de la proposició no de llei presentada pel Grup Parlamentari Socialista, perquè entenem que cal que es paguen aquests conceptes que han estat deutes adquirits per la Generalitat valenciana, en conceptes econòmics compromesos i el que han suposat és que aquest ajuntament haja tingut uns ingressos que després no ha trobat i, per tant, les conseqüències que haja pogut tindre quant a les inversions que aquest ajuntament haja pogut portar endavant. (

Nosaltres entenem que La Generalitat està errant i molt en la forma que té de finançar els ajuntaments. De fet, creiem que està errant en moltes qüestions, algunes d'elles que són en la seva manera d'invertir.

El senyor president:

Senyories, per favor, un poc de silenci.

La senyora Mollà Herrera:

. -gràcies, senyor president-, d'invertir en els ajuntaments perquè la pràctica totalitat de les inversions es fa, doncs, en ajuntaments on el Partit Popular governa, sobretot a la ciutat de València. I una cosa irònica és que avui vinguem a parlar de l'Ajuntament de Castelló quan se suposa que els seus propis companys de partit haurien de pressionar també al govern de La Generalitat.

I si així va la cosa, quan al final no se té en compte ni tant sols a gent propera, doncs, podem imaginar-nos la política que està desenvolupament en la resta d'ajuntaments el Partit Popular, que és directament ofegar el finançament municipal.

A més, erra en moltes qüestions. Jo crec que un dels exemples clar és, simplement per puntualitzar, l'acord unànime que va haver a l'any 1999, de la creació del Fons de Cooperació Municipal, i que a dia d'avui no sabem res, ni ens han contestat sobre les intencions d'aquest govern de posar-lo en marxa nou anys després. Són simples mostres, però són molt significatives de com La Generalitat en el tema del finançament municipal està tenint els deures per fer.

Per tant, jo crec que avui, votant aquesta proposició no de llei a favor, podríem donar un pas per, des d'aquesta cambra, pressionar el Consell perquè aquests deutes que té els pague, perquè a la fi el que farà és -com dia la companya del Partit Socialista- ajudar la població de Castelló sense cap tipus d'etiquetatge polític, sinó en la seva totalitat, en les inversions que, al final, van a repercutir en la societat de Castelló.

Moltes gràcies.

El senyor president:

Moltes gràcies, senyora Mollà.

Té la paraula, en nom del Grup Popular, el senyor Mundo.

El senyor Mundo Alberto:

Gràcies, senyor president.

Bé, jo estic d'acord amb algunes coses que ha dit la senyora Marco aquí. Però, en primer lloc, voldria com a municipalista, com a persona que ha estat en un municipi, reconéixer que és la primera vegada que veig ací a Les Corts que des d'ací instem La Generalitat a que pague uns deutes en un ajuntament concret.

Penso que este tema normalment es gestiona pels diferents ajuntaments; el que mane, indubtablement, ha de gestionar el més ràpidament possible el cobrament d'allò que puga tindre pendent de cobrar, i l'oposició està per a controlar dins dels ajuntaments i fer que en ells puga denunciar el que ací estem fent des del Grup Socialista referent a l'Ajuntament de Castelló. Creem una cosa, que nosaltres aquí, jo, per a la defensa d'este punt de la senyora Marco, doncs, mos han tingut de donar informació los membres de la corporació corresponent, que són los que, en definitiva, coneixen quina és la situació, més que nosaltres que estem aquí com a diputats, i, per tant, jo he recorregut també a tindre la informació de l'Ajuntament de Castelló respecte a com estava la situació dels comptes de l'ajuntament per a poder fer la meua intervenció.

En el seu preàmbul sí que ha estat indicant, per descomptat, quina era la situació en el moment en el moment que van conéixer l'estat de comptes de l'ajuntament de. , el compte general de l'Ajuntament de Castelló, i parlava sobre els exercicis 2006 i 2007. Efectivament, durant. , jo la informació que tinc és des que es va presentar i va entrar esta proposició no de llei, que indubtablement coincidim en el que no són inversions, el gasto que tenia pendent era de 22. 029 euros, que vosté l'ha anunciat anteriorment, que des de llavors fins ara li constava que s'havien pagat les altres quantitats. Per tant, les gestions de l'Ajuntament de Castelló han segut fructíferes en el sentit de poder anar i que li pagaren los diners que li corresponien.

I quant a la resta, parlaríem del que és l'òrgan, sí, que en este moment estem parlant, que és el que té pendent l'Ajuntament de Castelló. L'Ajuntament de Castelló, com és normal, fa obres públiques, que les té

amb La Generalitat, i en este cas és el de la ronda nord, la segona fase. Després de la primera fase, va fer una segona fase, que és la ronda nord, segona fase, la qual va començar, i el conveni tenia sobre una base d'un pressupost global de 7. 195. 000 euros, dels quals el 20% el devia aportar l'ajuntament el 80% l'aporta La Generalitat. En eixe conveni marca que tot lo procés licitador, d'adjudicació, de construcció, de pagament serà tot a càrrec de l'Ajuntament de Castelló. Per tant, l'Ajuntament de Castelló, quan adjudica una obra d'estes, les fa sobre la base d'uns diners. , almenys tots los ajuntaments, d'uns diners que té de tindre concertats ja per a poder fer front al que són les diferents certificacions d'obra que es facen.

Per tant, no detrau diners ni de personal, que no puguen pagar a la gent ni res més, són crèdits que, indubtablement, estan fixats en un temps i una forma per a poder pagar perfectament el que són les diferents certificacions d'obra, i, en conseqüència, per tant, no afecta temes de personal com vosté estava dient anteriorment. Si que afectarà temes d'interessos que tindrà que pagar l'Ajuntament de Castelló, perquè en este cas aixina ho marcava dins del present conveni.

¿Què passa llavors? Passa que eixa obra, des que es firma el conveni, se va executant. Normalment los terminis d'execució són diferents.

El senyor president:

Senyories, per favor.

El senyor Mundo Alberto:

. als terminis fixats en el conveni. Per tant, se demoren en eixe aspecte. I los pagos a La Generalitat tenen de ser acord amb les certificacions que vagen presentant, d'acord amb eixe 80% d'obra realitzada.

Se planteja que eixa obra té uns modificats importants de projecte, passa de 7. 195. 000 a 10. 388. 000 euros el cost total de l'obra, per tant, n'hi ha un increment important que no està lligat dins d'eixe conveni. N'hi ha una possibilitat i eixa possibilitat és fer un nou conveni amb el valor real de l'obra que n'hi ha en qüestió i poder afrontar el finançament d'eixa obra en la seua totalitat. En cas contrari, el 80% del que superava la quantitat que s'havia adjudicat i aniria indubtablement directament que ho pagara l'Ajuntament de Castelló, perquè no estava fruit del conveni. Haguera pagat La Generalitat los 5. 756. 000 euros i ahí s'haguera acabat i punt.

Fruit d'això, tots sabem què fa una tramitació d'una modificació de projecte, una aprovació, una tramitació, que això. , i nova adjudicació. Això té unes demores en temps i forma que se van realitzant, i, en fa no moltes dates, l'Ajuntament de Castelló ja ho té aprovat i falta que ho aprove La Generalitat, s'ha fixat un nou conveni per a eixes obres de la ronda nord, segona fase, en la qual ja està inclòs el valor total dels 10. 388. 086 euros, dels quals paga La Generalitat el 80% de la quantitat, i s'han fixat les anualitats d'acord amb este nou conveni, aprovat, li repetixo, per l'Ajuntament de Castelló, per tant, està d'acord amb este finançament que aquí s'ha fixat, que percebrà durant este any 2008 3 milions de pessetes una vegada La Generalitat aprove el citat conveni i, per tant, amb això procedirà a quedar salvats els comptes de l'Ajuntament de Castelló amb La Generalitat en este nou conveni.

Vol dir amb això que realment l'Ajuntament de Castelló ha fet les seues gestions per a aconseguir que el finançament siga l'adequat. El finançament està ben especificat en este conveni. Nosaltres, en este moment, si diem que aprove. ¿Què és el que té d'aprovar? , ¿que li pague els 5. 700. 000 i deixe de cobrar els 8 milions que n'hi han en el conveni? Jo penso que l'Ajuntament de Castelló té un conveni ja aprovat i enviat a La Generalitat perquè se ratifique. No sé si en este moment La Generalitat ho té. , està a punt de ratificar eixe conveni i, per tant, abans de finals d'any cobrarà els 3 milions d'euros del conveni i a partir de primers d'any podrà cobrar la segona fase que hi ha allí.

Per tant, jo crec que és més important que des de l'ajuntament negocie, arribe a acords com han arribat en este cas, que són en benefici de la ciutadania de Castelló, perquè representa el cobrar un 80% de l'increment del modificat del projecte i, per tant, nosaltres anem a rebutjar la seua proposta, perquè pensem que, en la situació que es troba tot això, realment deixa clara la situació econòmica de La Generalitat i l'Ajuntament de Castelló.

El senyor president:

Moltes gràcies, senyor Mundo.

Té la paraula la senyora Marco.

La senyora Marco Gual:

En segundo lugar, pues, lamentar que ustedes tengan, pues, ese discurso, ¿no? , de defensa de los intereses de los ciudadanos. Siempre les estamos oyendo aquí decir que ustedes defienden a los ciudadanos, que son los únicos que defienden los intereses de los valencianos y, sin embargo, a la hora de demostrarlo, demostrarlo con el voto, ustedes siempre votan en contra de cualquier propuesta que beneficie a los ciudadanos, sean del municipio que sean.

El senyor president:

Moltes gràcies, senyora Marco.

Té la paraula el senyor Mundo.

El senyor Mundo Alberto:

Bé, gràcies, senyor president.

Senyora Marco, vosté confon les paraules que li he dit anteriorment. Jo no li he dit mai que aquí. Jo l'única cosa que li he dit és que l'Ajuntament de Castelló, que està el govern de l'ajuntament i l'oposició, és un lloc a on poden analitzar-se, uns i altres, els comptes. Jo no he dit que aquí vinga el senyor Alberto Fabra, aquí, a defensar o no. Ell ha defensat en plenari temes que han repercutit en el que és. , temes de Castelló, ho ha fet en el plenari. En esta comissió, som uns diputats que en formem part i, per tant, en este cas, com a diputat

m'ha correspost a mi defensar este tema i replegar la informació que precedia al respecte.

Jo crec que de la informació que jo li he donat i de totes les dades que li he donat, queda molt clar quina és la situació de l'Ajuntament de Castelló. l'Ajuntament de Castelló, ¡de veritat! , estem parlant d'una obra bàsicament que és la ronda nord, en la segona fase. Si aquí vindríem per cada tema puntual que n'hi hauria, que, a la millor, quan arribe a la proposició no de llei, com és este el cas, hi ha ja un conveni firmat per l'ajuntament, ja s'ha arreglat i renegociat el deute, que, en realitat, si s'haguera pagat això que n'hi havia allí i no s'haguera fet front al modificat del projecte li haguera costat quasi tres milions d'euros més a l'Ajuntament de Castelló, una minva important d'ingressos per a l'Ajuntament de Castelló, jo crec que no és una situació perquè aquí vinga cap regidor a explicar-mos quina és la situació en l'Ajuntament de Castelló. Començarem a cridar. Això és el mateix que si vosté vol encarregar proposicions de compareixences aquí, indubtablement, qui té de respondre. , i nosaltres responem d'acord amb els deutes que pot tindre l'ajuntament, no el que té La Generalitat amb l'estat. Aquí sí que instem d'este tipus de deutes, no parlem dels temes que puguen n'hi haure en los diferents ajuntaments, perquè són autònoms suficientment los ajuntaments per a poder negociar i parlar amb La Generalitat el que corresponga, i en el moment més adequat, com estan cobrant tots los ajuntaments.

Per tant. Vosté després m'ha començat a comparar temes que si l'estat aporta 29 milions d'euros, que els aporta. ¿Incloent-hi el fons també? ¿Incloent-hi el fons que té de donar a tots los ajuntaments, que es la part més important que repleguen els ajuntaments quant al fons? Per tant, no

(ininte­l·ligible)

. comparar coses en este sentit. Vore que La Generalitat de forma directa n'hi ha moltes obres que les està fent directament en l'Ajuntament de Castelló, directament des de La Generalitat sense passar per l'administració de Castelló quant als seus pagaments i, per tant, seria qüestió d'un debat que crec que no és procedent en esta cambra, sinó que en el mateix ajuntament, de vore com estan les seues inversions i això se produïx cada vegada que parlen de pressupostos o parlen d'obres dins del mateix Ajuntament de Castelló, i no anem a canviar els debats d'ajuntaments aquí, en les Corts.

Per tant, nosaltres estem aquí per a reclamar, i sí que la convoco, que moltes vegades se li ha dit, a reclamar més fons i més i més diners i més inversions en esta comunitat de part de l'estat espanyol i no parlar en este moment. , que és el que mos competix, i no parlar del que representa a cada un dels ajuntaments, dels cinc-cents i tants ajuntaments de la Comunitat Valenciana, que aquí realment no estem per a jutjar-lo. Qui el jutjarà més són els mateixos ajuntaments i, a més a més, quan l'Ajuntament de Castelló està únicament pendent en este moment d'un conveni pel qual tindria de tindre el seu finançament ja compromés i pel qual en este moment es definixen quines són les seues formes de pagament.

Per tant, senyora Marco, jo crec que, en este sentit, la raó li l'està donant a l'Ajuntament de Castelló el temps, en el qual, des d'un principi ha estat exigint los pagaments de diferents quantitats que devia, com en tots los ajuntaments amb les seues demores que poden n'hi haure per justificacions, per una sèrie de pagaments, per tot el que vullga dir-li, però en realitat, eixos, de gasto corrent, de transferència de capitals, s'han fet. El que no s'han fet són los d'inversions, però motivats pel que li dia anteriorment, fruit d'un conveni i, per tant, nosaltres, amb esta proposició no de llei que vosté ha presentat, anem a votar-la en contra.

Res més.

El senyor president:

Moltes gràcies, senyor Mundo.

Doncs, anem a passar a votar esta proposició no de llei. ¿Vots a favor? 7. ¿Vots en contra? 8.

Senyories, doncs, hem acabat els dos punts de l'ordre del dia que teníem per a la comissió de hui. Anem a alçar la sessió, no sense abans desitjar-los que el dia 9 d'octubre, que és el dia de la nostra festa gran, doncs, bé, com a bons valencians que som, ho passem bé i ho disfrutem.

S'alça la sessió.

(S'alça la reunió a les 11 hores i 33 minuts)

