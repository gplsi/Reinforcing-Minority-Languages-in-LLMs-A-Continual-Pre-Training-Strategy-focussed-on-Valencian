Comissió d'Economia, Pressupostos i Hisenda realitzada el dia 19 de febrer de 2015. Comença la reunió a les 14 hores i 27 minuts. Presideix la diputada senyora Cristina Moreno Fernández. Reunió número 40.

La senyora presidenta:

La senyora secretaria:

(La secretària passa llista per tal de comprovar si hi ha quòrum)

Propostes de resolució presentades pels grups parlamentaris als informes de fiscalització del compte general de La Generalitat corresponent a l'exercici de 2013 (RE número 105. 355), de les cambres de comerç de la Comunitat Valenciana corresponent a l'exercici de 2013 (RE número 105. 356), de les universitats públiques de la Comunitat Valenciana corresponent a l'exercici de 2013 (RE número 105. 357), del compte general de les entitats locals de la Comunitat Valenciana corresponent a l'exercici de 2012 (RE número 89. 158, BOC número 278) i del Fons de Compensació Interterritorial corresponent a l'exercici de 2013 (RE número 106. 705)

La senyora presidenta:

El senyor Torró Gil:

Moltes gràcies, senyora presidenta.

Anem a vore, nosaltres presentem una proposta de resolució amb una sèrie d'elements concrets que entenem que caldria traslladar a la Sindicatura de Comptes per a orientar d'alguna forma el seu treball, particularment de cara a futures fiscalitzacions del compte general bàsicament.

En eixe sentit, jo vull distingir entre les propostes que fem, bàsicament tres o quatre tipus de propostes diferents. Algunes tenen un caràcter merament formal, per exemple la proposta número quatre, que és incorporar a l'informe un quadre resum, amb totes les reserves financeres d'incompliment de la legalitat, perquè tan sols servix per a tindre una visió més ràpida dels problemes detectats per la sindicatura i, per tant, senzillament l'únic que fa és ajudar a la lectura d'este document. O el tema d'oferir dades que permeten clarament les persones físiques o jurídiques. , servixen pràcticament de forma exclusiva per a millorar la fiscalització i permetre d'alguna manera que -diguérem- aquells que lligen l'informe tinguen més capacitat per a poder interpretar-lo i poder traure conclusions que siguen clares respecte a algunes de les qüestions que es plantegen.

I altres elements que plantegem, que es tracta de fer suggeriments normatius. Algunes de les qüestions que es plantegen en l'informe, i a més que són reiterades respecte a altres informes i d'any rere any són qüestions que tenen a vore en la gestió dels contractes menors, la gestió de la caixa fixa, o la manera -que és una qüestió que inclús el mateix síndic va manifestar ací la seua preocupació- en què el control de les modificacions pressupostàries es fan sense que hagen de passar per les Corts Valencianes. Per tant, el que nosaltres proposem és que la mateixa sindicatura faja suggeriments de caràcter normatiu i concrets per a incorporar-los, sobretot en este cas seria en modificacions per a la llei d'hisenda, perquè la sindicatura els diga: «Mira, nosaltres creiem que aplicant esta normativa concreta, podrem millorar la gestió i la fiscalització d'estes qüestions tan concretes. »

Després, hi han algunes qüestions que tenen a vore amb informes especials. Concretament demanem -em deixe el punt últim, que és diferent- tres informes, o millor dit, quatre informes concrets, que creiem que seria interessant disposar d'ells per part de la fiscalia. Per una banda, els tres primers tenen a vore amb qüestions i defectes que ve a detectar directament la mateixa Sindicatura de Comptes, o en algun cas que vénen afegides per a altres informes que també han detectat problemes grossos. La qüestió de CIEGSA. Entenem que CIEGSA, abans de la seua liquidació definitiva deuria ser objecte d'un informe exhaustiu i concret i especial sobre la seua gestió, perquè la quantitat d'irregularitats que s'han detectat i que la mateixa sindicatura ha detectat són molt grans. El segon element, el tema de la gestió del pla d'habitatge, que també la mateixa sindicatura ha detectat, i especialment l'informe de fiscalització del 2013, elements molt greus, com sobretot l'atorgament d'ajudes i subvencions sense consignació pressupostària efectiva.

Per tant, entenem que caldria fer un informe, i l'informe hauria de determinar quins són els responsables polítics concrets d'aquestes decisions, per a identificar-los i poder exercir la funció de control que Les Corts tenen assignada.

I de la mateixa manera, un informe especial sobre la destinació i gestió dels fons públics transferits a Fira València. Entenem que s'hauria de fer este informe, sobretot abastant l'espai que entre la signatura del conveni de col·laboració entre La Generalitat i aquesta institució, amb motiu de l'ampliació de les seues instal·lacions i l'actualitat són molts diners els que destina La Generalitat a Fira València i, creiem que davant de les irregularitats que tant la Sindicatura de Comptes, com la intervenció de La Generalitat, han posat de manifest, caldria fer un informe específic.

Finalment, tres qüestions que tenen a vore amb el treball de la sindicatura. Creiem que cal que la sindicatura puga oferir una avaluació dels recursos humans en termes d'eficiència, eficàcia i economia, que és una qüestió que la mateixa sindicatura indica que és una deficiència que no pot esmenar i que convindria esmenar. Incrementar la mostra d'expedients de contractació -és on es produïxen normalment més irregularitats- i a més incrementar-la de manera que es puga distingir entre els expedients de contractació, que tenen més transparència pel seu procediment. En eixos no incrementar la mostra, però sí en aquells en què poden ocultar-se fragmentació de contractes, etcètera, i per tant irregularitats. Incrementar les auditories operatives, especialment de les empreses i ens -estic acabant.

I finalment, per a poder fer tot això, que en estos moments la sindicatura diu que no pot fer, que la sindicatura mateixa elabore un estudi sobre les necessitats materials i personals que té, que contemple les insuficiències actuals i dissenye una proposta d'ampliació de la capacitat fiscalitzadora d'esta institució, valorada en el seu cost, de tal manera que les Corts Valencianes, de cara a l'exercici pressupostari del 2016 puguen incloure una partida que siga suficient per a poder fer esta ampliació, i que la sindicatura puga treballar amb totes les garanties que són necessàries, cobrint eixes deficiències que en l'actualitat ella mateixa determina.

Gràcies.

La senyora presidenta:

Moltes gràcies, senyor Torró.

La senyora Mollà Herrera:

Gràcies, senyora presidenta.

La nostra proposta de resolució. Bé, en primer lloc, dir que se votarà a favor de les propostes presentades pel Grup d'Esquerra Unida i del Partit Socialista. Les propostes de resolució que presentem tenen cinc punts en el nostre cas i un aclariment -diguérem- per a donar-li sentit que es puga fer la feina que nosaltres entenem que se li ha d'encomanar a la sindicatura, que és l'aclariment final que se fa en la nostra proposta de resolució, que se diu que s'insta el Consell a dotar de recursos materials i humans necessaris a la Sindicatura de Comptes perquè puga realitzar auditories integrals dels comptes de La Generalitat i els organismes i empreses públiques i fundacions, en allò referent a l'opinió respecte als termes d'eficiència, eficàcia i economia. Açò és una cosa que sempre posem en les nostres propostes de resolució, perquè sempre que ve el síndic s'evidencia que efectivament hi ha més possibilitats de fer una feina més integral i més completa si tingueren els mitjans humans i materials suficients. I per tant, com que és una cosa que compartim, toca dir-ho en les propostes de resolució.

Doncs bé, eixos cinc punts són molt clars, i alguns d'ells vénen sent una norma general en les peticions que fem des de Compromís. Els informes de la sindicatura han de concretar encara més i donar a conéixer els supòsits en què s'han detectat insuficiències administratives, retards en la informació, documentació incompleta, poca col·laboració amb la sindicatura -és important- i fraccionament deliberat.

Ha fet algunes referències algunes vegades la sindicatura a possibles fraccionaments deliberats de factures, coincidents les empreses que anaven a obtindre -diguérem- eixes contractacions fraccionades. I nosaltres creiem que això s'ha d'aprofundir. Doncs bé, davant d'estos supòsits, la sindicatura reclamarà, per a una fiscalització completa i sense entrebancs, tota la informació necessària a La Generalitat, els organismes, empreses, i realitzarà un informe annex al presentat, analitzant els casos. És a dir, ací, concretament, pum! , s'activa la irregularitat, s'activa la manca d'informació o el fraccionament deliberat i se fa concretament un informe exhaustiu sobre la causa exacta del que està succeint en eixe moment. Annex, no una reflexió general sobre una mostra i quant de percentatge d'eixa mostra, de contractes, factures, etcètera han pogut tindre irregularitats. No, les que tinguen aleshores exhaustivament què és el que ha passat ahí.

Davant d'actuacions lesives a l'interés públic, comportaments irregulars, desinterés manifest, actuacions no ajustades a criteri de bona gestió, en el punt dos diguem que efectivament la sindicatura òbriga els corresponents expedients de responsabilitat comptable. Que efectivament estes actuacions s'han de sol·licitar per escrit al Tribunal de Comptes, amb còpia a la Mesa de Les Corts i a la comissió d'economia, assenyalant els casos localitzats i reclamant la delegació d'esta competència que actualment recau en el Tribunal de Comptes i que legalment pot ser cedida a la Sindicatura de Comptes. No és discutible, perquè el síndic ja va dir clarament que el Tribunal de Comptes és qui té la competència, que te la pot cedir, però la llei no impedix que tu li la demanes. Per tant, estem diguent: tu demana-la, que el tribunal te la puga cedir, i en el cas de cedir-la, aleshores realitzaries eixa obertura d'expedients. Està claríssim que això és el que la llei deixa fer, i de fet el síndic va acabar reconeixent: «Bueno, y si lo hiciéramos nos faltarían los medios. » I efectivament per això, açò dels mitjans està en la nostra proposta de resolució perquè som conscients que la sindicatura té mancança de mitjans.

En el punt 3 la Sindicatura de Comptes ha de realitzar un informe annex al present en el supòsit en què haja estat requerida la seua declaració en institucions i procediments judicials existents, i remetrà aquesta informació completa a la comissió d'economia, fent una fiscalització d'estos casos, i als òrgans judicials corresponents. A ningú se li escapa, i el síndic també ho va dir, que han estat prou els procediments judicials on se li ha requerit aclariments a la Sindicatura de Comptes i ha hagut d'anar personalment el síndic en molts casos a declarar en estos procediments. No vam saber si eren tots els que tots teníem en la ment, o n'hi havien molts més, i per tant jo crec que davant d'una situació que la societat està demanant que fem alguna cosa més, un informe exhaustiu en eixos casos, que mos el donen a Les Corts per a conéixer-lo, però que també puga servir, com que és un informe de fiscalització exhaustiu, puga servir fins i tot en eixos òrgans jurisdiccionals per a desenvolupar la seua tasca d'instruccions o processaments.

La Sindicatura de Comptes ha de realitzar un informe annex al present dels contractes menors i factures de caixa fixa i posar ahí els supòsits d'incompliment de la normativa existent, i les recomanacions i expedients que se'n puguen derivar. També és evident este cas. , en este informe del 2013 se fa una menció específica a les factures de caixa fixa i com s'està reiteradament incomplint la normativa. I a nosaltres ens sembla prou greu i més tenint en compte els escàndols que vinculen el govern d'Alberto Fabra en la utilització perversa i malintencionada dels diners de la caixa fixa.

I la Sindicatura de Comptes realitzarà un informe annex al present respecte al deute públic de La Generalitat i les seues entitats autònomes, fundacions i empreses, on es puga determinar els supòsits d'il·legalitat en la generació d'este deute. El síndic va dir, «bé, hi ha informes sobre el deute, la comissió d'experts va a realitzar informes sobre el deute». Sí, això és cert, però mai ha entrat a valorar sobre la possible il·legalitat de la generació d'eixe deute. I creguem que la sindicatura és l'òrgan que pot il·lustrar-nos en un informe respecte a este.

Res més.

La senyora presidenta:

Gràcies, senyora Mollà.

El senyor López Milla:

La senyora presidenta:

El senyor Ibáñez Bordonau:

La senyora presidenta:

El senyor Torró Gil:

A vore, de forma molt breu, ¿no? , perquè és evident que n'hi ha hagut una baixada de les recomanacions i és evident que n'hi ha hagut una millora en la gestió, en general, pressupostària, i jo crec que ho hem reconegut tots. En el que no n'hi ha hagut una millora és en l'apreciació del Partit Popular que quan n'hi havia irregularitats els semblava bé, i ara els sembla bé, i sempre els va a semblar bé -vullc dir-, per tant no n'hi ha cap assumpció -vullc dir-, fa quatre anys, quan les coses eren un desastre en la gestió comptable, el Partit Popular venia ací a defensar els comptes amb el mateix ímpetu que ho defensa ara. Per tant, realment eixe tipus d'apreciacions no ens diuen res.

I, simplement, jo vullc remarcar una qüestió que m'he deixat en la primera intervenció i que és compartida pels altres grups, és la proposa que nosaltres fem perquè s'elabore un informe social sobre el deute públic valencià, sobretot per a conéixer quin és l'origen del deute públic valencià i, particularment, aquella part del deute públic que puga estar basada en una gestió comptable irregular, ¿val? , perquè de cara a fer una auditoria oberta del deute i de cara a plantejar la renegociació del deute i l'impagament d'una part d'eixe deute i que puga ser declarat il·legítim, crec que això hauria de ser fonamental. Tenim mostres en l'informe d'enguany, sobretot en el tema del CIEGSA, on les irregularitats són manifestes des del seu inici.

I, per tant, davant d'això jo crec que la ciutadania valenciana no té per què assumir aquella part del deute que s'haja generat perquè s'han detret dels diners per a pagar actes electorals o qualsevol altra qüestió que haja de vore amb una gestió irregular i, probablement, il·lícita dels fons públics.

Entenc que això seria (inintel·ligible) … i m'agradaria que el representant del Partit Popular, igual que han expressat la seua proposta, doncs que parlen també de les propostes de resolució de la resta i que diguen què pensen d'ella, ¿no?

La senyora presidenta:

Señora Mollà.

La senyora Mollà Herrera:

Gràcies.

A mi, la veritat és que l'argument que un informe de fiscalització normalment tendix a ressaltar més les qüestions de feblesa o d'irregularitat que les bondats doncs em sembla un argument de poc pes, sobretot perquè u diu, bé, es va avançant en qüestions de comptabilitat, que les factures en els calaixos, etcètera, però u quan mira cap enrere, quatre anys enrere, per exemple, i fa un balanç del que ha estat succeint, el que ha estat succeint és que -segons el mateix síndic de Comptes- ací han arribat informes que han posat qüestions -segons el síndic- evidents de qüestions irregulars i vinculades algunes d'elles a vulneracions de la llei clarament i que podien conduir a pensar que s'estaven fent desviaments de fons o malversacions, etcètera, i vostés, any rere any, en eixos informes on es posaven eixes coses -que hui també es posen en l'informe del que parlem- sempre han dit que no n'hi havia res que anar més enllà d'unes indicacions que fera la sindicatura en la seua revisió bàsica del que ha de ser la fiscalització del compte general.

L'altre dia el síndic -vostés ho saben- ja va dir que ha anat nombroses vegades a instàncies judicials a haver de respondre en casos de corrupció importants que estan esguitant i imputant per greus delictes de corrupció membres o exmembres del govern valencià, i vostés són conscients que si en el moment, en el moment en què els informes de la sindicatura que alertaven d'eixes qüestions s'haguera fet una anàlisi més profunda i determinada d'eixos casos doncs el mal estava fet però l'actuació política que mos correspon com l'òrgan que ha de vetlar perquè la sindicatura faça la fiscalització que li cal fer doncs haguera sigut un altre perquè haguérem reaccionat quant haguera saltat l'alarma, i no com fa el Partit Popular aplicant el seu rodillo i diguent que «bueno, es que lo que tenemos delante pues es un informe que, ¡hombre! , normalmente se resaltan las cosas negativas a las positivas». És que les coses negatives de les que estem parlant poden dur a procediments judicials i a condemnes per corrupció de membres d'un govern que gestionen diners públics; és que a vostés això els sembla, diu, «no, vamos a poner en la misma balanza el que se hagan las cosas en la contabilidad, etcétera, B, en el que s'estiga robant o se puga estar robant diners públics».

Aleshores, nosaltres, com que no anem a estar impassibles davant d'això, el que els estem demanant és: ¿hi han ara mateix elements que diuen que en certs casos concrets -adjudicacions, contractes, factures- pot haver-hi una vulneració de la normativa de la llei i pot haver-hi. , està succeint un desviament de fons de diners públics? Amplie'm eixa informació. Amplie-me-la, pel bé de tots, pel bé dels valencians i valencianes, i perquè, efectivament, hem de fer l'exercici de les nostres responsabilitats, i és fiscalitzar, nosaltres també, al govern valencià. No sols la sindicatura, i per això la sindicatura és un òrgan que depén de les Corts Valencianes.

La senyora presidenta:

Gràcies, senyora Mollà.

Senyor López.

El senyor López Milla:

La senyora presidenta:

El senyor Ibáñez Bordonau:

La senyora presidenta:

En primer lugar, vamos a votar el informe de fiscalización del «compte general de La Generalitat corresponent a l'exercici de 2013». En primer lugar, votamos la propuesta…, vamos a votar por orden de registro de entrada, la propuesta del Grupo Parlamentario Popular. ¿Votos a favor? 8. ¿En contra? 7.

(S'alça la reunió a les 15 hores i 5 minuts)

