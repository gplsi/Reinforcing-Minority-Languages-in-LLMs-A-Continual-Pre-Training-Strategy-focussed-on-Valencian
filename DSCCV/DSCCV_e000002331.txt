Comissió de Coordinació, Organització i Règim de les Institucions de La Generalitat realitzada el dia 18 de setembre de 2013. Comença la reunió a les 10 hores i 36 minuts. Presideix el diputat senyor Rafael Maluenda Verdú. Reunió número 20.

El senyor president:

Anem a començar la Comissió de Coordinació, Organització i Règim de les Institucions de la Generalitat.

Per a substanciar l'ordre del dia previst, en primer lloc, pregue a la senyora secretària comprove el quòrum.

(La secretària passa llista per tal de comprovar si hi ha quòrum)

Moltes gràcies, senyora Martínez.

La presidència, abans d'entrar en l'ordre del dia, vol comunicar a les seues senyories que per acord de la mesa de la comissió el punt 4 i el punt 5, que versen sobre la mateixa qüestió, queden agrupats per al seu debat.

Dit açò, el primer punt és lectura i aprovació, si és el cas, de l'acta de la reunió anterior.

Com de costum les seues senyories tenen en la carpeta la proposta d'acta, l'esborrany de l'acta, i és el moment de fer alguna observació o el que hagen de dir al respecte, del contrari entendríem que s'aprova. Moltes gràcies. S'aprova per assentiment i unanimitat.

Pronunciament de la comissió sobre la compareixença del president de Les Corts per a explicar la seua relació amb el presumpte finançament il·legal del Partit Popular segons la comptabilitat B presentada al jutge per l'extresorer d'eixe partit, senyor Luis Bárcenas, sol·licitada pel Grup Parlamentari Esquerra Unida (RE número 64. 159)

El senyor president:

Passem al següent punt, que és pronunciament de la comissió sobre la compareixença del president de Les Corts per a explicar la seua relació amb el presumpte finançament il·legal del Partit Popular segons la comptabilitat B, presentada el jutge per l'extresorer d'eixe partit, senyor Luis Bárcenas, que sol·licita el Grup Parlamentari d'Esquerra Unida.

Per a utilitzar el torn a favor d'esta iniciativa, té la paraula l'il·lustre diputat senyor Ignasi Blanco. Té la paraula, senyor Blanco.

El senyor Blanco Giner:

Moltes gràcies, senyor president.

En primer lloc, pregue disculpe si no se me sent suficientment bé. Estic superant una afonia. Però crec que val la pena fer l'esforç d'explicar les raons que té Esquerra Unida per a fer esta petició.

Demanem la compareixença o almenys el pronunciament d'esta comissió, que voldríem que fóra favorable a la compareixença del president de les Corts Valencianes, Juan Cotino, que abans ha sigut conseller en diversos departaments de la Generalitat valenciana, delegat del govern, regidor de l'Ajuntament de València, ha ocupat importants càrrecs en totes les administracions valencianes, perquè explique la seua relació amb el presumpte finançament il·legal del Partit Popular segons el que se coneixen com a papers de Bárcenas, eixos apunts comptables que reflectixen donacions d'empreses o particulars en negre, il·legalment, presumptament, al Partit Popular al llarg de vora vint anys.

Entenem que esta compareixença que demanem està plenament justificada i la prova de cotó és que es va produir a petició pròpia del mateix senyor Juan Cotino. És a dir, el mateix Cotino va entendre que era necessari explicar la seua aparició en el cas Bárcenas i per això va a comparéixer a petició pròpia. Per tant, ningú podrà negar. , espere que amb els arguments del Grup Popular no estiga que no cal donar explicacions respecte d'aquest tema, perquè seria contradictori amb l'actuació del president de Les Corts i del seu mateix grup.

Ara bé, el senyor Cotino va comparéixer el 6 de setembre i, en primer lloc, va donar explicacions absolutament insuficients i incompletes. Però, a més a més, ho va fer a porta tancada, en una reunió secreta de la Comissió de l'Estatut dels Diputats i les Diputades a la qual tinc l'honor de pertànyer. Jo vaig estar en eixes explicacions, va ser de les poques persones privilegiades que va poder sentir-les directament. Insistisc, incompletes, insuficients i improcedents el lloc on es van fer.

Que jo sàpiga és la primera compareixença que es produïx en eixa comissió, que fins ara únicament es dedicava a revisar el que eren incompatibilitats, declaracions de béns i activitats, és a dir, documentació que forma part de la burocràcia associada a la condició de cadascun dels membres d'aquesta cambra.

Però no, el senyor Cotino va inaugurar una nova fase, que és donar explicacions en secret. I les explicacions en política, les explicacions en democràcia no se donen en secret i a porta tancada, se donen a cara descoberta, se donen en públic, se donen en una comissió oberta als mitjans de comunicació perquè puguen transmetre a la ciutadania directament les seues impressions.

El senyor Cotino, malauradament, està ja acostumat a eludir la tasca dels mitjans de comunicació. Ja vam vore aquella escena inenarrable històrica, que quedarà en la retina de tots els espanyols i espanyoles, quan en el programa Salvados intentaven que donara explicacions de la seua actuació amb les víctimes del metro, callava i feia un somriure i estirava la corbata per damunt del muscle, però no donava explicacions. I ací tampoc ha donat explicacions sobre un tema tan greu com el presumpte finançament il·legal que governa en estos moments La Generalitat i també el Govern d'Espanya.

Una comissió oberta, com és esta, perquè és en esta comissió on demanem que comparega el senyor Cotino, és transcrit el seu debat, queda en el Diari de Sessions, els mitjans de comunicació poden assistir, poden gravar i fins i tot poden reproduir les explicacions que es donen.

El senyor Cotino el que va fer l'altre dia va ser llegir-nos uns papers, repartir-los després a la premsa, però ningú va poder conéixer, només els qui estàvem allí, les explicacions que va donar en el segon i en el tercer torn. Tal vegada té por de parlar sense el guió? Té por d'eixir-se'n d'allò que està prèviament escrit, mesurat, controlat. És que no és capaç de donar explicacions d'una manera normal? Nosaltres entenem que és absolutament necessari, perquè este assumpte és molt greu.

Miren, senyories, segons Luis Bárcenas, que evidentment és un presumpte delinqüent, que ara que sembla que reconeix totes les malifetes al Partit Popular no li mereix cap tipus de consideració, però abans quan les negava sí que el recolzaven i pagaven l'advocat, el xofer, un salari o un acomiadament diferit, simulat, no sé si eren 300. 000 euros a l'any, una barbaritat, cobrava més que el senyor Mariano Rajoy.

El senyor Luis Bárcenas, en la transcripció de la seua compareixença davant el jutge Ruz en l'Audiència Nacional deia el següent, li diu el jutge: «El señor Cotino el pago es el 11 de marzo de 2004, 200. 000 euros. » «Luis Bárcenas -i llig la transcripció- asiente. » El jutge: «Señor Juan Cotino que aparece vinculado en la instrucción policial a Sedesa. ». Contesta Luis Barcenas: «Sí, yo no sé si es Sedesa o no Sedesa, pero el señor Cotino, como ayuda para la campaña electoral, yo creo que es del año 2004, trajo una aportación importante que me parece que eran 300. 000 euros que le entregó al tesorero del partido Álvaro Lapuerta. »

No sabem si són 200. 000 o 300. 000 euros, no sabem si és Sedesa o no és Sedesa, fins i tot no sabem si és Juan o es Vicente, el que sabem és que és Cotino. I la responsabilitat penal la determinaran els tribunals, en este cas l'Audiència Nacional, en el cas que fóra imputat en algun moment el senyor Cotino, el Tribunal Superior de Justícia si encara no ha dimitit, com li estem demanant, perquè creiem que caldria, òbviament, tindre un president de Les Corts més digne.

Però el cas és que la responsabilitat política correspon als càrrecs públics i en este cas la del senyor Cotino és molt, molt evident. El primer que hauria de fer, ja dic, són donar explicacions públiques. L'altre dia en secret, a porta tancada, perquè després al final va dir «demane que esta comissió s'alce el secret perquè es puga contar». Perquè es puga contar, però no es pot presenciar, no es pot gravar, no es pot reproduir. Que havíem d'haver dut una càmera oculta per a després quan alçara el secret poder mostrar-la als companys de la premsa? No, no, ací, que vinga ací i que done explicacions.

Perquè ell mateixa no es va limitar a parlar del tema de Bárcenas, que és el que havia botat a l'opinió pública en este estiu. No, no, no. Ell va parlar de tota la seua trajectòria. Ell va parlar de les residències de la tercera edat de la seua família, Gerontocentros del Mediterráneo, després el Grupo Savia, més de dos-cents milions d'euros, un tractament privilegiat en els concerts, en el pagament de proveïdors.

Però és que està Sedesa, ens va contar quan va deixar de tindre accions. El que passa és que la relació familiar, evidentment, se manté. S'ha dit per ahí que 900 milions. I jo dic, no, no, no. Nosaltres, només buscant en el diari oficial Sedesa o UTE participades per Sedesa hem acreditat i anem a presentar al jutge Ruz més de mil huit-cents sixanta-nou milions d'euros en adjudicacions de la Generalitat valenciana publicats en el diari oficial.

D'això va donar explicacions insuficients i incompletes. El que voldríem nosaltres és que les donara completes i suficients i, sobretot, públiques. Però és que també hem conegut els 35 milions en préstecs de Bancaixa que s'ha dut a la fiscalia per part d'eixa entitat, perquè es donaven en condicions absolutament irregulars, també a empreses de la família Cotino.

És que Cotino en estos moments ja és un nom de referència de la presumpta corrupció en el País Valencià, junt a Fabra, junt amb Blasco, junt amb Brugal, a Camps, a EMARSA, a Gürtel, a Nóos, també està Cotino. Encara no té cap procediment judicial obert, això és de veres. Però sí que està el seu nebot Vicente Cotino, propietari i gestor de les empreses familiars imputat en el cas Gürtel. No veuen relació? Juan Guerra i Alfonso Guerra, això sí que ho entenen; però Vicente Cotino i Juan Cotino, no.

Ací el que hi ha és una col·lisió absoluta d'interessos privats amb responsabilitats polítiques. A ningú se li nega que es puga dedicar a fer negocis empresarials sempre que ho faça de manera legal. Però el que hem vist és una empresa familiar que ha prosperat de manera absolutament espectacular al calor dels negocis amb les administracions públiques, just en l'època en què un dels seus accionistes, i encara que després es desprenguera de les accions, el germà, l'oncle, la persona familiarment més propera d'eixa empresa està ocupant importantíssimes responsabilitats.

Per tant, jo crec que esta petició està de sobres justificada. Una cosa és la instrucció del procediment penal on nosaltres, ja ho hem anunciat, presentarem una ampliació de la querella que Izquierda Unida va formalitzar davant l'Audiència Nacional, que per cert és la que ha conduït a la presó al senyor Luis Bárcenas. I probablement ens agradaria que també acabe condemnant altres responsables penals que tenen alts càrrecs en el Partit Popular, eixa és una via. I l'altra via és la responsabilitat política.

El 6 de setembre, en la Comissió de l'Estatut dels Diputats i les Diputades, jo li vaig recordar al senyor Cotino que havíem presentat ja esta petició, que davant la seua voluntat de donar explicacions incompletes i insuficients en secret, Esquerra Unida les demanava en públic, en obert, davant els mitjans de comunicació per a poder interpel·lar-lo. En aquell moment, el senyor Maluenda exercia la portavocía del seu grup i li va recordar al senyor Cotino eixe mateix fet, la nostra petició. No va manifestar l'oposició en cap moment del seu grup a que eixa petició fora atesa.

Per això jo entenc que ací la pilota està en la teulada del president de Les Corts. Si ell vol comparéixer ací, estic segur que el Grup Popular votarà a favor i, per tant, podrem aprovar per unanimitat esta petició. És una decisió de Juan Cotino. Si vol passar a la història com el qui es nega a respondre als periodistes, com el que passa de donar explicacions en públic, com el president de Les Corts de l'obscurantisme i de l'opacitat o si s'atrevix a vindre ací a donar la cara, que és el que li exigim des d'Esquerra Unida i el que té dret tota la societat valenciana.

Gràcies.

El senyor president:

Gràcies, senyor Blanco.

Hi ha torn en contra? Senyor Ovejero, torn en contra.

El senyor Ovejero Adelantado:

El senyor president:

Moltes gràcies, senyor Ovejero.

Per a rèplica, senyor Blanco.

El senyor Blanco Giner:

Senyor Ovejero, sorprén la brevetat de la seua intervenció i també per escrit preparada. Jo li voldria puntualitzar algunes coses.

En primer lloc, el senyor Cotino va entregar als mitjans de comunicació el seu discurs inicial en eixa comissió, però no el que va respondre als torns d'intervenció dels altres grups, incloent el del Grup Popular, en una segona i tercera ronda del mateix senyor Cotino. Algú ací sap el que va dir? Jo crec que el senyor Maluenda i jo, no sé si el lletrat estaria aquell dia. ¿Algun dels companys i companyes que estan ahí darrere, dels mitjans de comunicació, va tindre oportunitat d'escoltar el que responia Cotino a les nostres preguntes? No. De veritat, és que és de vergonya que vostés pensen que s'ha complit el tràmit de l'explicació de responsabilitats polítiques en una compareixença a porta tancada i en secret.

Ja li he dit que se va alçar el secret? , sí. I, quan s'alça el secret, en eixe moment, tornem a començar la comissió? ¿Venim ací baix, enxufem els micros, després se transcriu la comissió? On està la transcripció d'eixa comissió? On està? Si ja no és secreta, on està? , on la puc llegir?

És que és de vergonya que vostés diguen que és que en això s'ha complit. És eixa la manera d'entendre la democràcia que tenen. I, damunt, ho fa el president de Les Corts, que hauria de vetlar per la màxima transparència i control al govern o, en este cas, a ell mateixa, no? , com a responsable polític que ha passat per diverses instàncies.

Després, el senyor Cotino allí va dir algunes coses que tenen moltes lectures. Quan ell va dir. Jo tinc algunes notes, perquè jo sí que estava. Quan ell diu que no li ha entregat diners a Bárcenas, evidentment està negant una acusació, com fan tots els acusats. Jo no he vist encara a ningú que ho reconega fins que no es veu absolutament arraconat. El mateix senyor Luis Bárcenas també ho negava, eh? , negava que els papers foren seus, que fóra la seua lletra; i, després, ja ho ha reconegut, quan no tenia més remei.

Però li donem a tot acusat el dret a mentir per a defensar-se. I el senyor Cotino, que jo no sé si mentix o no mentix; però, en cas que fóra cert que va donar el dia 11 de març de 2004 -fixe's vosté, eh? , el dia de l'atemptat d'Atotxa, que curiós! , un delegat del govern, perquè ell era delegat del govern ací-, seria realment escandalós que estiguera eixe dia pensant en la campanya del Partit Popular i en fer una donació. Però, en cas que això fóra cert, podem entendre que ho negue per a defensar-se.

Però és que les seues paraules tenen doble lectura. Diu: «No he entregado ningún dinero al señor Luis Bárcenas. » Clar, però és que en la declaració de Bárcenas davant el jutge diu que li ho va donar a Álvaro Lapuerta. ¿A vore si és que mos està fent ahí el truco del almendruco i, a la millor, està diguent una mitja veritat, que, efectivament, no li va donar diners a Luis Bárcenas, li'ls va donar a Álvaro Lapuerta i Luis Bárcenas va ser qui va prendre nota? És que no ho sabem. Ara, si aprovàrem la compareixença del senyor Cotino i vinguera a esta comissió el mes que ve, quan es convoque la seua reunió, podríem preguntar-li-ho. Jo podria dir-li: senyor Cotino, quan vosté va dir que no li va donar diners a Bárcenas, ¿es referia a que no va donar diners en cap moment a cap responsable del Partit Popular? Li preguntaria: li va donar vosté diners a Álvaro Lapuerta? Però no puc fer-ho perquè vostés van a votar en contra.

Jo crec que, de veritat, estan fent un flac favor a la democràcia valenciana amb estes actituds d'intentar tapar-ho tot perquè, al final, no ho aconseguixen.

Anem a demanar també la compareixença del senyor Cotino perquè explique altres coses. Perquè no anem a cansar-nos de reivindicar que els responsables polítics han de donar explicacions de la seua actuació, i el tema de Bancaixa és molt greu. Ja hem demanat la compareixença del director de l'Institut Valencià de Finances i del conseller d'hisenda, perquè han de dir què va fer l'Institut Valencià de Finances que ha de controlar l'actuació de les caixes valencianes -quan teníem caixes valencianes, ara només ens queda Caixa Ontinyent- respecte a eixos préstecs. Però també seria bo que el mateix senyor Cotino vinguera ací i diguera alguna cosa perquè, fins i tot, Bancaixa ho ha posat en coneixement de la fiscalia.

El senyor Cotino està absolutament en entredit. La seua figura pública està qüestionada per nombrosos casos; perquè és Gürtel, és Bárcenas, és Sedesa, és residències de tercera edat, és els préstecs de Bancaixa, l'actuació amb les víctimes del metro, la manipulació en Canal 9 -hi ha una denúncia d'un editor d'informatius que va dir que Cotino va prohibir que s'informara dels problemes amb el reconeixement de la llei de dependència-. I una persona així no hauria d'ocupar mai un lloc de tanta importància institucional com la Presidència de les Corts Valencianes.

El senyor president:

Moltes gràcies, senyor Blanco.

Senyor Ovejero.

El senyor Ovejero Adelantado:

El senyor president:

Moltes gràcies, senyor Ovejero.

Per a fixar posició, il·lustre senyora Mireia Mollà té la paraula.

La senyora Mollà Herrera:

Gràcies, senyor president.

Des del Grup Parlamentari Compromís anem a recolzar aquesta petició de compareixença del president de les Corts Valencianes per a rendir comptes sobre la seua relació amb la comptabilitat B del Partit Popular.

Però sí que mos agradaria fer algunes matisacions, matisacions respecte a que aquesta petició de compareixença, ¿l'hem d'entendre dintre del que és la normalitat democràtica? Jo crec que no. No. No deuria mai arribar a una situació on, efectivament, la segona màxima institució del País Valencià es veja d'una manera tan clarament assenyalada en diferents casos de corrupció amb un nom, i ja s'ha dit, Cotino, que alça ampolles allà on el pronuncies, on tothom, qualsevol persona normal i senzilla relaciona Cotino directament amb irregularitats, i això és inevitable perquè vostés han fet arribar a esta situació. I, per tant, que haja d'arribar una petició de compareixença perquè el president de les Corts Valencianes done explicacions sobre el finançament irregular del Partit Popular, doncs, no forma part de la normalitat democràtica allà on hi ha normalitat democràtica. Directament, el senyor Cotino en altres llocs haguera presentat la dimissió sense que hagueren d'arribar al punt on estem.

De fet, ¿es resol el greu problema institucional i democràtic que tenim al País Valencià amb la compareixença del senyor Cotino en estes Corts? No es resol. Es resol amb la seua dimissió. I això vostés ho saben perquè, en el fons, saben que per a recuperar els valors democràtics hauria de passar per exercir la responsabilitat política dels càrrecs públics. Però ho obvien perquè, clar, tenen un llistat prou gran i han tapat moltes vergonyes, i ara tots som còmplices d'este tipus de personatges.

De fet, diuen: «Prolijos detalles». I jo no sé, perquè jo no estava. «Prolijos detalles» jo no he pogut escoltar-los i crec que tinc dret, com a ciutadana, a que -ho recorde- la segona institució màxima al País Valencià done, a portes obertes, les explicacions que ens mereixem els ciutadans. No són prolijos detalles quan se fa a porta tancada i, sobretot, quan fuges també de les preguntes que te puguen fer els mitjans de comunicació al respecte, perquè no és que no done explicacions a porta oberta en una comissió, és que directament fuig de donar la cara en altres fòrums.

Diuen que alguns crispen sense motius. I jo no sé si se referixen vostés al seu extresorer. ¿Se referixen al senyor Bárcenas, quien crispa sin motivos; o al senyor Gorigolzarri? ¿El senyor Gorigolzarri, vostés, el Partit Popular en la Comunitat Valenciana considera que està crispant sense motius quan diu i afirma que els préstecs que se van donar als familiars del senyor Cotino no se donarien ara per una qüestió de responsabilitat i perquè no entra dintre del que és el normal entre activitats d'un banc respecte els seus clients? No és el normal, no són les pràctiques que seguixen la norma, sinó que són pràctiques irregulars i per això se porten als jutjats. I vostés. , no sé si és que se referixen al senyor Gorigolzarri, quien crispa sin motivos, però és que esta notícia és d'una gravetat que, efectivament, fa inclús que se dega ampliar esta petició de compareixença a tota eixa vida i al recorregut vital del senyor Cotino, de qui ara diuen que podem fer una biografia -clar que la podem fer, però, efectivament, serà una biografia on hi hagen moltes coses sense respondre perquè ell no vol i vostés tampoc volen que done explicacions.

Per què apareix Juan? Per què? Podia posar Sedesa el senyor Bárcenas. Per què apareix Juan? I jo crec que era perquè estava interessat Juan que apareguera com al donant, segur, ha sigut una persona molt valorada sempre pel Partit Popular; i és que el seu nom havia d'aparéixer, el nom propi de qui aportava eixos diners per a finançar il·legalment el Partit Popular. Volia que apareguera el seu nom. Si no, ¿per què el senyor Bárcenas posa, entre parèntesi, Juan? Ja m'agradaria saber si ha sigut tan llest de copiar eixos vídeos d'entrades i eixides dels donants. A la millor, dintre de no res, com que el senyor Bárcenas veu que vostés no estan ajudant-lo a eixir-se'n d'esta de rosetes, a la millor veiem el vídeo del senyor Cotino entrant al despatx del senyor Bárcenas i donant-li a Álvaro Lapuerta els diners perquè se finançaren vostés de formes irregulars.

I els negocis? Perquè estos diners que donaven eren perquè se garantien negocis en les adjudicacions. Doncs, està clarament demostrat que els familiars, les empreses vinculades al senyor Cotino, sent ell accionista o després, s'han beneficiat de les adjudicacions públiques. Efectivament, no eren diners en va; eren diners perquè tenien una contraprestació i eren privilegiats a l'hora d'obtindre contractacions de l'administració pública.

Jo torne a dir que, efectivament, probablement no resolgam eixa greu crisi institucional i democràtica que patim; però sí que farem d'estes Corts una institució digna -que fa tant de temps que no ho és-, donant el vistiplau a este tipus d'iniciatives que, d'alguna manera, llaven la cara de tota la brutícia a què vostés estan sotmetent les institucions del País Valencià.

Res més.

Gràcies.

El senyor president:

Gràcies, senyora Mollà.

Il·lustre diputat senyor Rafael Rubio.

El senyor Rubio Martínez:

El senyor president:

Moltes gràcies, senyor Rubio.

Doncs, finalitzat el debat, senyories, passem a votar la iniciativa de compareixença per la via de l'article 44 que ha defensat el senyor Blanco. ¿Vots a favor? Gràcies. ¿Vots en contra? Gràcies. 7 vots a favor i 8 en contra. Queda rebutjada.

Senyories, suspenem per un minut per a donar entrada a la compareixent. Doncs, tres a petició de la senyora Mollà.

(Se suspén la reunió durant uns minuts)

El senyor president:

Es reprén la sessió.

Compareixença de la secretària autonòmica d'Organització, Coordinació i Relacions Institucional, senyora Esther Pastor Tomás, per a informar del seu pla d'actuació i treball al front de la secretaria autonòmica, sol·licitada pel Grup Parlamentari Socialista (RE número 62. 005)

El senyor president:

I passem al punt tercer, que és compareixença de la secretària autonòmica d'Organització, Coordinació i Relacions Institucionals per a informar del seu pla d'actuació i treball al front de la secretaria autonòmica, que sol·licita el Grup Parlamentari Socialista.

És la primera ocasió que la secretària autonòmica Esther Pastor compareix en una comissió i ve a la comissió de coordinació, que és la pròpia, la relacionada amb els assumptes dels quals s'ocupa en la seua tasca en el Consell de La Generalitat. Li donem la benvinguda. Esta és sa casa, senca's a gust.

Li explique el procediment perquè és la primera volta que compareix. Vosté té una primera intervenció en la qual no té temps límit, pot intervindre durant el temps que crega convenient. A continuació, fixaran posició, en primer lloc, el grup parlamentari sol·licitant, que és el Grup Parlamentari Socialista, per temps de deu minuts i, després, de menor a major, la resta de grups per temps de cinc minuts. Novament, vosté intervindrà per a contestar a les preguntes o a les qüestions que li formulen. I, per últim, tindran cinc minuts cada grup parlamentari com a rèplica, i tancaria vosté en un tercer torn seu, i ací sí limitat de temps de cinc minuts.

Per tant, benvinguda. Senca's a gust, esta és sa casa i té la paraula.

La senyora secretària autonòmica d'Organització, Coordinació i Relacions Institucionals:

El senyor president:

En primer lloc, intervé el grup sol·licitant, el Grup Parlamentari Socialista. Té la paraula l'il·lustre diputat senyor Rafael Rubio.

El senyor Rubio Martínez:

El senyor president:

El senyor Rubio Martínez:

El senyor president:

Per a fixar posició, en nom del Grup Parlamentari d'Esquerra Unida, té la paraula l'il·lustre diputat senyor Ignasi Blanco.

El senyor Blanco Giner:

Bon dia. Benvinguda, senyora Pastor.

He de dir-li, sincerament, que m'he quedat decebut, però no sorprés per la seua intervenció. Decebut perquè, no sé, podia fer una anàlisi de text del que vosté ens ha llegit, i és un bla, bla, bla, bla, optimización, eficiencia, integración, nuevo enfoque, hacer más con menos, coordinación, La Generalitat a pesar de ser diversa y compleja debe ser cohesionada, bla, bla, bla, bla, bla.

Però no estic sorprés perquè és que això és habitual. I és estrany el cas que un responsable del Consell ve ací i parla clar. Tal vegada a vosté se li pot perdonar per la seua inexperiència. Doncs guanyarà experiència, no es preocupe. I perquè les funcions que té encomanades són realment reduïdes. I, clar, vosté hauria d'haver parlat dos minuts. Perquè al final bàsicament es dedica a dur l'agenda del president. I és un tema que pot ser políticament important per al president, jo crec que molt menys per als valencians, no és ni molt menys la funció més important, però, clar, havia d'omplir temps amb una sèrie d'afirmacions que realment, si les analitzàrem semànticament, no és que sabríem què estava dient. Aixina que és difícil construir un discurs d'eixa manera.

També li dic que un altre motiu de decepció habitual amb els representants del Consell que vénen ací és que no responen mai a les preguntes que els fem. Bé, o pràcticament mai; hi ha alguna excepció, eh?

Jo li'n vaig a fer molt poquetes i li les assenyalaré. M'agradaria que, si ho necessita, que es prenga nota, perquè després em responga. Perquè és que és realment frustrant estar ací fent una tasca que no siga respectada per les persones que vénen a comparèixer.

Dic jo que vosté bàsicament, entenc de la seua intervenció, del que es pot llegir en el diari oficial, en el reglament orgànic i funcional, es dedica a coordinar l'agenda del president, la imatge del president també, m'imagine. Parla de 8. 500 actes des que Fabra és el president.

Primera pregunta: no sols entenc del president, si el president fa 350 actes al mes, el tenim, vaja, a punt d'entrar en la UVI. Entenc jo que seran actes de membres del Consell, no sols del president, que vosté coordina.

Segona pregunta: són més o menys actes dels que es feien abans que entrara el senyor Fabra? Perquè, clar, vosté ho conta. , no sé, que el president faça molts actes o pocs no crec que siga una cosa significativa per a la ciutadania. Que poguera millorar el finançament valencià o reactivar l'economia, sí. Però que faça molts actes?

L'altre dia hi havia una foto que deia, de la sèrie d'imatges de José Ciscar mirando cosas, estava mirant una llanda de paté d'oliva.

Bé, li pregunte també: són actes estrictament governamentals? O també són actes de partit? És dir, vosté s'encarrega, per exemple, de coordinar o participa d'alguna manera en l'acte de celebració del primer any de president com a. , president orgànic del Partit Popular, que va celebrar en l'Oceanogràfic de la Ciutat de les Ciències el senyor Fabra? En el Auditorio Mar Rojo. Vosté té alguna relació amb això?

Té alguna relació amb l'acte que es fa a Sueca d'inici de curs del Partit Popular de València, o que es fa a Alacant? Eixos actes on no hi ha aplaudiments calorosos precisament per al senyor Fabra, que després ha de muntar Canal 9 aplaudiments d'altres intervinents. Ho dic perquè hauria de dir si és així, perquè seria realment greu.

Respecte a altres funcions que en principi estan en el ROF i vosté ha enumerat. Enfortir les relacions entre totes les institucions. M'agradaria saber quines institucions? Perquè és, de veritat, pareix un llenguatge una miqueta exotèric. És dir, quines institucions? El Govern d'Espanya? La Diputació de València? L'Ajuntament de València? Els altres ajuntaments? La Universitat Catòlica? Quines institucions? McDonald's? Quines institucions? Per saber exactament quina feina estan fent, si és que de veritat eixa funció nova, respecte al que abans tenia assignat, té algun sentit.

Delegats del Consell. Mire, jo, com a diputat, crec que ja són tres exercicis els que presente esmenes perquè s'elimine el delegat del Consell. El Grup Popular sempre vota en contra i defensa que és absolutament essencial mantindre els delegats del Consell. I després arriba Fabra i en el mes de juliol de 2013 i se carrega els delegats del Consell, i me dóna la raó. Però també voldria saber si eixes funcions que feien els delegats del Consell, el senyor Rafael Soler i el senyor Juan de Dios Navarro, que eren bàsiques, d'estar ahí en contacte amb els alcaldes, si les fa vosté? Si van molts alcaldes a vore-la? M'agradaria saber la seua agenda. Pregunta: amb quants alcaldes s'ha reunit vosté des que és secretària autonòmica de coordinació, organització, bla, bla, bla? Perquè si vosté se reunix amb molts alcaldes vol dir que està substituint tres delegats del Consell, a més de fer la seua tasca d'agenda. Per tant, deveres, la felicite. Si no se reunix amb molts alcaldes, vol dir que era mentira que fóra tan necessària eixa figura de delegats del Consell, que segurament era més una qüestió orgànica i pagament de favors que una altra cosa.

Per acabar, jo entenc que hi ha un grandíssim fracàs del president Fabra com a líder del PP, i es veu de manifest, i que està sent discutit, fins i tot no sabem si serà candidat, però sobretot com a líder del País Valencià. Necessitaríem un líder, i la veritat és que és inassumible eixa condició de líder veient l'actuació del senyor Alberto Fabra.

Per això segurament això del coaching, per la capacitat de lideratge.

El senyor president:

Pregue finalitze.

El senyor Blanco Giner:

Però jo li dic, mire, sense capacitat de lideratge no se pot accedir a la presidència de La Generalitat, i menys en estos moments. A la presidència de La Generalitat no se va per aprendre a ser líder, se va aprés i a exercir eixe lideratge. I nosaltres no estem veient eixe lideratge per cap lloc. I per això entenc la proposta que vosté feia. Però jo crec que hi ha una més raonable, i és que accedisca a eixe càrrec una persona més preparada.

Gràcies.

El senyor president:

Gràcies, senyor Blanco.

En representació del Grup Parlamentari Compromís, intervé ara la il·lustre diputada senyora Mireia Mollà.

La senyora Mollà Herrera:

Gràcies, senyor president.

Senyora Pastor, benvinguda a la comissió de coordinació de les Corts Valencianes en esta compareixença, per a conèixer els objectius que té la seua secretaria autonòmica, la veritat és que crida l'atenció. Perquè ens fixem molt en les actituds també, i la primera a mi m'ha cridat l'atenció que vosté no haja agafat cap tipus de nota respecte al que els membres de l'oposició en este cas hem dit, les preguntes que hem formulat, i em crida l'atenció que vosté haja tret la rèplica que ja li tenien preparada, que és el que va a fer quan ens conteste. Ja dic que em crida l'atenció.

I jo no sé si és una qüestió de nivell discursiu, de no voler entrar en massa polèmiques, el no ficar la pota o. Per a mi quan un manté relacions institucionals, quan un, efectivament, exerceix eixe càrrec, ha de tindre eixes capacitats com per a poder contestar allò que creu, allò que pensa, allò que és la veritat, sense necessitat de portar ja per escrit les contestacions. I més que res perquè açò no siga un diàleg de sords. Veritat que no quedaria bé que el president se reunirà amb els empresaris i els ignorara? O que no prenguera nota d'allò que li diuen i poder contestar sobre la situació que estem vivint, la nostra economia, a les preguntes que li feren els empresaris en una taula de reunió? És que açò pareix això, no?

Aleshores, li ho dic perquè, d'entrada, a mi crida l'atenció. Espere que no s'ho prenga a mal. Li ho dic com a una qüestió que crida l'atenció, almenys que els crida als ciutadans normals i corrents, que quan mantenen un diàleg de normal no passen estes coses.

Per això jo vull preguntes concretes. I no sé si vosté me les va a resoldre. O si les tenia preparades o no. No sé si és una pregunta de les que s'esperaven vostés el que jo li pregunte, i vosté me puga contestar, quantes reunions ha tingut el president de La Generalitat amb el president del Govern d'Espanya. Entre les 8. 500, m'agradaria saber exactament quantes reunions ha mantingut el president de la Generalitat Valenciana amb el president del Govern d'Espanya, el senyor Rajoy. I quantes en té previstes en les agendes pròximes.

Ho dic perquè per a mi és una de les coses importants, i com que vosté porta una taula d'estadístiques. Home, estes reunions les tindrà com a coses assenyalades, ¿no? ¿Sabrà dir-me quantes? I quantes amb el ministre d'hisenda? M'agradaria també saber quantes reunions han tingut amb el ministre d'hisenda, ja siguen ací o a Madrid. I sobretot, quantes d'estes reunions, tant amb el senyor Rajoy o el ministre d'hisenda, tracten del tema finançament autonòmic. Perquè vostés supose que quan preparen les reunions, també saben el contingut de les reunions.

Aleshores, ¿quantes vegades el president de la Generalitat valenciana s'ha dirigit a altra institució, en este cas, el Govern d'Espanya, ja siga amb el president, ja siga el ministre d'hisenda, per a parlar del finançament autonòmic, entre els 8. 500 actes públics, 350 actes al mes, que han tingut en esta gran agenda?

Perquè a mi això de les reunions per a fer-se fotos i de forment ni un gra, lo de mejor coordinados y más eficientes, me va a donar igual. Jo productivitat i justícia, i resultats, per al bé comú, no per al bé del president i que siga més líder o menys líder. M'entén, ¿veritat? La qüestió és anar al fons. Lo de fortalecer las relaciones con las instituciones, estamos ampliando las relaciones institucionales y afianzando las existentes, a mi açò m'ol a palabrería i poca cosa, ¿eh? Les coses concretes. Vosté…, no sé, però avui podia haver vingut amb fets: «I han tingut esta reunió tal dia, perquè açò…», amb objectius concrets. ¿Què més dóna 8. 500 actes públics, si no han aconseguit els objectius? Eixe és el tema. Si no aconseguix els objectius este govern, doncs dóna igual si este govern ix més o menys en cotxe oficial a reunir-se amb ics municipis o no, o amb ics persones, personatges, empresaris, etcètera, etcètera.

Més coses. «Los cambios que busca el presidente, que conozcan mejor el trabajo del gobierno, que sea más transparente, evitar duplicidades…» Lo de evitar duplicidades, m'ha cridat l'atenció. ¿Quines eren les duplicitats? Perquè un concreta. Lo de evitar duplicidades es porque había duplicidades. Es una reducción al absurdo. ¿Quines eren les duplicitats? ¿Les pot concretar?

«Y conozcan mejor el trabajo del gobierno, con mayor transparencia. » I, clar, aleshores, jo dic: i, bé, senyora Pastor, ¿vosté me podria fer una relació sobre la meritocràcia que vosté té? , perquè això és una…, això és un exercici de transparència. Vindre ací i diu: «Mire, yo me dedico a esto, tal, tal, yo soy la persona idónea para este cargo. » ¿Podria dir-me també si…? Vull dir… Ho dic perquè del coaching sabem que era un experto en la escuela de maestría en amor. I ¿de vosté què podem saber? No la conec de res, no… Per això, m'agradaria saber exactament quins càrrecs ha ocupat, a què s'ha dedicat… No sé si convé o no dir-ho.

El senyor president:

Pregue finalitze.

La senyora Mollà Herrera:

Acabe. ¿Els 220. 000 euros anuals d'estalvi són sols en els delegats del Consell suprimits o és el conjunt de l'estalvi que vostés quantifiquen? És a dir, el no haber supuesto ningún coste todos estos cambios que busca el presidente, sino un ahorro, ¿en general, són els 220. 000 euros o eixos són sols els delegats del Consell? Perquè al final són el sueldo…

El senyor president:

Moltes gràcies, senyora Mollà.

La senyora Mollà Herrera:

…dels delegats del Consell.

Res més. Gràcies.

El senyor president:

Moltes gràcies.

I per part del Grup Parlamentari Popular, intervé l'il·lustre diputat senyor Eduardo Ovejero. Té la paraula.

El senyor Ovejero Adelantado:

Yo, mire, sí que traigo mis intervenciones preparadas, llevar años en estas Corts ofrece la ventaja de presuponer lo que dicen siempre los grupos de la oposición. Siempre se… bla-bla-bla.

El senyor president:

Per favor, senyories, un respecte.

El senyor Ovejero Adelantado:

La reacción, la ha mostrado estas últimas semanas coordinando la agenda institucional del presidente y del gobierno, que día tras día visitan multitud de poblaciones, sus colectivos sociales, sus empresas, para conocer in situ su problemática y así tomar decisiones que les afectan con pleno conocimiento y pragmatismo.

El senyor president:

Senyories, per favor, guarden silenci.

El senyor Ovejero Adelantado:

El senyor president:

Moltes gràcies, senyor Ovejero.

Senyora secretària autonòmica, té la paraula per a contestar conjuntament als grups parlamentaris.

La senyora secretària autonòmica d'Organització, Coordinació i Relacions Institucionals:

El senyor president:

Per favor, senyor Rubio, no dialoguen.

La senyora secretària autonòmica d'Organització, Coordinació i Relacions Institucionals:

El senyor president:

Per favor, senyories, un respecte. (Veus) Un respecte, senyories.

La senyora secretària autonòmica d'Organització, Coordinació i Relacions Institucionals:

El senyor president:

La senyora secretària autonòmica d'Organització, Coordinació i Relacions Institucionals:

El senyor president:

¡Per favor, senyories, guarden silenci!

La senyora secretària autonòmica d'Organització, Coordinació i Relacions Institucionals:

El senyor president:

Perdone, senyora Pastor.

Pregue el mateix respecte i el mateix silenci que quan intervenen vostés. És el mínim que se pot exigir. (Veus) Mire, senyora diputada, qui presidix la comissió sóc jo i no vosté.

Té la paraula, senyora Pastor.

La senyora secretària autonòmica d'Organització, Coordinació i Relacions Institucionals:

El senyor president:

¡Per favor, señor Moreno! (Veus) Senyor Moreno, no m'altere l'ordre, per favor.

Continue, senyora Pastor.

La senyora secretària autonòmica d'Organització, Coordinació i Relacions Institucionals:

El senyor president:

Moltes gràcies.

Senyories, última intervenció dels grups parlamentaris.

Senyor Rubio, té la paraula.

El senyor Rubio Martínez:

El senyor president:

Per favor, senyories, guarden silenci i respecte.

El senyor Rubio Martínez:

. y aquí están las contestaciones que usted no nos da, y que por tanto no puede venir aquí a decir aquí: «Ya les he contestado. » No. Si usted es la responsable -como he dicho antes- de que haya más transparencia en La Generalitat, y viene el primer día y miente, ¿qué transparencia, señora Pastor? ¿Qué transparencia, si no nos ha contestado ninguna de las preguntas que le hemos hecho en el segundo turno? No sé si en el tercero lo hará. Usted se autotitula que es la responsable de la transparencia, entre otras cosas. Pues imagínese qué transparencia tiene en este momento.

El senyor president:

Gràcies, senyor Rubio.

Senyor Blanco.

El senyor Blanco Giner:

Senyora Pastor, continue decebut. I ara jo crec que amb més motiu. Li preguntaria si vosté creu en la democràcia parlamentària, i si vosté creu que el que està vosté fent hui ací és compatible amb la democràcia parlamentària. Ve un alt càrrec del Consell, una secretària autonòmica, ens llig un escrit, els representants dels grups parlamentaris, triats per la ciutadania en eleccions, que representen la sobirania del poble valencià, li fan unes preguntes -en algun cas no han sigut preguntes, sinó jocs florals, li han tirat floretes, però fa igual- i vosté no respon ni una sola pregunta. Jo no dic quina resposta haja de donar-me, m'agradarà o no m'agradarà la resposta. Però responga'm, perquè si no, és una presa de pèl. I a mi el que m'entren ganes és d'alçar-me i anar-me'n i deixar-la ahí. Per a què? Perquè me llisca un altre paperet més curt, que no té res a vore amb el que jo li estic diguent?

Jo crec que vosté necessita escoltar-nos. El senyor Ovejero no necessita escoltar-la a vosté per a dir-li que li agrada molt la seua intervenció, ja ho du escrit. Que està molt satisfet del que vosté ha dit. Però vosté sí que necessita escoltar-nos a nosaltres, per a saber el que ha de respondre, o sobre què ha de respondre.

Jo li he fet tres preguntes molt concretes. Després li he fet valoracions, crítiques, fins i tot algun suggeriment. Però tres preguntes molt concretes. Eixos 8. 500 actes són tots del president o també d'altres càrrecs del Consell? Segona, vosté participa d'alguna manera en l'agenda del president que té a vore amb actes orgànics de partit? I li he ficat tres exemples: l'esdeveniment que es va fer en l'Auditori Mar Rojo de l'Oceanogràfic i els sopars d'Elx i de Sueca. No m'ha respost. I per últim li he dit, amb quants alcaldes s'ha reunit vosté -que té l'agenda, que té el quadre, que té l'estadística- des que ocupa el càrrec de secretària autonòmica, que suposadament ha substituït la funció dels delegats del Consell? No li fa vergonya no contestar? Seriosament. De veritat, és no creure en la democràcia parlamentària. És vindre ací, a què? A passar l'estona? Menysprear els representants de la ciutadania més del que -com s'ha dit- menysprearien uns empresaris. Segur que si se reunixen amb qualsevol estament de la societat, i parlen, responen. Però a nosaltres, no. Eixe és el respecte que li mereix el parlament a vosté? No està sola, eh? N'hi han altres càrrecs del Consell que fan el mateix.

És més, jo li feia preguntes, li dia: «Prenga nota vosté, si vol. » I jo estava mirant que no prenia nota. De tant en tant fins i tot parlava al mateix temps que jo li preguntava. I després curiosament l'he vist prendre nota quan li tirava les floretes el senyor Ovejero. A mi realment no m'agradaria que me fera la pilota d'eixa manera tan obscena. No me deixaria en bon lloc, però vostés sabran. En qualsevol cas, responga. I sobretot no mentixca, no enganye. És massa habitual per als grups de l'oposició que vinguen representants del Consell a dir que ja ens han donat els contractes, que ja ens han deixat vore els expedients, que ja ens han respost a les sol·licituds. I després resulta que la resposta és: «Todo puede verse en el perfil del contratante, todos los contratos están debidamente fiscalizados por la sindicatura. » I en este cas és evident. Vostés no han donat el contracte amb el coach, però com no donen pràcticament res. A vosté li sembla bé això? Vosté va a fer el mateix paper que fan els seus companys i companyes del Consell, dient mentides, una darrere de l'altra respecte que ens han donat allò que ens han negat? Quan demanem, per exemple, els contractes del senyor Taroncher, i que una i altra vegada. Clar, clar, que ens responen. Ens envien un paper, i va fins i tot firmat i amb data. Però el contingut d'eixa resposta no s'atén en absolut a la nostra sol·licitud. Això ho entenen vostés? És que és de Barrio Sésamo. És realment indignant la manera d'entendre que tenen vostés el treball parlamentari.

Per últim, Esquerra Unida no va a entrar en el morbo de per què a vosté se l'ha nomenat o no se l'ha nomenat, ni si està vosté més o menys preparada. Vosté ho ha dit, la persona o les persones que tenen la potestat de nomenar-la, l'han nomenat. No és una situació comparable, com vosté ha dit, a la nostra. En esta comissió estem perquè ens han elegit els ciutadans. Jo he fet una oposició en ma vida, però no va ser per a diputat. Va ser per a ser funcionari, demostrant la meua preparació. Però per a ser diputat el que he tingut ha sigut la confiança dels votants, que han dipositat en mi la seua representació. En mi i en la resta de diputats i diputades que ací estem. Ara bé, vosté hauria de demostrar després que està a l'altura d'eixa confiança. I no sols ha demostrar-ho davant el president Fabra. També ha de demostrar-ho davant la societat valenciana, perquè encara que vosté siga un càrrec polític, encara que vosté es dedique a portar l'agenda del president, ha de servir tota la societat valenciana. I amb actuacions com la de hui ací, no ho està fent en absolut.

El senyor president:

Moltes gràcies, senyor Blanco.

Senyora Mollà.

La senyora Mollà Oltra:

Gràcies, senyor president:

Senyora Pastor, la veritat és que és prou increïble que vosté a les preguntes que hem fet no vullga donar resposta, i que diga que no és l'objecte de la seua compareixença. És a dir, és l'objecte de la seua compareixença que porte una taula estadística diguent que han fet 8. 500 reunions, 350 al dia, i que siga incapaç de posar número a les reunions que el president de La Generalitat ha tingut amb el senyor Rajoy o amb el ministre d'Hisenda? Anem a vore, és que és vosté la que ha tret la taula d'estadística. I clar, un diu, bé, els números són molt sofrits, i quan un posa els numerets, queda molt bé fer: «Ai, 8. 500 y 350 al mes, y tal». I dius, bé, anem a preguntar-li'n un de concret. Escolte, que no se voran tots els dies. Dic jo. O és que no s'han vist per a parlar de finançament autonòmic el president de La Generalitat valenciana i el president del govern d'Espanya? O és que no s'han vist? Diga: «Doncs, zero. » D'estos números, zero. L'estadística és zero». És que ha tret vosté la taula. Diu: «No es el objeto de mi comparecencia hablar. » de si el govern eixes 8. 500 reunions tenen algun tipus d'objectiu o són un paperot. Vull dir, no s'adona que és surrealista? I clar, ja se n'ha anat vosté que si la formació no sé què, i ja li han assenyalat els meus companys que ací en Les Corts ens elegix el poble, i que vosté ha dit que un dels objectius d'este govern és donar més transparència, i que coneguen els ciutadans millor el govern, i per tant les persones que treballen en el govern. I jo li he dit: bé, per a afrontar el concepte de dedocràcia, un apel·la a la meritocràcia, i els ciutadans, el que hi ha pel carrer avui és una discussió sobre la recomanació en l'administració pública i la dedocràcia.

I se combat amb la meritocràcia, que jo no li la discutixc. Simplement, li he dit, escolte, diga'm vosté eixa «mayor eficiencia, más coordinados, fortalecer las relaciones», és per alguna cosa. El senyor Buch, quan el van nomenar, jo recorde que feren ahí totes les coses a què s'havia dedicat, i tots ahí: «Ay, mire, un tío profesional aquí, será uno de los hombres de negro, no sé qué. » El d'hisenda igual, el Moragues, tot el món. Per què? Perquè van traure les coses en què ell és professional, i mos va tranquil·litzar o no. Jo, per això li ho pregunte, però si s'ofén, escolte. Conteste'm això de les reunions.

I clar, em crida l'atenció també que vosté no siga capaç de dir-me si els 220. 000 euros anuals d'estalvi són sols dels delegats del Consell o de tota la secretaria autonòmica que ha dit: «No, esto no supone un costo, sino un ahorro, porque hemos evitado duplicidades. » I jo li he dit, escolte, quan un diu: «Hemos evitado duplicidades», sap posar-li nom a les duplicitats? També ho ha dit vosté, eh? Que jo he agafat els seus arguments. Per tant, es objeto de su reunión decirme cuáles son las duplicidades, senyora Pastor, que han evitado? Li pot posar nom o era la frase feta, i no pot posar-li nom? És que jo estic, la veritat, prou -no sé- desconcertada.

Acabe. És vosté efectivament la que té com a camí, com a objectiu buscar la major transparència que el president de La Generalitat Alberto Fabra vol aconseguir en este Consell? És vosté? Perquè ha dit: «Esta secretaría responde a unos objetivos, a los cambios que busca el presidente: que los ciudadanos conozcan mejor el trabajo del gobierno, ofrecer mayor transparencia. » I jo, clar, me pregunte, és vosté la responsable que s'haja manipulat un document com és l'informe de Price Waterhouse sobre l'ERO de Radiotelevisió Valenciana, que el Tribunal Superior de Justícia els va obligar al govern transparent d'Alberto Fabra a donar-li al grup parlamentari perquè estava vulnerant els nostres drets com a grup? És vosté la responsable d'estes coses? És a dir, la major transparència és mèrit seu, i l'opacitat i les sentències dels tribunals per ocultació, per impedir la labor de fiscalització dels grups parlamentaris, també és mèrit seu? Vull dir, fins on arriba el control de la major transparència que busca el president de La Generalitat, i que és un dels objectius clau de la seua secretaria autonòmica? Fins on arriba? Fins a 8. 500 reunions públiques dels diferents. ? Això és on anem a arribar amb vosté, senyora Pastor? Fins ahí? Perquè si és fins ahí on anem a arribar, benvinguda, bon vent i barca nova, i ja crec que no mos tornarem a vore en estes Corts.

Gràcies.

El senyor president:

Moltes gràcies, senyora Mollà.

I per a concloure la compareixença, té la paraula la senyora Pastor, per temps de cinc minuts màxim.

La senyora secretària autonòmica d'Organització, Coordinació i Relacions Institucionals:

Señorías, creemos en la transparencia (remors), y si Les Corts me reclaman, aquí estaré, pero otros tipos de preguntas las pueden formular por escrito porque (veus) aquí quisiera…

El senyor president:

Senyor Blanco, respete l'opinió de la compareixent.

La senyora secretària autonòmica d'Organització, Coordinació i Relacions Institucionals:

El senyor president:

Moltes gràcies, senyora secretària autonòmica. Agraïm la col·laboració que ha tingut en esta comissió i, senyories, se suspén la comissió per tres minuts.

(Se suspén la comissió durant uns minuts)

El senyor president:

Es reprén la sessió.

Compareixença del vicepresident del Consell i conseller de Presidència i Agricultura, Pesca, Alimentació i Aigua, que fa la secretària autonòmica de Presidència, senyora Cristina Macías Martín, per a informar sobre els criteris d'actuació i funcionament de l'advocacia de La Generalitat, sol·licitada pel Grup Parlamentari Socialista (RE número 62. 006), a la qual s'acumula la sol·licitada per la secretària autonòmica de Presidència a petició pròpia (RE número 64. 316)

El senyor president:

Passem al punt 4, que és compareixença del vicepresident del Consell i conseller de Presidència, Agricultura i Pesca, Alimentació i Aigua per a informar sobre els criteris d'actuació i funcionament de l'advocacia de La Generalitat, que sol·licita el Grup Parlamentari Socialista, agrupada amb el punt 5, que és compareixença a petició pròpia de la secretària autonòmica de Presidència per a informar sobre els criteris d'actuació i funcionament de l'advocacia de La Generalitat.

Donem la benvinguda, una volta més, a la secretària autonòmica de Presidència, que ja és habitual en esta comissió. I té la paraula per a substanciar la compareixença.

La senyora secretària autonòmica de Presidència:

En este contexto, y para que se hagan ustedes una idea de lo que representa la actuación de la abogacía, y aprovechando esta solicitud de comparecencia, les ofreceré algunas cifras extraídas de la última memoria anual, la de 2012. Empezaré por datos globales:

Por grupos de pleitos, dentro de este gran bloque del orden jurisdiccional contencioso, les diré que los relativos a cuestiones de personal representan aproximadamente el 32% del total, seguidos de pleitos en materia de tributos -un 31%- y sanciones -un 8%.

Son, señorías, cifras globales que no agotan todas las actuaciones realizadas por la abogacía de La Generalitat. En este sentido, es necesario puntualizar que, por lo que se refiere al asesoramiento jurídico, la cifra que les doy no incluye consultas verbales, notas e informes que no constituyen, en rigor, informes jurídicos, pero que con ellos se facilita a órganos gestores de la administración el ejercicio de sus funciones. Y en relación con la función de asistencia y representación en juicio, la cifra que les he dado viene referida al número de procedimientos abiertos en 2012 en los que fue parte La Generalitat; pero hay que tener en cuenta que procedimientos incoados en años anteriores se dilatan en el tiempo en bastantes ocasiones, generando muchos trámites, incidentes y diversas actuaciones procesales que requieren la comparecencia de los abogados ante el juzgado o sala.

El senyor president:

Moltes gràcies, senyora Macías.

Correspon intervindré, en primer lloc, al Grup Parlamentari Socialista, que és sol·licitant de la compareixença. I, en el seu nom, té la paraula la il·lustre diputada i secretària d'esta comissió, senyora Eva Martínez.

La senyora Martínez Ruiz:

El senyor president:

La senyora Martínez Ruiz:

El senyor president:

El senyor Blanco Giner:

Gràcies, president.

Senyora Macías, en primer lloc, li vaig a donar l'enhorabona i, després, li vaig a formular tres preguntes.

La felicite perquè, després de la intervenció de la seua col·lega Esther Pastor, vosté ha millorat molt en rànquing de les compareixences parlamentàries. Sap que habitualment me solc queixar de la seua actitud i més d'una vegada li he dit que no respon a les preguntes i que tal… però és que el que hem vist adés ha sigut ja insuperable.

Així que, enhorabona perquè no podré queixar-me amb la mateixa intensitat, hauré de guardar-la per als casos que realment s'ho mereixen, com és el de la secretària autonòmica Esther Pastor. Després, tres preguntes.

Primera, no dubte de la professionalitat dels advocats i advocades de La Generalitat però n'hi ha decisions que són polítiques i no són jurídiques i que, al final, s'expressen jurídicament. M'explique.

Almenys, jo conec dos informes que -n'hi hauran molt més- el criteri polític del Consell ha prevalgut per damunt del criteri tècnic jurídic de l'advocacia. Això, vosté que és la responsable política de l'advocacia, és a dir, que és el nexe d'unió entre eixa professionalitat i el Consell, ¡hauria d'explicar-ho! ¿Per què, per exemple, en l'informe de l'advocacia sobre la personació en el cas Nóos es diu clarament que es recomana la doble personació per la via civil i penal, efectivament es diu quines són les opcions però recomana -a més, no tinc ací l'informe, l'he llegit tantes vegades que jo crec que no cal que el repetisca- que caldria fer-ho per les dos vies però, després, el Consell, per motius polítics que a ningú se li escapen, pren una decisió diferent?

Recentment, per exemple, he pogut llegir l'informe de l'advocacia de La Generalitat sobre el contracte programa Radiotelevisió Valenciana, que clarament s'expressa contrari a la inclusió de la clàusula per la qual una nul·litat hipotètica de l'ERO amb sentència judicial seria causa de resolució d'eixe contracte programa perquè, clar, jo, després d'això, vaig haver de tornar a rellegir-me el contracte programa publicat en el DOCV perquè ja no estava segur si és que no ho recordava bé i no està, però, sí, sí, està, és a dir, l'advocacia dictamina i el Consell no li fa cas. ¡Clar! , el dictamen és preceptiu, no vinculant, això ja ho sé, però alguna explicació política s'haurà de donar. ¿Per què no se li fa cas a l'advocacia? Si té algun criteri polític per a fer cas en uns moments i, en altres, no, m'agradaria conéixer-lo.

En segon lloc -són tres preguntes, espere tres respostes, ¿eh? -, ¿vosté pot assegurar que se fan tots els informes que l'article 4 de la Llei 10/2005, de La Generalitat, d'assistència jurídica a La Generalitat, exigix? És a dir, tots els informes previs a la contractació dels serveis jurídics externs per part de l'administració de La Generalitat i les seues entitats de dret públic, que són dos, ¿eh? , un informe favorable previ a l'aprovació de l'expedient i un informe favorable previ a la selecció del contractista. Ho diu clarament la llei. ¿Vosté pot assegurar que això es fa? Jo li puc assegurar que no es fa sempre.

M'agradaria saber si és que no es feia i ara sí que es fa, o si és que no s'ha fet mai ni tampoc es fa ara en tots els casos, perquè si vosté afirma que s'ha fet sempre jo li podré demostrar que no en un altre moment. Fins i tot les societats mercantils i fundacions de La Generalitat també han de sol·licitar informe de l'advocat general de La Generalitat amb caràcter previ a què contracten, encomanen o encarreguen la prestació d'assistència jurídica tant de caràcter permanent com de caràcter puntual, incloent els serveis de secretaria i assessoria lletrada dels seus òrgans d'administració. ¿Vosté pot assegurar que tots eixos informes s'han fet en tots els casos?

I tercera pregunta. L'advocacia de La Generalitat exercix la representació i defensa en judici de La Generalitat i de les seues entitats i empreses en el cas dels ERO, de les demandes col·lectives contra els expedients de regulació d'ocupació, i també de les demandes individuals per acomiadament. Recentment, ahir van conéixer la d'un delegat sindical de l'IVSHA, però també ha estat la sentència de l'ERO de VAERSA, per exemple, que ha estat reconeguda per La Generalitat utilitzant els serveis de l'advocacia.

Pròximament, coneixerem el pronunciament del Tribunal Superior de Justícia sobre l'ERO de Radiotelevisió Valenciana que afecta a vora mil persones, anaven a ser mil dos-centes però, al final, seran vora mil persones. És el major ERO que es fa en una empresa pública de La Generalitat i, segurament, quasi que a tot Espanya, fins i tot és major que el de Telemadrid.

¿Quin és el criteri -esta és la pregunta- per a decidir recórrer eixes sentències? ¿És un criteri polític o jurídic? És a dir, ¿n'hi ha algun informe de l'advocacia de La Generalitat que es pronuncie sobre la conveniència jurídica, basant-se en raons jurídiques, per a recórrer les sentències del TSJ sobre l'ERO de VAERSA, o de l'Agència Valenciana de Mobilitat o la que puga vindre de Radiotelevisió Valenciana? ¿O és un criteri polític, és allò de «sostenella y no enmendalla».

També m'agradaria alguna resposta.

Gràcies.

El senyor president:

Moltes gràcies, senyor Blanco.

Senyora Mollà.

La senyora Mollà Herrera:

Gràcies, senyor president.

Senyora Macías, benvinguda a la comissió de coordinació de Les Corts.

La veritat és que li han fet moltes preguntes i seria, la veritat, una errada voler fer-li les mateixes preguntes perquè el que és important són les contestacions. I, per tant, me sume a les preguntes que li han fet perquè són interessants i voldria fer-li algunes reflexiones i aportar altres preguntes.

Vosté ha començat diguent que l'advocacia de La Generalitat exercís -diguérem- uns criteris jurídics objectius, i tots hem ressaltat que no dubtem de la professionalitat dels juristes que formen part de l'advocacia de La Generalitat, cosa que jo tampoc vaig a discutir. Allò dels criteris objectius a mi ja com que no em casa molt bé amb les actuacions perquè no crec que l'advocacia de La Generalitat de forma independent, que seria quan u pot tindre uns criteris veritablement objectius, actue al marge de les decisions polítiques, no ho crec, i, de fet, n'hi ha decisions polítiques que fan que l'advocacia de La Generalitat entre en joc o no.

I, per tant, criteris objectius, per exemple, ¿li pareix un criteri objectiu que una persona a la qual l'advocacia de La Generalitat ara demana onze anys de presó se dedicara a utilitzar l'advocacia de La Generalitat per a denunciar els mitjans de comunicació que informaven sobre eixe cas de corrupció que, probablement, el duga a la càrcer? I, aleshores, la pregunta: ¿a vosté li pareix normal que quan s'informa sobre implicacions, irregularitats o possibles corrupteles de membres del govern valencià s'utilitze l'advocacia de La Generalitat per a denunciar els mitjans de comunicació que informen sobre eixes irregularitats o sospites? ¿Això li pareix un criteri objectiu? Perquè això ho va fer durant molt de temps Blasco i no sé si ara vostés li van a reclamar el cost que té per a tots els valencians i valencianes el que durant molt de temps s'amagara darrere de l'advocacia de La Generalitat per atemorir els mitjans de comunicació. Això és el que va passar, no sé si vosté ho sap, però això ha passat durant molt de temps, i tenim mitjans de comunicació que han sigut, per exemple, El País o el Levante, víctimes d'eixe assetjament, utilitzant l'advocacia de La Generalitat. ¿Això és un criteri objectiu?

¿O és un criteri objectiu el que l'advocacia de La Generalitat recórrega sentències del Tribunal Superior de Justícia de la Comunitat Valenciana sobre el dret dels parlamentaris d'estes Corts a rebre la documentació de les contractacions de La Generalitat? És a dir, ¿que el TSJ diguera a La Generalitat que tenia l'obligació d'entregar-mos els contractes de Gürtel al Grup Parlamentari Compromís i que l'advocacia de La Generalitat recorreguera eixa decisió, que estiguera personada, i que la recorreguera, la decisió del Tribunal Superior de Justícia? ¿Això va a seguir un criteri objectiu o una directriu política? ¿I qui dóna eixes directrius polítiques? ¿Li podem posar nom? Perquè, ¡home! , dir que no existeixen, seria molt fort que vosté diguera que no existeixen eixes directrius polítiques.

O, per exemple, efectivament, que hi haja dos casos greus, cas cooperació de cas Blasco i cas Nóos, i que se decidisca en u actuar personant-se en la via penal, i, en l'altre, exclusivament en la via civil. I ja li han dit -i li han recordat- que els delictes són semblants i que els membres dels governs estan assenyalats; en un, el que era president, i, en l'altre cas, el que era el conseller. I la diferència de criteri objectiu que ha seguit l'advocacia, ¿quina és? Perquè ¡no la trobem! En l'informe que fa l'advocacia també s'apel·la a una recomanació d'anar per la via penal, i, per tant, no hi ha hagut un criteri objectiu sobre no actuar en una de les qüestions que l'advocacia plantejava, sinó que n'hi ha un criteri polític i és «no», sols quedar-mos en la via civil.

I Ciscar, de fet, li la feia a vosté, avui, en esta comissió, que, per cert, li costa vindre a Ciscar lo que no está en los escritos, ¿eh? Vindrà únicament i exclusivament per a plantejar els pressupostos de la seua conselleria i prou, i gràcies, perquè a vosté no la farà vindre -digo yo-, però és que és una miqueta de vergonya que no n'hi haja manera que el vicepresident de La Generalitat vinga a comparéixer. ¡Mai de les que s'han sol·licitat ha vingut!

I vosté diu, «y gracias al Grupo Socialista por darme la oportunidad…» ¡No! ¡Qué darme la oportunidad! ¡Si ho ha fet a petició pròpia! ¡No! «Darme la oportunidad» és que l'haguera demanada el Grup Socialista, que no se l'ha demanada a vosté. Però, bé, deixem-lo estar perquè açò ja seria una discussió.

Però, bé, el tema està que Ciscar (inintel·ligible) . quan diu i quan li hem preguntat reiterades vegades, «¡oiga! , y la diferencia de criterio, ¿por qué es? » Y ell diu que és doncs perquè els diners robats on anaven a parar era diferent, ¿no? Era diferent robar. , és diferent robar a xiquets malalts o a dones violades, etcètera, etcètera que si són diners per a fer chanchullos varis de estos de. actos de grandes festejos en la Comunidad Valenciana. Vull dir, no està siguent un criteri objectiu. ¿O eixe és un criteri objectiu perquè l'advocacia faça o no faça, actue o no actue?

El senyor president:

Pregue finalitze, senyora Mollà.

La senyora Mollà Herrera:

Voldria preguntar-li també sobre l'informe de Price Waterhouse sobre l'ERO de Radiotelevisió Valenciana. Senyora Macías, ¿vosté sap. vosté sap. , me pot posar noms sobre qui és el responsable polític del Consell que ha manipulat eixe informe que el tribunal els va obligar a entregar-nos al meu grup parlamentari? Per acabar, ho dic perquè l'anterior compareixent no ha sabut dir-me res.

No sé si vosté, que també depén de presidència, és la responsable o no d'haver manipulat un informe que els tribunals els van obligar, perdent l'advocacia de La Generalitat amb «esos criterios objetivos», a donar-nos al Grup Parlamentari Compromís.

Res més, gràcies.

El senyor president:

Moltes gràcies.

Per part del Grup Parlamentari Popular, la il·lustre diputada senyora María José García té la paraula.

La senyora García Herrero:

El senyor president:

La senyora secretària autonòmica de Presidència:

Pero quiero aprovechar esta comparecencia para aclarar diversos extremos que ustedes me están preguntando, señorías, y que les preocupa, y además aquellos otros que también nos han pedido públicamente.

En este sentido y sobre algunas manifestaciones de sus señorías a raíz del escrito de la fiscalía sobre la asunción de la causa por el TSJ, les diré que no corresponde a la abogacía de La Generalitat anticipar actuaciones que están siendo investigadas en un procedimiento judicial.

El Consell aprobó, en aras de evitar prolongar el impasse en el que estaba la cuestión y cumplir con la ley (inintel·ligible) . , el contrato programa, y con ello dicha cláusula, sin que sea su intención. Observación que se hizo por parte de la abogacía pero que en modo alguno se trata de una cuestión de legalidad.

No quisiera extenderme más en mi intervención, creo que en el turno de réplica se ha dado respuesta a las cuestiones que ustedes me han planteado. Si alguna cosa más quieren que les responda.

El senyor president:

Moltes gràcies, senyora Macías.

Senyora Martínez.

La senyora Martínez Ruiz:

Le pregunto, señora Macías: si el Consell volviera a pedir a la abogacía de La Generalitat un informe sobre si debe ampliar la personación penal en el caso Nóos ¿qué diría? ¿Qué informaría la abogacía de La Generalitat? Entiendo que usted, como máxima responsable, se ha leído este informe de anticorrupción, porque ustedes, el Consell, es parte personada, aunque sólo civilmente, y por lo tanto tiene derecho y se le da traslado por el juzgado de todas las actuaciones judiciales. Es decir, que ustedes tienen encima de la mesa este informe de la fiscalía anticorrupción. Y a mí me gustaría saber si ustedes han emitido un informe o se han dirigido al Consell para aconsejarles si ahora ya sí, de una vez por todas, van a personarse penalmente en el caso del Instituto Nóos, o si como el presidente Fabra, según ha manifestado este verano, igual que el vicepresidente Ciscar, el diputado y diputada doña Rita y don Francisco son intocables, y da igual que los imputen, da igual que les abran juicio oral, da igual que los condenen, vamos a tener la vergüenza de tenerlos sentados en este hemiciclo.

El senyor president:

El senyor Blanco Giner:

Senyora Macías, jo també voldria resposta a esta última pregunta, perquè a més vaig ser qui va fer públic l'informe de l'advocacia, on li recomanava la doble personació, si literal. Vaig ser el primer a denunciar que per tant se li havia fet cas omís per part del Consell. La resposta que sempre s'ha donat és que més avant se podia fer. Vosté mateixa, si repassàrem el Diari de Sessions, ha dit ací quan hem parlat d'este tema que la personació per la via civil no obsta que més avant se puga també exercir com acusació particular.

Clar, estem a punt de saber si el Tribunal Superior de Justícia imputa un diputat, l'anterior president de La Generalitat i actual diputat en aquestes Corts, i l'actual alcaldessa de València, diputada també de la cambra. Dic jo que serà el moment, perquè s'ho haurà de plantejar el Consell. Si el moment que hipotèticament imputen estes dos persones, per tant, una part de la causa ve ací i va a ser instruïda i prejutjada en el Tribunal Superior de Justícia, el Consell no pren la decisió, com a mínim de demanar un altre informe a l'advocacia, però, fonamentalment, de personar-se com acusació particular, és que no pensa fer-ho mai. En aquell moment les seues excuses no ens van satisfer. Però ara li agafem la paraula.

Vostés deien, «més avant se podrà fer». Més avant és ara. No hui, a la millor, però el dia que el TSJ diga alguna cosa, responga, si el TSJ imputa a Camps i a Barberá ¿estan deixant al Consell exercir l'acusació particular? És una pregunta molt concreta.

Després, de les tres preguntes que li havia fet, li ha faltat respondre'm a una. Li la torne a formular. Quin criteri s'utilitza per a recórrer les sentències sobre els ERO, sobre els expedients de regulació d'ocupació i sobre els acomiadaments individuals en el sector públic? És un criteri jurídic o polític? Quan se recorre l'ERO de VAERSA o en el cas que se produïra una sentència de nul·litat o d'improcedència de l'ERO de Radiotelevisió Valenciana? S'atendria allò que digueren els advocats, a una anàlisi jurídica de la situació, de si hi ha causa o no per a recurs? O és una decisió política? Vull una resposta. I vosté ho ha de saber perquè vosté és l'advocada general de La Generalitat, a banda de secretaria autonòmica de Presidència. Vosté ha de saber-ho. És més, podia dir-me si se demana informe als advocats que duen el cas sobre la conveniència o no de recórrer. I, en segon lloc, si se té en compte eixe informe i s'atén al seu sentit. O és una decisió política. Em sembla que afecta milers de persones. És molt important este tema. Perquè una vegada que se pronuncia la justícia, el fet que La Generalitat recórrega el que fa és dilatar molt de temps la resolució d'un problema laboral, ja dic, que afecta centenars o milers de persones.

Perquè nosaltres entenem que no s'hauria de recórrer, almenys en el cas de VAERSA i en el cas de Radiotelevisió Valenciana si es produïx. Perquè a més ho van a perdre.

Després, sobre el tema dels informes previs a la contractació, jo puc demostrar que no s'han fet sempre, evidentment en estos moments vostés sols poden conèixer allò que els demanen. Però, bé, està bé que siga en nul el contracte en el cas que no estiga l'informe.

I, per últim, sobre el tema de Radiotelevisió Valenciana. Primer, no utilitze l'argument, perquè és que és ridícul, que és que nosaltres també tenim representants en el consell d'administració, perquè és que, representen Les Corts a proposta nostra, i ben orgullosos que estem del nostre representant. Però, clar, és que el nostre representant va votar en contra del contracte programa. No el poden culpar vostés d'un contracte programa que no ha votat. És que és com dir que nosaltres, els grups de l'oposició, tenim la responsabilitat de les lleis que es faran en estes Corts. O de, per exemple, que no s'haja aprovat la compareixença del senyor Cotino este matí. Algú vindria i diria, i tu també que estàs ahí. No, és que jo he votat a favor! És que és un argument ridícul. Ja l'he sentit moltes vegades. «Estan tots en el consell d'administració. » Com passa en les juntes electorals també o quan fan rotllos d'estos que. tenen privilegis, no? , en les eleccions, i diuen, «no, és que estan en la junta electoral on estan tots». No, estan tots, però uns voten una cosa i altres altra cosa, no? En este cas, els consellers, elegits a proposta dels grups de l'oposició, votaren en contra d'eixe contracte programa. Per tant, no són responsables.

I ha sigut curiós que vosté diguera que afirmar que la nul·litat de l'ERO podria comportar, comportaria, el tancament de Radiotelevisió Valenciana; vosté ha dit literalment que això és una -li ho dic en castellà, perquè vosté ho ha dit així- verdadera tergiversación de la realidad. M'ha encantat sentir-ho, perquè és que el seu cap està dient-ho divendres darrere de divendres. El senyor José Ciscar, que, que jo sàpiga, és el seu cap, està dient tots els divendres en la roda de premsa del Consell que si els tribunals sentencien la nul·litat de l'ERO la televisió serà inviable i caldrà tancar-la. Últimament ja, bé, que caldrà tancar-la o quasi tancar-la. Però portem. Bé, podríem repassar les hemeroteques. Portem mesos, i mesos i mesos que eixe discurs, jo no sé si amenaçador respecte a la independència judicial o no, no sé si hi ha algun tipus d'objectiu que està repetint el seu cap, el conseller de presidència, el que havia de vindre hui a donar explicacions.

El senyor president:

Vaja concloent, senyor Blanco.

El senyor Blanco Giner:

. i no ve perquè vosté ha demanat la compareixença a petició pròpia. Vosté diu que el senyor Ciscar fa una vertadera tergiversació de la realitat quan afirma això?

El senyor president:

Moltes gràcies.

Senyora Mollà.

La senyora Mollà Herrera:

Gràcies, senyor president.

Senyora Macías, jo crec que a mi no m'ha contestat absolutament a res. Perquè jo li he preguntat, l'únic que ha pogut ser una contestació és sobre la diferència entre la personació via penal en el cas Blasco i la via civil, únicament i exclusivament, i no penal, en el tema de l'Institut Nóos. I vosté ha dit, «no, no, no es fuera de lo normal, el 80% de los casos són les vies civils i el 20% ja sí que són vies penals».

Però aleshores, quan això li ho preguntem a Ciscar, per què Ciscar apel·la els fons on anaven destinats? Per què eixe 80% i 20% també mira els diners que suposadament s'han malversat, prevaricat, etcètera, van a un lloc o a un altre? És a dir, el criteri objectiu és on van els diners? Escolte! Que el senyor Ciscar és qui diu quan li preguntem sobre açò que el criteri a seguir és els diners on anaven? Però, jo me pregunte, això ho fan en el conjunt dels casos, en els 300 i escaig, en el conjunt? Miren vostés on van els diners i aleshores, si és més sensible o menys sensible, ho porten a una via o a una altra. Això és el criteri objectiu de l'advocacia? No. Segur que no, senyora Macías, segur que no.

I li dic més. En eixa confusió, però que jo, mira, a mi me ve de luxe ara mateix, entre partit, institució o Corts, Generalitat, resulta que el president diu que té una línea roja, una línea roja per als diputats, no? , perquè ell també és el Grup Parlamentari Popular. I diu, «tengo una línea roja para los diputados imputados«, i és informe de l'advocacia i obertura de juí oral. I si se produïxen els dos, ¡adiós! Bé, o entrevista en una tele que te deixa molt mal, també val. Però, bé, ell en diu dos: informe d'advocacia i obertura de juí oral. Informe que demana presó, clar. I això per als que formen part del Grup Parlamentari Popular. I, clar, ¿quin informe va a haver-hi de l'advocacia sobre Camps i Rita, si vostés no estan personats? És que eixa línia roja, és que eixa línia roja se l'ha inventada per a Blasco, i li ha caigut perquè Blasco va fer una entrevista, que, per cert, en l'entrevista Blasco va dir que Presidència havia ordenat a l'advocacia de La Generalitat ser molt incisiu i molt contundent en el seu informe en el seu cas. Això ho va dir.

No sé, la seua opinió, en este alarde de transparència que vostés tal -és una pregunta concreta-…, ¿què opina vosté sobre les declaracions del diputat no adscrit de Les Corts que ha sigut síndic, conseller i omnipresent en el govern, diguent que l'advocacia va rebre ordre de presidència de La Generalitat per a ser contundent i dur en l'informe de personació i, per tant, reclamar-li onze anys de presó? Hauran parlat d'açò. O ¿no? ¿No han parlat que diga açò?

Per tant, a mi no me val que hi haja…, que la diferència siga que és que hi ha un 80% que estan en civil i un 20% també en penal. Vull clarament el perquè que vostés optaren en el cas Nóos sols per anar en la via civil i no penal. Té un perquè, i és una directriu política.

Igual que no m'ha contestat -que jo li ho he preguntat clarament- quines directrius seguix l'advocacia per a recórrer les peticions de documentació que els tribunals ens avalen. Escolte, que és que açò ja no és…, que és que nosaltres denunciàrem en el TSJ el que vostés ens impediren accedir als informes de Gürtel, les contractacions etcètera. És que després que hi haja una sentència, l'advocacia va i recorre al Tribunal Suprem. I el Tribunal Suprem li torna a donar la raó al TSJ, que mos torna a donar la raó als grups parlamentaris. ¿Ahí hi ha un criteri jurídic objectiu de l'advocacia per a vetar-nos als grups parlamentaris, als diputats i diputades l'accés a la documentació pública? ¿De veritat hi ha un criteri jurídic objectiu? ¡Home! , que vaig a riure un poc.

Hi ha unes directrius polítiques, i jo voldria saber qui marca les directrius polítiques. M'agradaria saber qui fa un ús pervers, pervertit, com li vullguen dir, de l'advocacia de la Generalitat. Qui gasta, dels recursos públics, l'emparar-se les seues vergonyes, qui disfruta amb els diners dels valencians i valencianes tapar-se les seues vergonyes. M'agradaria saber qui és, qui fa eixe ús, perquè l'ús existix: perseguir la premsa, vetar-nos la documentació, etcètera, i tot això emparat per l'advocacia. Eixe és un ús pervers i pervertit d'una qüestió important, que sí que tindria de tindre criteris objectius i una miqueta més d'independència, però que sembla -al meu parer, ¿eh? , i al parer de Blasco, en açò coincidim; fixe's vosté on hem arribat- que, efectivament, hi ha alguna cosa més que criteris objectius. M'agradaria que contestara.

Acabe. Allò de l'informe Price Waterhouse. Ho he dit clar. ¿Qui és l'artífex de la manipulació de l'informe que els jutjats l'han obligat a entregar-nos i que vostés han manipulat?

Res més. Gràcies.

El senyor president:

Moltes gràcies.

I ja per a concloure, per temps de cinc minuts, té la paraula la secretària autonòmica de Presidència, senyora Cristina Macías.

La senyora secretària autonòmica de Presidència:

Respecto al caso Nóos y el caso Blasco que ustedes están preguntando, en el caso Nóos se nos pidió por parte del Consell un informe a la abogacía previo y está previsto (inintel·ligible) …, previo a la decisión, porque, como ustedes bien saben, la disposición de la acción procesal no la tiene la abogacía, la tiene el Consell y los consellers. Y, por tanto, en ese caso se pidió un informe a la abogacía sobre qué acciones eran posibles emprender y la decisión la adoptó el Consell.

Y no le voy a anticipar actuaciones que hagan la abogacía ni el Consell, porque, de todas formas, no le puede anticipar hasta que no nos pida un informe, y en ese momento cómo estén las actuaciones… No le puedo anticipar qué informe emitiremos, pero en su momento (inintel·ligible) …, ya sabe que nos oponemos a hacerlo público.

Respecto a los recursos del ERE, que creo que me preguntaba también, le he de decir que, en principio, como usted sabe, la disposición de acción procesal no nos corresponde a nosotros, les corresponde a los consellers en su caso, al Consell o a los órganos directivos de las empresas públicas. Entonces, nosotros en prácticamente la totalidad de los ERE estamos llevando la defensa jurídica, tal y como se nos ha encomendado. Evidentemente, cuando nos piden informes, nosotros emitimos informes sobre la valoración jurídicas de si esas acciones pueden prosperar o no. Y esa es nuestra función.

Y respecto al informe de Price Waterhouse, ustedes están diciendo que hay una manipulación. No hay ninguna manipulación. Puede haber un error en la copia para el reenvío a las Cortes. Creo que faltaba una hoja del final del informe de Price, según tengo conocimiento, y se les ha vuelto a reenviar. No hay nada que ocultar, no hay ninguna manipulación de ningún informe, y ahí lo tienen. Informe del que tampoco voy a hablar, porque no corresponde a un asesoramiento jurídico, sino que esto lo encargaron en su día los directivos de Televisión Valenciana para establecer una reestructuración de la organización y de los costes de personal de esa televisión para intentar mantenerla y que sea sostenible en estos tiempos donde ya saben ustedes la falta de presupuesto que tenemos para todo.

El senyor president:

Moltes gràcies, senyora Macías, per la seua compareixença i la seua informació.

També agrair a totes les seues senyories la col·laboració, als servicis jurídics, als servicis de majordomia i, com no? , als representants dels mitjans de comunicació que mos han seguit al llarg de tot el matí.

Senyories, s'alça la sessió.

(S'alça la reunió a les 13 hores i 33 minuts)

