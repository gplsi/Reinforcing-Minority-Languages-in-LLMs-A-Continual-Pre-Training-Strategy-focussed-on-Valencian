Comissió d'Afers Europeus realitzada el dia 13 de novembre de 2003. Comença la reunió a les 13 hores i 30 minuts. Presideix l'Excel·lent Senyor Vicepresident Segon Joaquim Puig i Ferrer. Reunió número 1.

Sessió constitutiva de la Comissió d'Afers Europeus

El senyor vicepresident segon de les Corts:

Senyores i senyors diputats, anem a constituir la comissió. (Remors)

(S'interromp la gravació)

Senyores i senyors diputats, anem a procedir ràpidament a la constitució de la comissió, si les seues senyories ens deixen.

Per part del secretari se va a fer lectura dels membres dels distints grups en esta comissió.

El senyor secretari primer de les Corts:

Pel Grup Parlamentari Socialista: Andrés Perelló, Francesc Colomer, Isabel Escudero, Encarna Llinares, Ana Noguera, Carmen Sánchez.

I pel Grup Parlamentari Esquerra Unida: Entesa, Joan Antoni Oltra Soler.

Hi ha alguna substitució?

El senyor Vicente Navarro:

El senyor González Sospedra:

Joaquín González sustituye a Andrés Perelló.

El senyor Arnal i Ibáñez:

En el cas d'Els Verds: l'Entesa, Carles Arnal substituirà Joan Antoni Oltra i Soler.

El senyor vicepresident segon de les Corts:

Anem a procedir a l'elecció de la Mesa de la comissió de conformitat amb allò que estableix el reglament. Ja saben vostés el procediment, per tant els vaig a estalviar la lectura d'aquest. Per tant, anem a votar en estos moments, la presidència de la comissió.

El senyor secretari primer de les Corts:

Gràcies, president.

(El senyor secretari primer crida les senyores diputades i els senyors diputats perquè depositen la papereta en l'urna)

(El senyor vicepresident segon procedix a l'escrutini)

El senyor vicepresident segon de les Corts:

Fet l'escrutini, ha estat escollida Maria Àngels Ramón-Llin per 8 vots a favor i 7 vots en blanc. Per tant, ha resultat escollida presidenta Maria Àngels Ramón-Llin.

Anem a votar a continuació els altres membres de la Mesa: vicepresidenta o vicepresident i secretari/secretària.

(El senyor secretari primer crida les senyores diputades i els senyors diputats perquè depositen la papereta en l'urna)

(El senyor vicepresident segon procedix a l'escrutini)

El senyor vicepresident segon de les Corts:

El resultat de l'escrutini és el següent: Pedro Ortega, 8 vots; Isabel Escudero, 6 vots; 1 en blanc. Per tant, ha estat escollit per les senyores i senyors diputats: el senyor Pedro Ortega, vicepresident, i secretària, la senyora Isabel Escudero.

Els pregue que prenguen possessió de la Mesa.

(S'interromp la gravació)

(Ocupa la presidència la il·lustre diputada senyora Maria Àngels Ramón-Llin Martínez)

La senyora presidenta:

Bon dia a totes i a tots.

Simplement agrair la confiança dels membres d'esta comissió i dir que, efectivament, començarem a treballar en el que jo crec que és un tema molt important i que abasta tots els àmbits de la política valenciana i, per tant, intentarem, a més de les iniciatives que els mateixos grups i diputades i diputats porten a esta comissió, i la mateixa Mesa de les Corts, i també, jo crec que haurem de plantejar-nos també una sèrie de. , un calendari, en definitiva, de crec que. , independentment de debatre ací les qüestions que, com he dit, afecten la Unió Europea, també, en algun sentit haurem de ser mosatros els que pugam també conéixer com funcionen. , encara que tots coneixem, d'alguna forma, totes les institucions, intentar aproximar-nos també a elles i conéixer-les també amb la nostra presència, si és possible. I, per tant, en este sentit jo crec que parlarem amb tots els grups per a habilitar algun moment en què pugam desplaçar-nos si també ho permeten des de les Corts.

En definitiva, el que vull és que treballem amb el màxim diàleg, el màxim consens i, sobretot, per a avançar en una matèria tan important com són tots els temes dels assumptes europeus que, per descomptat, a la Comunitat Valenciana molt especialment afecten eixes decisions i afecten la configuració inclús política d'esta comunitat.

I, per això, l'única cosa que espere i desitge és la col·laboració de totes i de tots i per part de la presidència també eixa col·laboració i, bé, poder traure-li no soles les màximes possibilitats a la comissió, al seu treball sinó que també puguen traslladar-se en la mesura de les possibilitats a la societat i als sectors més afectats per les decisions europees del present i, evidentment, preparar també totes les matèries que en un futur pròxim puguen afectar també tots els sectors econòmics i socials de la Comunitat Valenciana.

Moltes gràcies i fins a la pròxima reunió.

(S'alça la reunió a les 13 hores i 36 minuts)

