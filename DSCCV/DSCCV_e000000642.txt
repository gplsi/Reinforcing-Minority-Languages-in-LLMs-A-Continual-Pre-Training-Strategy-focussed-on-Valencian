Comissió de Medi Ambient realitzada el dia 28 de febrer de 2012. Comença la reunió a les 11 hores i 8 minuts. Presideix el diputat senyor Andrés Antonio Ballester Costa. Reunió número 5.

El senyor president:

(El secretari passa llista per tal de comprovar si hi ha quòrum)

Projecte de llei, de La Generalitat, de mesures urgents d'impuls a la implantació d'actuacions territorials estratègiques (procedent del Decret llei 2/2011, de 4 de novembre, del Consell. BOC número 45). Debat i votació

El senyor president:

Con lo cual, pasamos al debate. El mismo estará ordenado de la siguiente forma –lo hemos hablado en la mesa de portavoces–: intervenciones en bloque de diez minutos, con una réplica de cinco minutos; y la votación final de los artículos al final de todas ellas, si les parece bien. ¿De acuerdo?

El senyor Torró Gil:

Moltes gràcies, senyor president.

Mire, començaré per recordar els arguments bàsics pels quals vam presentar una esmena a la totalitat. Perquè, en definitiva, eixos arguments són els que expliquen, en el fons, les esmenes que hem presentat –les esmenes parcials que hem presentat.

Bé, el tema del procediment, per començar. L'element fonamental del contingut concret que es planteja, fonamentalment que entenem que el camí hauria de ser el contrari al que planteja el decret. És a dir, sobretot, revisar tots els PAI i, especialment, els PAI pendents, anul·lant moltíssimes de les requalificacions, en compte de fer el que tracta de fer el decret, que és just el contrari.

Entenem que no és la forma de revisar la llei urbanística tractar d'esmenar la complexitat fent una revisió per decret i, a més, que el que fa és fer més complex, encara, tota la interpretació, sobretot més arbitrària. El que creguem és, per tant, que cal canviar definitivament el model de desenvolupament i no dependre tant de la construcció, com sembla ser que es planteja.

Pensem que el que fa el decret és posar la discrecionalitat del Consell al servei de la iniciativa privada, com per exemple es demostra, clarament, amb el tema de trossejament que es planteja per a fer sobre els PAI, que es trenca el principi de la decisió de la població sobre el seu espai territorial amb el tema que té a vore amb la qüestió dels ajuntaments, el tema de la retroactivitat i els patrimonis municipals del sòl, tota la retòrica de la simplificació de les càrregues burocràtiques.

En definitiva, pensem que és una llei que el que suposa és que pot acabar sent la llei del tot urbanitzable. I, com ja vaig dir en la seua intervenció, entenem ara per què la pressa de presentar l'estratègia territorial per a poder justificar eixa discrecionalitat. D'ahí les esmenes que plantegem.

En el mateix preàmbul de la llei ja es veuen, clarament, quines són les intencions –i, per això, l'esmenem– d'adaptar els usos possibles del territori a qualsevol activitat lucrativa; i posar, per tant, el sòl a disposició dels empresaris –i també les administracions al servei dels empresaris–, sense que es posen límits clars a les necessitats dels mateixos negocis.

És curiosíssim –i és una de les qüestions que nosaltres plantegem de manera general, perquè és transversal a tot el text del decret– la quantitat de «podrà» i «en el seu cas» que hi ha a tot el decret. Només pose, com a exemple. , per exemple, provenint de l'article 7, del punt 7, on es parla d'una sèrie de disposicions establides per a àrees residencials prioritàries, en què les vies per a les modificacions de l'ús del territori per qualsevol activitat acaben sent absolutament totes; inclús, tractant de legalitzar –via este document– coses que ara, en estos moments, són il·legals. I mitjançant eixos «podran» o «en el seu cas» tot, tot, absolutament tot acaba podent-se fer per part de la iniciativa privada.

Per tant, el que nosaltres entenem és que cal tancar la porta, definitivament, a això. I tractar de posar o d'establir criteris objectius que siguen clarament interpretables per part de l'administració, i no deixar-ho tot a l'arbitrarietat de les decisions de caràcter polític.

En este cas, concretament, quan es parla d'industrial i terciari acaba significant que es donen les facilitats d'àrea residencial prioritària a qüestions que no ho són, com pot ser un aparcament, una base de camions, un abocador de neumàtics o, fins i tot, una discoteca podria entrar dins d'aquesta definició.

Bé, els arguments que nosaltres plantegem –i les esmenes van en eixe sentit–, a banda d'eixa qüestió global de la discrecionalitat del Consell –que en algun moment més al·ludia a ella–, tracten sobretot les nostres esmenes d'evitar que terrenys que són no urbanitzables puguen ser requalificats sense estudi d'impacte ambiental. I que, per tant, les mesures urgents no s'apliquen a sòls que tenen algun tipus de protecció.

Així com tampoc volem que es traguen les competències als ajuntaments, que es preveu en els casos en què els projectes puguen abastar més d'un terme municipal. A nosaltres ens sembla que això acaba sent un subterfugi per a evitar-se la fiscalització dels mateixos ajuntaments i, per tant, que la gent puga decidir sobre les coses que tenen a vore amb el seu propi terme municipal.

Volem que els criteris de declaració d'interés general siguen el més objectius possibles. I que, a més d'això, els promotors privats hagen de demostrar, clarament, que tenen solvència tècnica i econòmica per a garantir les actuacions que plantegen, cosa que amb este decret no han de demostrar.

Volem, també, que l'actuació que es promoga pels interessos empresarials estiga clarament delimitada. Perquè eixes actuacions no responen, per principi, a l'interés general, sinó al benefici que el promotor puga obtindre –un benefici, per suposat, legítim–. Però ha de ser el poder públic qui garantisca que això es complix, o que es complix eixa promoció a través de l'interés general, regulant. I el que es fa en esta llei no és regular, sinó, al contrari, desregular, deixant uns límits als marges de discrecionalitat de l'actuació del Consell, de caràcter absolutament inadmissible en qüestions que tenen a vore en l'impacte ambiental, les DIC, i moltes altres qüestions.

Pose algun exemple. En l'esmena número 37, on el text parla de «ponderant els interessos col·lectius i particulars», nosaltres diguem que cal dir «avaluant i quantificant els interessos col·lectius i particulars». És a dir, la qüestió de ponderació deixa obert, de forma molt clara, quins són els criteris que es poden aplicar. I, per tant, nosaltres entenem que el que cal fer és avaluar, quantificar i, per tant, objectivar totes les decisions que es prenen, cosa que amb el decret no es fa, sinó que –insistisc– es va just en la direcció contrària.

Volem que agilitzar no siga sinònim d'incomplir, que és –creiem– una de les bases en què se sustenta este decret. Primer, per tant, els requisits complits i les garanties dipositades i, després, les actuacions; cosa que, ací, just es fa el contrari.

Volem que les actuacions i els PAI que en un moment determinat van ser aprovats, però que hui, amb els mateixos criteris que van ser aprovats en aquells moments, no podrien ser-ho, perquè els seus promotors ja no complixen les condicions, que són requisit de solvència financera i capacitat de dur a terme l'actuació, en estos moments que siguen o tornen o seguisquen sent causa de caducitat dels projectes; i no com en este moment, amb el decret este aprovat, han deixat de ser-ho.

Volem també que els ingressos dels patrimonis públics es dediquen, de forma clara, a les funcions que determinen les recomanacions de la llei del sòl i del patrimoni públic del sòl, cosa que, en estos moments, es deixa a una qüestió de caràcter merament potestatiu.

Volem també que Les Corts puguen fiscalitzar l'actuació del Consell, de forma clara, en totes aquestes qüestions; que les quanties que s'exigisquen en concepte de càrregues siguen més elevades, i que no se simplifiquen i que es rebaixen.

I també volem, finalment, eixamplar la quantitat de temps que es dedica a determinades qüestions. Pensem que –insisitisc– la simplificació dels tràmits o l'abreujament dels períodes no és la forma més adequada per a garantir l'interés general i el compliment de tota la normativa de caràcter ambiental.

I, sobretot, el que no volem és el que es pretén de tractar que es puga mantindre en guaret, a l'espera que arribe un moment oportú més gran, ordenacions urbanístiques que, en estos moments, ja han caducat esperant que vinga un moment del mercat més beneficiós. Pensem que els terminis que es marquen són excessivament amplis. I, per tant, tractem d'abreujar-los perquè, en definitiva, les coses que hui en dia no es poden fer simplement caduquen. I, en el moment que es puguen fer, ja vorem; perquè probablement els criteris i les circumstàncies hauran canviat i, probablement també, inclús la mateixa legislació permetrà altres tipus d'actuacions que en estos moments no poden contemplar-se.

(La intervenció del president de la comissió no s'ha gravat)

El senyor Ponce Guardiola:

El senyor president:

Vamos a ver, al principio hemos pactado que hubiera una intervención de diez minutos por cada uno de los ponentes, y una réplica de cinco. Yo entiendo que haremos el debate –ellos– y luego habrá las réplicas, a cada uno de los grupos, de cinco minutos. ¿Lo entendemos así, o queréis que…? (Un diputat diu: «Si no les importa, lo lógico sería que lo hiciésemos…». Dos diputats mantenen una conversa amb els micròfons desconnectats)

El senyor Bellver Casaña:

El senyor president:

El senyor Bellver Casaña:

El senyor president:

El senyor Torró Gil:

Bé, moltes gràcies, senyor president.

A vore. Per respondre als arguments que s'han plantejat. Ja sabem que la tramitació no es una esmena a la totalitat, però quan nosaltres plantegem una esmena a la totalitat al ple, el més lògic és que en les esmenes parcials que nosaltres presentem es traduïxca eixa esmena a la totalitat que es va fer en el ple. Si no, no tindria sentit plantejar esmenes. I clar que suprimim el preàmbul, perquè el preàmbul el que fa és sintetitzar quin és l'esperit de la llei, un esperit amb què nosaltres estem completament en desacord. Per tant, el que demanem és la seua supressió. No podem esmenar-lo en el sentit que no podem corregir determinades qüestions, perquè el que caldria haver fet és fer una altra esmena completament. Perquè, en la major part és el que li he dit al principi.

Vostés –i a més ja és la segona volta que ho fan– van crear una legislació urbanística extremadament intricada i complexa, i ara el que estan tractant de fer és modificar-la via decrets. Via decrets que, a més, l'únic que estan fent és posar més pegats i fer més complicada, cada volta més, la tramitació urbanística. I jo que he estat en ajuntaments i que (inintel·ligible) . municipals, em confessen que cada volta és més difícil interpretar de quina manera es poden fer determinats tràmits urbanístics.

I quan li he dit que és fer viable allò que era il·legal, el que estic dient-li és que el que vostés estan fent és que coses que fins ara no es podien fer perquè es consideraven fora de llei, ara el que fan és, a través del decret, permetre que eixes coses puguen ser possibles, perquè lògicament ara ja estan dins de la llei. Per tant, això és fer una cosa que era il·legal, legalitzar-la d'alguna manera.

El tema de les càrregues burocràtiques. Eixa no és la raó del que està plantejant-se ací. És l'excusa, l'excusa per a tractar de colar darrere d'això tota una sèrie de coses que no tenen res a veure amb la simplificació dels tràmits o de les càrregues burocràtiques. Una cosa és fer els procediments àgils, una cosa és simplificar els procediments, i l'altra cosa és eliminar les garanties que tenen els procediments. I el que fan vostés en esta llei és eliminar una bona part de les garanties que tenen estos procediments i, fins i tot, fan una cosa que encara és més greu que això, que és deixar el criteri final a l'arbitrarietat de la decisió del Consell, sense que hi haja ningun mecanisme objectivable que permeta que totes estes declaracions especials que es tracten ací estiguen, d'alguna forma, justificades. La. A vore si ho trobe. En el punt sis de l'article 7 –si no recorde mal–, o quan parla de l'actuació d'interés social, tenen «alguno de los siguientes fines». Y em parlen de a, b, c, d, e, f, g. En la pràctica, això suposa que qualsevol cosa, qualsevol cosa que se li ocórrega, sempre que l'empresari tinga un contacte polític adequat i parle i toque les tecles que ha de donar, sap que eixa tramitació –com a més, els ajuntaments, si a més afecta diversos municipis, ja tenen tan poc que dir ahí– tindrà garantida la declaració per part del Consell.

Això és el que pretén esta llei, ni més ni menys. Això és el que vostés estan permetent. Això, la discrecionalitat perquè determinades actuacions puguen anar a pressa, i sobretot la de mantindre PAI inviables en vigor. Eixes són les dos úniques coses que vostés defensen, i l'únic que pretenen en este decret. Ni més ni menys. Tota la resta és retòrica que no va a ningun lloc. Vostés saben molt bé el que volen. No sé, a la millor poden enganyar algunes persones. Per descomptat, als que estem ací asseguts ja fa molts anys que tenim molta mili per desgràcia, i ja estes coses no mos enganyen simplement. Vull dir, ara sabem que determinat empresari que vullga fer, muntar una determinada discoteca en un determinat lloc, ja ho tindrà fàcil. Perquè simplement serà posar-se en contacte amb qui haja de posar-se en contacte de l'administració i, a través d'això s'encetarà un procés especial perquè això es declare com a actuació territorial estratègica i tinga l'autorització del Consell.

I una matisació: nosaltres defensem la propietat privada. Defensem els drets dels propietaris privats contra l'arbitrarietat del Consell. I això, no ara, ho hem fet sempre. Ho hem fet sempre. Una cosa és l'interés general, però el que vostés defensen no és l'interés general, són interessos particulars. I el que nosaltres defensem són els interessos generals i els interessos dels propietaris que es veuen afectats per eixes expropiacions forçoses que suposen moltes de les actuacions que vostés, ja amb tota la legislació que tenen, permetien, i en esta, el que faran és agreujar encara més eixa situació.

El senyor president:

El senyor Ponce Guardiola:

Bien, esta ley que estamos debatiendo viene de un decreto ley que, cuando se debatió en el pleno, ya indicamos que para nosotros suponía, para Compromís supone un auténtico coladero para actuaciones similares a las que nos han llevado a la ruina al pueblo valenciano. Sí, porque de alguna forma sigue perpetuando o posibilitando perpetuar el modelo de la política del hormigón y el ladrillo, y es la que ha llevado a buena parte de ayuntamientos y a la banca valenciana a la situación en la que estamos de endeudamiento y de ruina casi generalizada. Ya sé que esto no les gusta oírlo, pero pensamos que es la triste realidad.

Eso fue el punto también del espejismo laboral de la burbuja urbanística, en la que muchos jóvenes pensaron que ya tenían la vida solucionada teniendo un buen trabajo en la construcción, y la administración y la banca les dio a entender que aquello iba a seguir de por vida y en pocos años nos hemos encontrado a gente sin formación, incluso en muchos casos con cargas y con hipotecas que no van a poder asumir y se va a perder su derecho a obtener una vivienda, porque lo que sí que se produjo fue una subida de precios descomunal y fuera de toda lógica en la vivienda y no se ha producido un descenso proporcional. Aquello ha hecho que mucha gente no pueda acceder al derecho básico de la vivienda y que, por otra parte, esos precios, hoy en día, dada la crisis general y el empobrecimiento de la sociedad, pues, cada vez menos gente pueda acceder a ese derecho básico y universal que es el de la vivienda.

El senyor president:

La senyora Marcos Puig:

(Ocupa la presidència la vicepresidenta, senyora M. ª Elena Bonet Mancheño)

La senyora vicepresidenta:

El senyor Signes Núñez:

Gràcies, presidenta.

En primer lloc, vull constatar en nom del meu grup que en este moment estem en una situació de fora de consens respecte a la política urbanística. I, a més, no hi han previsions de començar a parlar amb el Partit Popular. L'actitud, en este moment, del Grup Socialista és totalment crítica amb la política urbanística del Partit Popular.

En este decret que ara passen a tramitació, modifiquen la Llei d'habitatge, modifiquen la LUV i, sorprenentment, a través d'una esmena modifiquen la Llei de mobilitat de la Comunitat Valenciana, que va ser l'última que aprovàrem en l'anterior legislatura i que, per cert, me dóna la impressió que apareix com un extraterrestre o un astronauta ahí, perquè no sé que té a vore la llei de mobilitat amb eixa esmena. Ja m'ho explicaran vostés, no?

És a dir, estan intentant fer un text refós de la legislació urbanística valenciana, que previsiblement esta primavera estarà acabat, i ací estan aprovant una llei que modifica tres lleis. A més, amb una particularitat que és l'expressió màxima del filibusterisme polític del Partit Popular, que és l'esmena 83. És a dir, l'esmena que modifica l'article 7; és a dir, l'esmena que modifica la LUV; és a dir, vostés presenten i han estat per ahí correguent presentant eixa modificació de la LUV i, en este moment, a través d'una esmena de quasi quatre pàgines vostés se carreguen tot el que apareixia en el decret llei i en el projecte de llei apareix una reforma de la LUV que no té res a vore amb el que hi havia abans, amb una falta de respecte tremenda no únicament a l'oposició sinó a la ciutadania, als tècnics que vostés han estat explicant-los eixa reforma de la LUV. En este moment, tindrà de començar el recorregut.

No vegem caràcter d'urgència ni del decret convalidat ni d'este projecte; més bé pareix formular-se per a satisfer problemes concrets d'actuacions urbanitzadores particulars, més que per a perseguir el bé general.

I, en definitiva, el meu grup ha presentat únicament deu esmenes, però creguem que són essencials per a fer acceptable el text.

A l'article 1. 3, que fa referència a les actuacions territorials estratègiques. Bé, també volia dir abans que és molt curiós, és molt curiós que este projecte de llei se diga «d'actuacions territorials estratègiques» i que únicament una de tres parts del seu contingut se referigga a això. La resta se destina a modificar la LUV i a modificar altre tipus de lleis, no?

Dia que a l'article 1. 3 que fa referència a les actuacions territorials estratègiques, definició i requisits, proposem l'addició d'un apartat g denominat «caracterització», en què demanem que les administracions que realitzen l'explotació de les ATE, en règim d'unitat de gestió, justifiquen la impossibilitat de tramitar-les com a declaració d'interés comunitari en sòl no urbanitzable, així com també de la impossibilitat de tramitar-les com a àrees residencials, industrials o terciàries.

La justificació és òbvia. Ens pareix que és necessari diferenciar entre ATE i les actuacions més convencionals, hui ja resoltes amb les tècniques urbanístiques convencionals com són les declaracions d'interés comunitari en el no urbanitzable o les àrees prioritàries desenvolupables mitjançant PAI.

Si no se fera aixina, podria generar-se una confusió de figures juridicourbanístiques que vindrien a banalitzar, per una banda, el caràcter de les ATE i, per l'altra, a buidar de contingut les competències municipals al tramitar actuacions convencionals, les DIC, d'acord amb un procediment excepcional, el de les ATE, l'àmbit de decisió de les quals es residencia en el Consell i, per tant, se llevaria als ajuntaments.

La segona esmena a l'article 4. 2, apartat b, que explica l'elaboració i aprovació del pla o projecte d'ATE, i la designació del promotor i fixació de les seues obligacions, proposem que en qualsevol cas, les actuacions hauran d'assumir la totalitat de les càrregues i deures establerts en la legislació urbanística per al sòl no urbanitzable, i així evitar exclusions espúries al deure decidir sòl per a dotacions públiques o per a suprimir el percentatge de participació pública amb les plusvàlues que li corresponen a l'administració, tal com establix la legislació urbanística i l'article 47 de la Constitució.

L'esmena a l'article 6, de modificació de la llei d'habitatge de la Comunitat Valenciana, quan parla a quines finalitats poden dedicar-se els ingressos provinents del patrimoni públic de sòl, proposem afegir l'obligatorietat de destinar habitatges de protecció pública en les condicions establertes en l'últim paràgraf de l'article 16. 1 b del text refós de la Llei de sòl estatal. Lògicament, això per als casos en què seguix existint sòl en el pla general d'ordenació urbana destinat a eixe ús.

Proposem també suprimir el punt 1 de l'article 7, que suprimix l'obligació de programar segons la LUV tot el sòl que es reclassifica, de no urbanitzable a urbanitzable en un PAI. No ho entenem. Si es pretén programar menys sòl, que es propose la reclassificació d'eixa superfície, de menys sòl, i que no es reclassifique més sòl que el necessari, ja que això suposaria posar en posició especulativa un sòl reclassificat sense termini ni compromís per al seu desenvolupament, i això és totalment inacceptable i, ahí darrere, n'hi ha alguna cosa.

Proposem suprimir el punt 2 de l'article 7 del projecte de llei, que modifica l'article 140 de la LUV, pel qual es suprimix l'obligació legal d'establir la garantia provisional per als aspirants a urbanitzadora. I això no resulta acceptable ja que impediria acreditar la solvència econòmica dels eventuals aspirants a urbanitzadors, requerint, obligat, en qualsevol procediment concursal, regulat en la legislació de contractes al sector públic en què es recolza la Llei urbanística valenciana.

Proposem també suprimir el punt 3 de l'article 7, en el qual, igual que en l'esmena anterior, es suprimix la garantia provisional, en este cas per als programes d'actuació aïllada, edificatoris o rehabilitadors, i les raons són les mateixes que en l'anterior esmena.

Proposem la supressió l'apartat 3 del punt 5 de l'article 7 pel qual es prohibix l'expropiació d'aquells sòls qualificats com a dotacionals després de passar els cinc anys des de la seua qualificació per als casos de la seua ubicació en no urbanitzable o en urbanitzable en explotació agropecuària. Això és una bogeria. La rebutgem ja que suposaria mantindre a l'infinit una qualificació dotacional que vulneraria absolutament i greument el dret de la propietat d'eixe sòl dotacional.

També, igual que a l'article 6, a l'apartat 1. 6 de l'article 7, pel qual es modifica l'article 259 de la LUV relativa a la venda dels patrimonis públics de sòl i a la dedicació dels ingressos obtinguts, també ací proposem afegir l'obligatorietat de destinar-los a habitatges de protecció pública en les condicions establertes en l'últim paràgraf de l'article 16. 1 b del text refós de la llei del sòl estatal.

En la disposició transitòria primera, que fa referència a la suspensió temporal de l'execució dels programes a l'entrada en vigor d'esta llei dos anys prorrogables per altres dos anys, proposem afegir al final l'obligatorietat de l'urbanitzador de mantindre les variables juridicoeconòmiques aprovades en el programa; la condició que la pròrroga s'haurà d'aprovar pels propietaris del sòl quan s'abaste un 75% de la superfície de l'actuació programada, i també el fet que l'incompliment de la pròrroga màxima de dos anys comporte la desclassificació immediata i desqualificació immediata i automàtica dels sòls afectats per la programació, restant sotmesos, en qualsevol cas, al règim de sòl que tingueren en el seu origen.

Senyories, si bé es pot entendre esta transitòria primera sobre la base de l'actual situació en recessió econòmica, l'esmena reconduïx a la legalitat la proposta que fa el projecte, ja que si es modificaren les variables econòmiques objecte del concurs d'adjudicació, obligaria a la disposició d'un nou concurs sobre la base de la Llei de contractes de l'administració pública.

Així mateix, resulta raonable –vaig acabant, president– que es vullga l'acord de la majoria qualificada de la propietat, ja que són els pagadors de l'actuació i que el termini màxim siga improrrogable, sense perjudici, òbviament, de la possibilitat de tornar a sotmetre'l a concurs d'adjudicació quan l'interés general aixina ho recomane, i les condicions del mercat aixina ho aconsellen.

A la transitòria segona, que permet que els plans parcials aprovats amb anterioritat a esta llei puguen subdividir –atenció! –, puguen subdividir les unitats d'execució inicialment previstes, exigim que les modificacions d'ordenació i de gestió proposades exigixguen de la declaració de caducitat del programa aprovat i la convocatòria d'un concurs nou d'adjudicació de la unitat d'adjudicació plantejada.

Òbviament –acabe ja– si es modifica l'àmbit de programació una vegada adjudicat el PAI, s'està modificant la base més essencial del concurs, per la qual cosa, de no sotmetre's a una nova legislació, com proposem, s'estaria vulnerant la llei de contractes i, a més, s'estaria vulnerant la pròpia Llei urbanística valenciana.

Res més i moltes gràcies.

(Ocupa la presidència el president, senyor Andrés Antonio Ballester Costa)

El senyor president:

El senyor Castejón Chaler:

Moltes gràcies, senyor president.

Bé, pràcticament acabant este debat del Projecte de llei de mesures urgents d'impuls a la implantació d'activitats territorials estratègiques, després de la seua intervenció, senyor Signes, anunciar-li que acceptarem dos de les esmenes de les deu que ha presentat, concretament la número 47 i la número 76. Són dos esmenes d'addició que fan referència, concretament, al títol II –les dos–, capítol I, tant l'article 6 com l'article 7. Encara que pensem que són esmenes que no aporten res especial que no faça ja, avui per avui, la legislació urbanística valenciana vigent, sí que es veritat que s'arreplega el que estableix el text refós 2/2008 de la llei estatal del sòl, en les condicions establides, en l'obligació de destinar patrimonis públics de sòl en actuacions residencials a l'ús de vivendes de protecció pública. Per això les arrepleguem.

I ha fet vosté un llarg recorregut a les esmenes de supressió. I cap de les quatre esmenes a què vosté feia referència. , doncs no les anem a acceptar. Jo li podria dir que són esmenes que podem considerar inclús com a retalls, no? I no estem per a retalls. El Partit Popular no està ni per a retalls en educació, ni en retalls en sanitat i ni, de bon tros, retalls que el que fan és minvar el poder facilitar, precisament, la implantació d'activitats econòmiques que generen ocupació mitjançant la reducció i l'agilització dels expedients urbanístics i d'avaluació ambiental, així també com esta important tasca d'assessorar i ajudar els ajuntaments en l'adaptació dels planejaments municipals, en el marc legislatiu vigent, que és un dels molts objectius que té este projecte de llei.

Les esmenes de supressió –com dic– van totes al títol II del decret llei; un títol que modifica –com bé vosté ha dit– alguns dels preceptes legislatius en matèria d'habitatge i urbanisme, però discrepe en la forma en què vosté ho veia. Precisament van per a flexibilitzar determinats procediments administratius i mobilitzar recursos econòmics en el sector de l'habitatge i de la construcció. És a dir, tot el contrari del que vosté, d'alguna manera, mos albirava.

En el capítol I sí que és veritat que es modifica la Llei 8/2004, de 20 d'octubre, de La Generalitat, de l'habitatge de la Comunitat Valenciana. I, precisament, per què es modifica? Es modifica amb l'objectiu d'ajudar a normalitzar el mercat de l'habitatge i millorar la qualitat de determinades àrees urbanes, flexibilitzant aquest fi –el règim dels recursos provinents del patrimoni públic del sòl–, la qual cosa es realitza d'una forma coordinada amb la llei urbanística valenciana.

També al capítol II n'hi ha una altra modificació puntual de la Llei 16/2005, de 30 de desembre. I per què aquesta modificació? Doncs, també li he de dir, naturalment per a impulsar i per a afavorir el que són els processos de programació del sòl, mitjançant la modificació del nivell d'exigència financera actualment previst en la llei. I això ho fem, precisament, per a assegurar el compliment i els compromisos que té i que ha d'adoptar l'agent urbanitzador.

També, en esta modificació, el que es fa és regular la suspensió temporal dels programes d'actuació integrada, possibilitant implantar un ús terciari a les àrees prioritàries –imprescindible per a impulsar aquests tipus d'actuacions de què estàvem parlant.

Ha fet referència, en algunes esmenes molt concretes, concretament la 51. ; que, per part nostra la rebutgem. I la rebutgem en coherència amb la disposició transitòria segona que permet la subdivisió en la programació, que és una de les innovacions que arreplega el decret, a fi de flexibilitzar –com li deia abans– la gestió i donar oportunitats a l'urbanitzador de poder abordar la programació, sense haver-se de cenyir, estrictament, a una delimitació sectorial que resulte del planejament. I el que s'aconseguix és una millor adequació a la programació conjunta econòmica, ajustant-se a l'oferta de sòl a urbanitzar; i que estiga en consonància al mercat real, al mercat que, avui per avui, sabem tots quin és. Per tant, suprimir este punt pensem nosaltres que el que faria seria suprimir també pràcticament tota la disposició transitòria segona. No la podem acceptar.

També dir-li que en l'esmena número 54. Ja en el preàmbul, doncs, s'arreplega i se conté la justificació del text actual. I es tracta d'impulsar i afavorir els processos de programació del sòl, mitjançant la modificació del nivell d'exigència financera –com li deia abans.

Pensem que la conjuntura econòmica actual està motivant esta modificació. I eixa conjuntura no es pot desconéixer pel legislador. I, evidentment, des del Grup Parlamentari Popular i des del govern, s'actua en conseqüència. És per això perquè es va eliminar l'obligatorietat de la garantia provisional –una substitució de l'expressió «hauran de» per «podrà exigir»–; i perquè es va reduir també el valor mínim d'este, passant del 10 al 5%; i el màxim, passant del 20 al 10%; en coherència, precisament, amb la modificació de la Llei de contractes del sector públic.

En altres esmenes a què vosté feia una referència puntual, doncs, també dir-li. Per exemple, la 63, que tampoc es pot acceptar, ja que la justificació, en principi, seria la mateixa que acabe de dir-li en l'esmena anterior. Però, en este cas, sí que es manté l'obligatorietat de la prestació de la garantia, encara que, donades les circumstàncies actuals, es reduïx el seu impost mínim i màxim.

Altres esmenes de supressió, en referència a unes quantes molt concretes, que seria ampli el poder-les explicar en este poc temps que tenim. Però sí que m'agradaria explicar una esmena a què vosté feia referència, concretament la 89. La 89, en què estàvem –podríem dir–, estem d'acord en una part de la seua esmena però que, donat que són tres punts, no la podem acceptar.

Perquè sí que, en tot cas, tenim molt clar que l'urbanitzador ha de mantindre les variants juridicoeconòmiques aprovades, això estem totalment d'acord. Però pensem que en la redacció de la seua esmena n'hi ha una sèrie d'errades –o bé, el text no està redactat–, concretament en l'apartat b, a què vosté feia referència, els propietaris pensem que no han de poder condicionar l'acció urbanística, que això és una funció pública. Per tant, considerem més encertat atendre la casuística concreta, ponderant les circumstàncies que es puguen donar en cada supòsit.

Quant a l'apartat c d'aquesta mateixa esmena que vosté presenta, pensem que és una redacció més restrictiva, i que també pensem que en l'esmena que nosaltres fem d'aproximació queda perfectament delimitada i molt ben explicada.

A mi m'ha sorprés que vosté ha començat la seua intervenció fent referència a les esmenes que ha presentat el Partit Popular –bé, és a dir, com li ha dit la nostra companya, podem presentar esmenes a este decret–, i feia referència.

Com després les esmenes les passarem directament a votació, doncs ja li puc avançar, per exemple, el perquè hem afegit una disposició final primera, concretament en el que feia referència a la llei de mobilitat de la Generalitat valenciana. Doncs, explicar-li que la finalitat d'aquesta modificació que s'ha introduït en estes esmenes és que la conselleria competent en matèria de transports puga assumir l'exercici de les competències en matèria de provisions als serveis públics de transports quan, per raons generals, així se requerisquen.

D'aquesta manera, el text legal pensem que guanya coherència, ja que seguix el mateix criteri que el previst per l'assumpció de competències en matèria d'administració de tot el que fa referència a infraestructures de transport en esta mateixa llei de mobilitat.

I, també, una altra de les coses a què vosté feia referència, a l'esmena en què sembla que canviàrem tot el decret. No és així. Nosaltres hem presentat ara una esmena d'aproximació a una pròpia esmena nostra –la 92–. I això ho fem perquè una vegada llegida l'esmena, que ja era ampla, pensem que s'aclarix, s'aclarix d'una manera molt –perdone la redundància–, molt clara la redacció del text publicat, que pareixia referir-se únicament a plans parcials –als quals vosté també feia referència–, a plans parcials requalificatoris.

Pensem que la nova redacció deixa perfectament clar que fa referència normativa. I aquesta referència normativa predica respecte qualsevol instrument de plantejament del desenvolupament urbanístic.

Així mateix, també, esta nova redacció –que és ampliació de l'anterior– el que sí que fa és que facilita la gestió d'aquells planejaments requalificatoris que, després d'una llarga tramitació, estan pròxims a la seua aprovació, equiparant-los a plans parcials aprovats definitivament.

I ja, per a acabar, algunes de les esmenes que pensem que no procedix la seua aprovació. Concretament la 35 la rebutgem perquè les actuacions territorials estratègiques pensem que queda molt clar que tenen un règim específic de tramitació i gestió; i que té, com a full de ruta, la declaració del Consell. Per tant, tenen la total garantia de racionalitat i equitat respecte als decrets i deures dels promotors.

En definitiva, pensem que les esmenes que hem presentat ja, per part del Grup Parlamentari Popular, milloren considerablement aquest decret –que ara tindrà el rang de llei–. I que, en definitiva, el que pretenia –des del Consell– que esta llei sobre mesures urgents d'impuls a la implantació d'actuacions territorials estratègiques, que és una norma que respon, fonamentalment, a este criteri del Consell d'actualitzar i intentar que n'hi haja una sèrie d'actuacions singulars, actuacions exclusives, d'impacte supramunicipal, i això farà que permeten un dels grans objectius que no és ni més ni menys que generació de renda, generació d'ocupació, a l'hora que intenten contribuir a la millora de la vertebració de tot el nostre territori. I per això aquestes esmenes nostres, que passarem definitivament a votació quan mos toque el torn.

Moltes gràcies.

El senyor president:

El senyor Castejón Chaler:

Sí, comunicar que les esmenes presentades pel Partit Popular, igual que l'esmena d'aproximació –com ja he avançat anteriorment–, les passem directament a votació.

Moltes gràcies.

El senyor president:

Pasamos, entonces, a la 92. (Remors. El senyor Torró diu: «L'esmena d'aproximació…») Perdone un momento, señor Torró, es la enmienda de aproximación del Partido Popular. (Remors) No, a la del Partido Popular, ¿queda claro, señor Signes? Dígame usted, señor Torró.

El senyor Torró Gil:

M'agradaria saber. , mosatros disposem d'eixes aproximacions? Perquè, si no, no sabrem què estem votant, no? (Un diputat diu: «Estan dins de la carpeta. ») Jo crec que no, eh? , però bé. Igual no ho he mirat bé. En la meua carpeta crec que no està.

El senyor president:

Interrumpimos entonces la comisión. Si no está en sus carpetas la enmienda de aproximación que ha presentado el Grupo Popular a una enmienda que es suya, que es la número 92, se les van a facilitar unas copias, con lo cual, interrumpimos por cinco minutos la comisión.

El senyor Torró Gil:

Tenim la llei i l'ordenació d'esmenes. Però les d'aproximació no estan. Però també n'han presentat una d'aproximació al Partit Socialista, no? (El senyor Signes diu: «Eixa és la que conec jo. La presentada d'aproximació a la seua és la que no tenim») Tu la coneixes, però nosaltres no. (El senyor Signes diu: «No, jo conec la presentada d'aproximació a la meua. La presentada d'aproximació a la seua no la conec jo. ») Això dic, però que mosatros eixa tampoc. I si tu l'acceptes. (El senyor Signes diu: «No, no. Jo no l'he acceptat. ») Ah! , tu no l'has acceptat; val, val, val. Aleshores. (El lletrat de la comissió i alguns diputats parlen a la vegada amb el micròfon desconnectat) Ja, ja. Però que també havíeu presentat una esmena d'aproximació a una de. (S'interromp la gravació)

Votamos la totalidad. Perdón. Del artículo 1. (Pausa i veus) (S'interromp la gravació)

(Remors) No hay problema, señor Ponce, para lo que (inintel·ligible) . ha permanecido usted todo el rato. (Remors)

Designació del membre de la comissió que ha de presentar davant del Ple el dictamen de la comissió sobre el Projecte de llei, de La Generalitat, de mesures urgents d'impuls a la implantació d'actuacions territorials estratègiques (procedent del Decret llei 2/2011, de 4 de novembre, del Consell. BOC número 45)

El senyor president:

El senyor Castejón Chaler:

El senyor president:

(S'alça la reunió a les 12 hores i 55 minuts)

