Comissió de Medi Ambient realitzada el dia 26 de maig de 2009. Comença la reunió a les 11 hores i 6 minuts. Presideix el diputat senyor Andrés Antonio Ballester Costa. Reunió número 12.

Proposició no de llei sobre l'adopció urgent de mesures per a revertir la situació de sobreexplotació actual que patixen els rius de la conca del Xúquer, presentada pel Grup Parlamentari Esquerra Unida-Bloc-Verds-IR: Compromís (RE número 28. 324, BOC número 127)

El senyor president:

(El senyor secretari passa llista per tal de comprovar si hi ha quòrum)

El primer punto del orden del día. Antes de proceder a la aprobación o no del acta de la reunión anterior, comunicarle a toda la comisión que vamos. , si les parece a ustedes bien, vamos a alterar el orden del día, porque, la comparecencia, nos ha solicitado el señor

el comparecer un poco más tarde en esta comisión. Debe estar a punto de llegar, con lo cual, si les parece, empezaríamos con las proposiciones no de ley, que sería por el punto número 3,

El senyor Morera Català:

Simplement per a informar el president que, d'acord amb el canvi, per a facilitar en temps i forma la presència dels consellers, però li he de recordar que a les dotze n'hi ha Junta de Síndics, i jo m'hauré d'absentar per la presència en la Junta de Síndics.

El senyor president:

El senyor president:

El senyor Morera Català:

Moltes gràcies, senyor president.

Esta es una proposició no de llei que presenta el nostre grup, i és una proposició no de llei que té a vore amb l'aigua. És un tema recurrent en estes Corts i que, per desgràcia, encara no ens hem pogut posar d'acord tots els grups parlamentaris en una estratègia valenciana sobre l'aigua.

Nosaltres, des del Bloc, des d'Iniciativa, considerem que és convenient començar a fer la casa no per la teulada, com s'ha fet en este país durant molt de temps, sinó per la base, i poder articular sobre la base d'una estratègia compartida, un dels problemes que anem a tindre d'afrontar en un pròxim futur, i és el problema de l'escassesa d'aigua. Això ho diuen tots els informes, tots els informes tècnics, tots els informes de l'ONU, tots els informes de la Comissió Europea, fins al punt que la conca del riu Xúquer ha estat analitzada, presentada i projectada com una de les conques model per a l'articulació de les disposicions de la directiva marc d'aigua, perquè s'entén que el Mediterrani occidental, és a dir, el nostre territori, està sotmés a un procés d'impacte enorme respecte al que pot ser la desaparició de recursos hídrics.

En eixe sentit, crec que seria convenient arribar a consensos bàsics en matèria hídrica despolititzats i intentar posar solucions allà on hi han problemes i no utilitzar la qüestió de l'aigua com un element de confrontació, de divisió entre el nostre poble. Perquè així ens va, senyor president, així ens va, que no trobem aliats, per més que xillem, i ja són fins i tot en Castella-la Manxa els que es plantegen, i s'han plantejat en l'elaboració del seu estatut d'autonomia, la derogació del transvasament Tajo-Segura. I aixina ens va.

Per tant, mosatros som partidaris de buscar racionalitat on hi ha irracionalitat, o buscar solucions on hi ha conflicte, o buscar acords on hi ha una excessiva discrepància. I hem parlat amb els usuaris de l'aigua, amb llauradors, amb membres de la séquia Real del Xúquer, hem parlat amb persones senzilles, preocupades per la manca d'una resposta eficaç als problemes que té, en este cas, el nostre riu Xúquer, que, com tots vostés saben, la seua precària situació ha provocat que en el seu tram mitjà, des de fa. , en l'any 2007, s'assecara completament, és a dir, desapareguera el riu. Això és un fet inaudit en Europa, en l'Europa continental, en l'Europa central, però no comença a ser un fet ja infreqüent en l'Europa mediterrània, que és a on nosaltres vivim.

El riu Xúquer es va secar en el seu tram mitjà. I ens podem preguntar ¿per què? Doncs, es va secar per la sobreexplotació dels aqüífers per pous legals o il·legals. Pel que fa als pous il·legals, trobem a faltar una acció poc decidida del govern central per a controlar els pous il·legals que, d'alguna forma estan secant literalment el riu Xúquer. I pel que fa a la utilització il·legal de l'aigua del riu Xúquer, doncs, és fruit d'un pacte negatiu per als nostres interessos, nosaltres el considerem negatiu, que va tindre lloc en l'any 1997, per a pactar el pla de la conca del riu Xúquer.

Eixe pla ha segut nefast per al nostre riu, nefast per a l'albufera, nefast per als llauradors de l'arròs de la ribera del Xúquer, de la Ribera Baixa, i nefast per als nostres usuaris. ¡Nefast per a la ciutat de València! , perquè o hem d'oblidar que la ciutat de València beu del riu Xúquer; nefast per a la ciutat de Sagunt, que tenen un hectòmetre cúbic assignat; i nefast per a tots aquells que vam «pagar» amb diners propis, sense cap ajuda estatal, el pantà d'Alarcón, i, graciosament, i incomplint disposicions del Tribunal Suprem, es va entregar al govern central una obra d'enginyeria, l'única d'Espanya, pagada amb diners privats, amb els diners de molts valencians, que van vore l'oportunitat d'aconseguir aigua i, per tant, van finançar en ple franquisme una obra d'enginyeria. És cosa inaudita, i així ens ha anat, eixe pacte ens ha lesionat.

Ens ha lesionat, perquè s'ha atorgat una capacitat d'extracció d'aigua superior a la que el propi riu té, i això és una lliçó que ens hauria de fer reflexionar, perquè no es pot traure d'on no n'hi ha, no es pot estirar més el braç que la màniga. Em fa l'efecte que un dels problemes de l'economia que tenim és que s'ha estirat més el braç que la màniga: el pecat de l'avarícia. I al nostre, al riu Xúquer, l'únic riu viu que tenim el poble valencià, l'únic riu viu, amb un port a la ciutat de Cullera, li passa factura.

Li passa factura i, per això, nosaltres tornem a reiterar el nostre compromís amb una política hídrica rigorosa, sensata, emmarcada en la directiva d'aigües, emmarcada en el que la Unió Europea ens assenyala, i em preocupa moltes vegades la deriva antieuropeista dels plantejaments ací, en estes Corts Valencianes, o fora, de negar la virtualitat dels plantejaments de la Unió Europea en estos temes, en temes d'urbanisme, etcètera, etcètera, quan nosaltres hauríem d'estar profundament agraïts, no només per les ajudes sensates que hem rebut i continuem rebent, sinó perquè la Unió Europea sí que està a l'altura del que requerix la situació, com, per desgràcia, no veiem que passe ací en molts casos.

I, per això, des de les Corts Valencianes, per començar a fer la política hídrica de baix cap a dalt, dels fonaments, començar a posar uns fonaments en eixa nova política hídrica, que és absolutament necessària, nosaltres plantegem que estes Corts, davant la precària situació del riu Xúquer, i pels problemes que se puguen derivar en un pròxim futur, fins i tot per a la utilització d'aigua potable per a la ciutat de València i altres usos, nosaltres proposem que estes Corts demanen que, per a revertir la situació de sobreexplotació que pateix el riu Xúquer, facen una declaració i demanen que se facen les accions oportunes perquè es declare sobreexplotat l'aqüífer de la Manxa oriental.

El Partit Popular ens ha manifestat en el seu dia la seua posició favorable al que estem demanant ací. També crec que pot ser una posició positiva per part del Grup Socialista. Esta proposició no de llei és una declaració d'intencions en un context en el qual s'està renovant el pacte de la conca del riu Xúquer. En sóc conscient. Però no estaria de més que en este moment que s'està replantejant un element fonamental pe al nostre futur, s'arribara, des d'estes Corts Valencianes, a un proposta positiva per a començar a fer les coses bé.

Des del Bloc som partidaris d'«Agua para todos», però l'«agua» no és «para todo», i, l'aigua, no se pot permetre que s'estiga regant zona de secà, de cultius excedentaris de la Unió Europea, molts d'ells transgènics, amb l'aigua bona del riu Xúquer. És una autèntica vergonya i un símbol del que no ha de passar. I si això passa, és perquè l'any 1997 es va fer un error, es va pactar d'esquena al poble valencià el pacte de la conca del riu Xúquer, atorgant uns cabals que no té el riu al reg de zona de secà amb cultius transgènics a Castella-la Manxa.

I és el moment que estes Corts, si de veritat volen defensar els interessos valencians, els interessos de l'aigua, reconeguts per sentències del Tribunal Suprem, donen un toc d'alerta, donen un toc d'atenció i aproven una declaració demanant la declaració de sobreexplotació dels aqüífers del riu Xúquer en la Manxa oriental. Ens juguem el futur amb esta decisió, perquè, torne a repetir, «Agua para todos», sí, però «Agua para todo», no. I «Agua para todo», no, vol dir que no a que l'aigua del riu Xúquer s'utilitze per a regar cultius de secà, transgènics en molts casos, en la Manxa oriental. Això és una autèntica vergonya que és fruit d'una decisió errònia que el senyor Zaplana, com a president de la Generalitat valenciana, i el senyor Bono, com a president de Castella-la Manxa, van prendre d'esquena a l'opinió pública, d'esquena als interessos valencians, l'any 1997.

I això ha de canviar, i pot començar a canviar, si n'hi ha visió de mires i des d'estes Corts Valencianes, des d'esta Comissió de Medi Ambient, se posa el primer pas, la primera peça d'eixa nova política hídrica que ha d'il·luminar el futur del País Valencià. Si no, ja sabem el que tenim, sense aliats, perdent posicions, demagògia, manipulació partidista i, això sí, més a soles que la una sense possibilitat d'aconseguir recursos i una utilització racional dels recursos, que són per a tots, però no són per a tot, torne a repetir.

I, per tant, crec que si els grups parlamentaris estan a l'altura del que reclama el poble valencià, aprovaran, sens dubte, esta proposició no de llei, que té com a fonamental revertir la situació de sobreexplotació que patix el nostre riu Xúquer.

Això és tot.

El senyor president:

El senyor Torró Gil:

Bé, estem completament d'acord amb la proposició no de llei, perquè entenem que és demanar una cosa que realment no sé si caldria demanar-la, ¿no? , perquè hi han coses que són tan òbvies que, de vegades u arriba a pensar que des de les institucions que correspon administrar-les, pareix que no es tinga massa clara la realitat, ¿no? , perquè que el Xúquer està sobreexplotat és una evidència tan clara que el que sembla increïble és que tingam de demanar que es declare eixa sobreexplotació, ¿no?

Jo crec que tot el que envolta la problemàtica que té el riu Xúquer és un exemple claríssim de la necessitat d'establir un gir copernicà en la política de l'aigua, ¿no? Tenim una necessitat imperiosa que ens ve obligada, i ara, en este període electoral que tenim, encara deuria ser més òbvia també, que és el tema de la directiva marc. Cal transposar la directiva marc, cal aplicar-la, cal anar més enllà del concepte de l'aigua com un recurs exclusivament o primordialment econòmic, és a dir, com si fóra un bé de capital, i entendre les funcions ambientals, que exigix la directiva marc a l'hora d'establir la política, la problemàtica de la qualitat de l'aigua i, sobretot, el tema que l'aigua és un recurs escàs i que no pot créixer infinitament la demanda de l'aigua, cal posar-li uns límits, perquè, efectivament, l'aigua és un bé limitat, ¿no?

El pacte famós Bono-Zaplana jo crec que ha segut una de les coses més dolentes que li ha pogut passar al nostre país en molt de temps, ¿eh? Jo crec que aquells 400 hectòmetres cedits se suposa que en l'època en què estava en voga el tema del Pla hidrològic nacional s'esperava que fóra un poc una cosa a canvi de l'altra, ¿no? , la qual cosa demostra l'absurd d'eixa política de transvasaments que hauria de desterrar-se completament pel bé del medi ambient i pel bé també del futur dels nostres pobles, i que no tornen a passar qüestions com el riu Xúquer o com anteriorment ja li va passar, i encara té els problemes que té, el riu Segura, ¿no?

I, per tant, nosaltres manifestem el nostre recolzament i pensem que, com ha esta reclamant Xúquer Viu, cal agilitzar el màxim possible i posar en marxa ja el nou pla de conca del Xúquer, d'acord amb els principis de la protecció ambiental i de prevenció del deteriorament que estableix la mateixa directiva marc; que es delimiten les conques hidrogràfiques amb criteris científics i racionals, aplicant la definició de conca hidrogràfica que conté la mateixa directiva marc de l'aigua; que no es desvincule l'Albufera del Xúquer, com en algun moment s'ha expressat per la junta de comunitats de Castella-la Manxa i inclús la junta central de regants de la Manxa oriental, que són els principals responsables de la sobreexplotació de l'aqüífer, perquè no té cap fonament i està en contra de la directiva marc de l'aigua.

L'Albufera forma part quasi plenament de la conca del Xúquer i, per tant, ha de mantindre's a ella. Que cal que el govern valencià, i això és una cosa que s'ha de subratllar perquè encara que esta proposició no de llei s'adrece fonamentalment cap el govern central, cal que tinguem molt present les pròpies responsabilitats del govern autonòmic en matèria d'aigua, responsabilitats que es neguen reiteradament d'assumir, i pensem que cal que assumisquen ja, sense més dilació, les competències que eren marcades pel mateix Estatut d'autonomia i assumir les competències en les conques internes i crear l'administració que gestione estes competències, perquè si no s'està disposat a assumir les competències, vull dir, si un no és responsable d'allò que ha dit que va a ser responsable, difícilment pot exigir responsabilitats a altres sobre responsabilitats o competències que tenen els altres.

I, per tant, també exigim que es delimiten les conques hidrogràfiques i això hauria de ser una exigència adreçada fonamentalment al Ministeri de Medi Ambient, Medi Rural i Marí, que es definisquen definitivament les conques hidrogràfiques per a poder abordar el tema del pla de conca de forma adequada, una vegada estiga ben clarament delimitat quina és la conca del Xúquer i què és el que no pertany i, per tant, poder abordar açò i no dilatar-lo més, açò.

En definitiva, manifestem el nostre recolzament a aquesta proposició no de llei i esperem que, per les seues característiques, siga recolzat sense cap mena de dubte per tots els grups parlamentaris.

El senyor president:

El senyor Signes Núñez:

Moltes gràcies, president.

Esta proposició no de llei se va vore ja en el Ple del dia 13 de novembre de 2008, -

número 60- i he de dir que no va ser possible aplegar a un acord perquè el Partit Popular no va voler. Va voler introduir, en una cosa que era únicament i exclusivament la defensa del Xúquer, el transvasament de l'Ebre i, per tant, va rebentar este necessari acord que planteja hui Compromís.

El Grup Parlamentari Socialista hem estat sensibles a l'explotació que de l'aqüífer de la Manxa oriental s'ha estat fent des de l'aprovació del pla hidrològic de la conca del Xúquer de l'any 1998, -recordem- període de govern d'Aznar.

En eixe pla, encara vigent, de la conca del Xúquer, el Ministeri de Medi Ambient del govern d'Aznar, efectivament, va fixar -com ha dit molt bé el senyor Morera- unes assignacions màximes per als aqüífers de la Manxa de 320 hectòmetres cúbics, mentre que als regs consolidats a la Comunitat Valenciana, en l'època de major sequera, se'ls imposaven restriccions importants.

Des de 1998 fins ara, les coses han canviat substancialment, tant pel que fa a l'estabilització de les extraccions agrícoles com a la substitució de bombejos per a la utilització d'aigües superficials en la Manxa oriental.

Mentre que a l'any hidrològic 2000-2001 -govern d'Aznar- les extraccions agrícoles en l'aqüífer de la Manxa oriental van suposar un total de 385,7 hectòmetres cúbics, és a dir, 65,7 hectòmetres cúbics per dalt dels 320 assignats en el pla de conca del Xúquer, en l'últim hidrològic 2007-2008 -govern Zapatero- estes extraccions han disminuït fins al 296,6 hectòmetres cúbics, és a dir, 24 hectòmetres cúbics per baix dels assignats pel pla de conca. Així, en 2008, es varen extraure 89,1 hectòmetres cúbics menys que en l'any 2000, per la qual cosa l'evolució de les extraccions, lluny d'augmentar, mostra una tendència descendent i, per tant, favorable a la recuperació de l'aqüífer.

En concret, s'ha aconseguit reduir en un 25% les extraccions respecte als anys del govern del Partit Popular, fet que cal valorar especialment perquè els últims anys han coincidit -tots ho recordarem- amb una sequera molt severa, amb una sequera molt greu.

I les expectatives, senyories, són favorables si tenim en compte que segons els punts de mesurament implantats per l'actual Confederació Hidrogràfica del Xúquer en l'any 2004, perquè abans no hi havia eixos punts de mesurament, l'evolució de les aportacions del Xúquer a l'aqüífer de la Manxa oriental ha tingut la següent tendència: setembre de 2005, aportació del Xúquer a l'aqüífer, 64,76 hectòmetres cúbics; octubre de 2006, aportació del Xúquer a l'aqüífer, 1 hectòmetre cúbic; setembre de 2008, se invertix la tendència i és l'aqüífer el que va aportar al riu 23,46 hectòmetres cúbics.

Per tant, senyor Morera, tècnicament no es pot. tècnicament no es pot declarar sobreexplotat l'aqüífer de la Manxa oriental.

No obstant, abans de. i vull dir-ho en este moment, abans de començar la comissió, jo, al senyor Morera, li he fet la proposta i la reflexió que en este moment, quan està a punt, a punt d'aprovar-se el nou pla hidrològic de la conca del Xúquer i és ahí on han de modificar-se les assignacions als aqüífers de la Manxa oriental i les assignacions als regants tradicionals valencians, és ahí on cal -diguem- fer l'esforç i me consta que està fent-se.

I li he proposat que en tota la primera part de la seua proposició no de llei estem completament d'acord, però en comptes de demanar que es declara sobreexplotat l'aqüífer de la Manxa oriental, quan està a punt d'aprovar-se ja el pla hidrològic nou de la conca del Xúquer, que eixa segona part se substituïra per «instar el Consell i la Confederació Hidrogràfica del Xúquer que en el nou pla hidrològic de conca, en procés de revisió i quasi a punt d'aprovar-se, es revisen les assignacions de recursos hídrics per als regs de l'aqüífer de la Manxa oriental, garantint la disponibilitat de recursos superficials suficients per als usos amb dret consolidats a la Comunitat Valenciana i per a assegurar també el que són els cabals ecològics del riu i de l'Albufera».

El senyor Morera ha acceptat. Ha comprés que en el moment en què estem, eixa era una bona redacció. Ha acceptat la transaccional, però el Partit Popular no ha acceptat eixa transaccional.

És a dir, el Partit Popular, me dóna la impressió que. No, no me dóna la impressió. He constatat que hui ací no vol defensar el Xúquer. No vol defensar el Xúquer. El Partit Popular hui ací vol fer el que va fer en el ple, que varen introduir un tercer punt revivint la reivindicació del transvasament de l'Ebre per a, d'eixa forma, trencar la unitat dels quatres partits polítics, grups polítics que hui estem ací presents, en la defensa del Xúquer, i crec que el Partit Popular s'enganya. S'enganya tremendament.

Cada cosa ha d'anar al seu temps.

Hui era una oportunitat magnífica per a que les Corts Valencianes i tots els grups es pronunciàrem, en un moment clau, en un moment decisiu, en un moment en què les negociacions del pla hidrològic de la conca del Xúquer estan a punt de culminar, per a, d'alguna manera, transmetre'ls, als que estan elaborant-los, eixa voluntat que eixos 320 hectòmetres cúbics que se van assignar l'any 1997, i entrà en vigor en 1998, a la Manxa oriental foren substancialment inferiors. Se'ls assignara menys de 320 hectòmetres cúbics que, per altra banda, crec que eixa és la voluntat de tots aquells que estan redactant en este moment el pla hidrològic nou de la conca del Xúquer.

El Partit Popular no ho acceptà i -repetisc- pense que no ho ha acceptat deliberadament per a evitar un pronunciament de defensa del Xúquer, de defensa de l'Albufera, de defensa dels regants tradicionals valencians, introduint, -no sé què dirà després el seu portaveu- deixant perdre una ocasió magnífica -repetisc- en un moment decisiu, clau, importantíssim, que és el dia de hui, per a que els que estan redactant eixe nou pla hidrològic, tingueren clar quina és la voluntat d'estes Corts Valencianes. Ho lamente. Ho lamente.

No sé si en la intervenció posterior del Partit Popular van a tornar a traure a passejar el transvasament de l'Ebre com a excusa per a no aplegar a un acord en la defensa d'un riu en què jo crec que tots estem d'acord que podem salvar-lo. No ho sé. M'esperaré a escoltar.

Però, en qualsevol cas, repetisc. Crec que la proposta que el Grup Socialista hem fet al Grup Compromís, que el Grup Compromís ha entés, ha acceptat i que estava disposat a transaccionar, lamente que el Partit Popular no ho haja fet. Lamente que el Partit Popular, una volta més, intente trencar la unitat -repetisc- d'estes Corts en temes que són tan sensibles, tan importants per als valencians.

I, per tant, davant d'eixa qüestió, el nostre grup. anem a abstindre'ns perquè tal com estic dient i el senyor Morera perfectament ha entés. Jo entenc que ell haja de votar a favor de la PNL que presenta, però ell entendrà la postura del Grup Socialista que, en este moment, declarar sobreexplotat un aqüífer quan estem a dies que s'aprove un nou pla hidrològic de conca que va a resoldre eixe tema, no té excessiu sentit.

Moltes gràcies.

El senyor president:

El senyor Morera Català:

Sí, jo no sé si tècnicament és possible, perquè el Grup Socialista no ha presentat una esmena.

El senyor president:

El senyor Morera Català:

Sí, sol·licite la paraula per a replicar, complementar el que ha dit el senyor Signes.

El senyor president:

El senyor Morera Català:

Doncs una qüestió tècnica.

Si, a efectes de tramitació, se podia incorporar l'esmena del Grup Socialista per a que se votara la incorporació com a esmena del Grup Socialista, una esmena

(se sent una veu que diu: «in voce») in voce

El senyor Signes Núñez:

Sí, la meua esmena

seria, senyora diputada.

El senyor president:

El senyor Signes Núñez:

Jo he explicat que.

El senyor president:

El senyor Signes Núñez:

He explicat que he negociat amb el senyor Morera i amb el senyor César Sánchez per a que esta esmena meua siga introduïda.

El senyor Morera me l'ha acceptat, el senyor César no me l'ha acceptat i és el que he explicat.

El senyor president:

El senyor Signes Núñez:

Jo, això haurà de dir-ho la senyora lletrada, perquè jo no aplegue a tant.

El senyor president:

(Rialles. Pausa)

El senyor Morera Català:

Serà la primera volta que, a efectes de tramitació, no s'autoritza.

El senyor president:

El senyor Sánchez Pérez:

El senyor Signes Núñez:

Senyor president, ¿me dóna la paraula?

El senyor president:

El senyor Signes Núñez:

Senyora lletrada, aleshores, el que correspon seria que passe a llegir.

L'esmena

, l'esmena

seria: en la proposició no de llei que la mesa té damunt la taula, quan acaba el primer paràgraf, que diu «aquest aqüífer». . Senyora lletrada, la proposició no de llei de Compromís, el primer paràgraf, quan acaba. , el primer paràgraf, que diu «aquest aqüífer. », després hi ha dos línies del segon paràgraf, que diu que «per part de la confederació. » ¿Val? Eixes dos línies quedarien substituïdes pel següent text.

Hi ha un primer paràgraf llarg, llarg, que acaba dient «aquest aqüífer. » ¿Val?

I després hi han dos línies, que diu que «per part de la Confederació Hidrogràfica del Xúquer, es declare sobreexplotat l'aqüífer en la Manxa oriental». Això quedaria substituït pel següent text: «Instar el Consell i la Confederació Hidrogràfica del Xúquer que -

és curtet, sí- en el nou pla hidrològic de conca, en procés de revisió, es revisen les assignacions de recursos hídrics per als regs de l'aqüífer de la Manxa oriental, garantint la disponibilitat dels recursos superficials suficients per als usos amb drets consolidats a la Comunitat Valenciana, així com als cabals ecològics del riu i de l'Albufera. »

El senyor president:

Proposició no de llei sobre l'aprovació dels indicadors de consum d'aigua i d'energia, i també dels d'emissió de contaminants al sòl, aigua i atmosfera previstos en l'article 81 de la LOT, presentada pel Grup Parlamentari Socialista (RE número 34. 670, BOC número 146)

El senyor president:

El senyor Morera Català:

Una qüestió tècnica.

El senyor president:

El senyor Morera Català:

Per a facilitar els treballs de la comissió, i per a tindre presència en este punt, estarà la diputada del nostre grup Mireia Mollà, i així jo podré anar a la Junta de Síndics. Ho faig amb la intenció d'aconseguir la major funcionalitat de la cambra, i després vindré a la compareixença del conseller.

El senyor president:

El senyor Signes Núñez:

Gràcies, senyor president.

La Llei d'ordenació del territori i protecció del paisatge de la Comunitat Valenciana va entrar en vigor el dia 30 de juny de l'any 2004. Dins d'un mes, per tant, es compliran cinc anys. I la major part dels plans d'acció territorial, institucions i altres mecanismes contemplats a esta llei seguixen sense aprovar-se o ni tan sols iniciar-se.

Cinc anys després, seguixen sense iniciar-se els plans d'acció territorial del paisatge, contra el risc sísmic del sistema rural valencià, o els plans d'acció territorial de caràcter sectorial dels recursos naturals, minerals i energètics de la Comunitat Valenciana, ni tampoc els plans sectorials per a la protecció dels recursos hídrics.

El pla per a la protecció de l'horta inicià la seua informació pública el 23 de juny de l'any passat, i fins ara encara seguix un llarg i tortuós tràmit, mentre que l'horta de València va quedant progressivament reduïda a la seua mínima expressió amb l'aprovació del Pla general d'ordenació urbana d'Alboraia o els plans expansius de la mateixa ciutat de València.

Del pla del litoral, paralitzat des que fóra sotmés a informació pública en l'època de Blasco, tampoc se sap res d'ell.

(inintel·ligible)

. finalitzats, es troben els plans de l'entorn metropolità d'Alacant i Elx, el Patemae, el Pla d'acció territorial de la Vega Baja i el PAT de l'entorn de Castelló, el Patecas. Tampoc s'han creat l' institut del paisatge -article 65 de la LOT-, les juntes de participació de territori i paisatge -article 100 de la LOT-, ni el consell de territori i paisatge.

I tot açò a pesar que el conseller de Medi Ambient, senyories, el dia 19 de setembre de 2007, en la seua compareixença per a explicar les línies generals de la política de la conselleria en la present legislatura, deia que «las políticas de paisaje van a tener en esta legislatura un protagonismo muy especial, porque el paisaje es algo que está extraordinariamente vinculado a lo que es la forma de ver nuestra comunidad, y es algo especialmente importante para el futuro de esta comunidad».

Senyories, tal com deia el conseller Blasco esta passada setmana, referit a un altre tema, és cert, i en una entrevista a un mitjà valencià escrit, «bufes de pato». Les paraules del conseller de Medi Ambient, senyories, tenen el valor del temps que tarda en pronunciar-les, no tenen més valor.

De la LOT no s'ha desenvolupat absolutament res, i això que han passat cinc anys i tres consellers. L'article 81 de la LOT i protecció del paisatge diu literalment que «el Consell de La Generalitat establecerá mediante decreto indicadores de consumo de recursos, especialmente de agua, suelo y de energía, así como de emisión de contaminantes al suelo, agua y atmósfera, para todo el ámbito de la Comunidad Valenciana».

I el ROGTU, és a dir, el Reglament d'Ordenació i Gestió Territorial i Urbanística, també es refereix a estos indicadors, els definix i expressa la seua importància per al desenvolupament sostenible, la cohesió social, el medi ambient i la conservació dels recursos naturals de la nostra comunitat.

Set mesos després, set, de la compareixença en ple a la qual m'he referit, del conseller de Medi Ambient, i contestant a una pregunta d'este diputat en esta mateixa comissió el dia 15 d'abril de 2008, el conseller tornava a dir que «elaborar esos indicadores es complejo, que es necesario desarrollar con precaución y no tenemos muchos precedentes de la LOT de la Comunidad Valenciana de 2004». I recorde estes paraules del conseller per estalviar-li-les al portaveu del Partit Popular que intervinga després.

Però el conseller també afegia que «estamos preparando un proyecto de decreto regulador de indicadores de consumo de recursos, que podría estar listo para ser presentado dentro de unos meses». Això ho dia el 15 d'abril de 2008 a una pregunta d'este diputat.

Senyories, han passat tretze mesos, no

«unos meses», tretze mesos, i els indicadors de consums d'aigua i d'energia, així com el d'emissió de contaminants al sòl, aigua i atmosfera, seguixen sense aprovar-se.

Sabem que som els campions en depuració d'aigües, ho sabem, perquè ho hem sentit moltes vegades, però la Conselleria de Medi Ambient seguix negant-se a facilitar-nos l'estat d'execució de totes i cadascuna de les 270 obres del segon Pla de sanejament de la Comunitat Valenciana perquè pugam comprovar que les paraules del conseller són alguna cosa més que un dogma de fe que cal creure.

Sabem com de dolenta és la política d'aigua del Govern d'Espanya, però vostés, senyors del Partit Popular, es neguen a crear l'agència valenciana de l'aigua per a poder executar la seua pròpia política de l'aigua.

Sabem també que som els campions en una baixa emissió de CO

a l'atmosfera, encara que entre 1990, any base de Kyoto, i 2007, els gasos d'efecte hivernacle a la Comunitat Valenciana augmentaren un 185%, mentres que a Espanya ho feren en un 152%.

I cal tindre en compte que en la Comunitat Valenciana, la major part de l'energia que es genera es fa a la Central Nuclear de Cofrents, que no emet CO

, com se sap. I altres comunitats autònomes estan molt més nodrides de centrals tèrmiques de carbó, que sí que emeten molt de CO

També, a pesar de ser campions en això, sabem que la ciutat de València supera els límits de contaminació atmosfèrica recomanats per la Unió Europea en la directiva de qualitat de l'aire.

Miren, mentres que la normativa europea assenyala un límit de 40 micrograms de diòxid de nitrogen, NO

, per metre cúbic d'aire per a 2010, i recomana uns valors màxims de 44 i 42 micrograms d'NO

per metre cúbic en 2008 i 2009, respectivament, la majoria de les estacions de mesurament de la ciutat han superat estos límits en algun moment de l'últim trimestre de 2008.

Miren, l'estació de Nuevo Centro va registrar en octubre 70 micrograms d'NO

per metre cúbic -molt per damunt dels 42-, 83,4 micrograms en novembre i 78,9 en desembre. L'estació de mesurament del carrer Linares, 61,9 en octubre, 57,8 en novembre i 48,8 en desembre. La de la Universitat Politècnica 44,6 en octubre -de 2008 sempre-, 48,3 en novembre i 60 en desembre. La pista de Silla presentà en octubre de 2008 una contaminació de 65,3, en novembre 74,4 i en desembre 41. El de l'avinguda de França registrà en octubre un valor mitjà de 54,1. Solament, solament l'estació de mesurament instal·lada en els jardins dels Vivers, en mig de l'arbrat i allunyada del trànsit, registrà valors inferiors al límit establert per la Unió Europea.

He de dir-los que espere en este moment una resposta del conseller en la qual me done les últimes dades d'NO

que estan mesurant-se en totes les estacions de mesurament que existixen a la Comunitat Valenciana per a poder comprovar si en realitat soms campions en baixa emissió no únicament de CO

, com diu el conseller, sinó també d'NO

, com també diu el conseller.

Sabem que som els campions en baixa emissió de contaminants a l'aigua, però, senyories, a hores d'ara encara 202 municipis, 202 municipis, pateixen el problema de tindre aigua per abastiment humà amb una excessiva concentració de nitrats.

En resum, senyories, han passat cinc anys des de l'aprovació de la Llei d'ordenació del territori i la Conselleria de Medi Ambient ni està ni se li espera per a desenvolupar esta llei.

Han estat -ho comprenc- massa ocupats, primer, amb els problemes interns i després amb els problemes amb la justícia.

El conseller, senyories, s'excusa en la dificultat, però -i això ja li ho he dit alguna vegada al conseller en esta comissió-, la dificultat és una excusa que la història mai accepta. Repetisc, la dificultat és una excusa que la història mai accepta. Per tant, les excuses en la dificultat que fa el conseller no són vàlides.

És absolutament inadmissible que en cinc anys, de tots els límits indicadors de consum de sòl, aigua i energia, així com d'emissió de contaminant que s'havia d'establir, únicament s'haja establert el del sòl. I això per la seua relació directa evidentment amb l'urbanisme i amb la intenció de fer caixa; que, siga dit de pas, bona falta els fa. I quan dic «fer caixa», estic parlant, lògicament, de les quotes de sostenibilitat.

La resta dels límits i els indicadors de sostenibilitat poden ser instruments molt eficaços per a lluitar contra els efectes del canvi climàtic en la comunitat. I és, senyories, absolutament imprescindible comptar amb ells com més prompte millor. És per això que els demane el seu recolzament a la nostra proposició no de llei.

Senyories, jo entenc que el president Camps, igual que amb molts altres temes, també està donant l'espatlla al canvi climàtic. Repetiré ací, repetiré ací que a novembre de 2008 la comissió especial per al canvi climàtic, que va ser aprovada pel Ple de Les Corts, havia d'haver ja elevat al Ple de Les Corts els seus informes. I hui, i hui, a finals de maig de 2009, encara no ha començat a treballar. És un dels indicadors de la importància que el Partit Popular dóna al canvi climàtic.

Però miren, senyories, el temps de les excuses ja ha passat i ja és hora que comence el temps dels fets de veritat.

Moltes gràcies.

El senyor president:

El senyor Torró Gil:

Bé, anem a vore. El primer que cal dir, evidentment, que anem a recolzar esta proposició no de llei perquè és una proposició no de llei extremadament raonable. Cal assenyalar la importància que tenen els sistemes d'indicadors, no només en qüestions mediambientals, sinó en moltes altres qüestions, no? És un mecanisme que ens permet avaluar adequadament l'estat d'una determinada qüestió, d'un determinat problema, i a més, en aquest cas sobretot, no sols d'un problema en concret, sinó en relació en este cas, com es tracta d'una cosa ordenada per una llei determinada, també per conéixer realment si els efectes pretesos per la mateixa llei es complixen o no, perquè, evidentment, la Llei d'ordenació del territori té com a obligació ordenar el territori, no només en el sentit estrictament funcional territorial, sinó també en els seus efectes sobre altres qüestions. I el que hauria d'establir el sistema d'indicadors és veure si realment eixa ordenació o eixa regulació, que pretén, lògicament, evitar una sèrie de problemes, aconseguix o no evitar eixos problemes.

Bé, el proposant parlava de tretze mesos des de la pregunta. Jo parlaria de cinc anys, no? , des de l'aprovació de la llei, no? Cinc anys des de l'aprovació de la llei demostra que no hi ha una escassa eficiència, sinó una voluntat clara de no establir un sistema d'indicadors obligat per la mateixa llei, perquè si no ja s'hauria fet, no?

La negativa o la dilació d'establir-los no té, des del meu punt de vista, res a vore amb la dificultat o la complexitat com en el seu moment va argumentar el conseller.

No som els primers, eh, que s'imposen el fet o l'obligació d'haver de dur un sistema d'indicadors, eh? És a dir, n'hi han molts exemples als quals recórrer a l'hora d'assentar-se a vore quins indicadors poden establir-se.

Disposem d'experts suficients al nostre país, i no ens n'hauríem d'anar molt lluny; la mateixa conselleria té experts més que de sobra per a poder fer una proposta més que raonable d'un sistema d'indicadors. I, per tant, està claríssim, és claríssim que la complexitat no deriva de la dificultat, sinó que. del que es tractaria, i ahí sí que per això sí que pot ser una cosa complexa, a la millor excessivament complexa, perquè el que es pretendria seria establir una sèrie d'indicadors que pogueren ser neutres, no? És a dir, que no revelaren realment el deteriorament del medi ambient i del territori que està provocant la política que es desplega per part de la mateixa Generalitat. Això sí que és difícil, no? Molt difícil. Establir un sistema d'indicadors que resulta que no ens donen una idea adequada de la realitat, pot ser que siga massa complicat perquè sempre hi hauria algun que faria lleig no posar-lo i que seria un poc revelador.

Perquè jo sí que vull dir una cosa. Els indicadors no resolen els problemes. Els indicadors el que fan és detectar els problemes, detectar-los i identificar-los en tota la seua dimensió, no sols la dimensió de caràcter qualitatiu, sinó també la dimensió de caràcter quantitatiu. I si realment el que volem és resoldre eixos problemes, si no coneixem quins són, difícilment ho podrem fer, o no podrem actuar o no ho podrem fer de forma eficaç.

Per tant, ja no només perquè és un manament legal i que la mateixa administració que impulsà i el mateix partit que ha aprovat eixa llei hauria de complir amb allò que ella mateixa s'ha imposat -cinc anys, insistisc, és temps més que suficient per a fer-ho-, sinó per una senzilla raó, i és que és una qüestió extremadament raonable. La llei perseguix establir un sistema d'indicadors per a poder conéixer una situació, per a poder conéixer tendències i poder actuar sobre els problemes que revelen eixes tendències en qüestions, com molt bé ha citat

(inintel·ligible)

. , i no vaig a repetir, d'aigua, contaminació de l'aire, contaminació acústica i moltíssimes altres coses de les quals es poden establir indicadors reals.

Per tant, si no es vol fer és perquè l'única explicació raonable és perquè en realitat no es pretén resoldre eixos problemes.

Per tant, anem a recolzar la proposició no de llei.

El senyor president:

La senyora Mollà Herrera:

Gràcies, senyor president.

Bé, els deures que imposen les lleis a les administracions públiques, encara que el govern del Partit Popular no s'ho crega, són obligacions que han de ser complides amb diligència i en terminis raonables perquè les lleis siguen efectives. Les grans declaracions arreplegades en la Llei d'ordenació del territori es queden en paper mullat si no es desenvolupen adequadament. En l'àmbit de l'ordenació territorial establir els llindars que mai s'han de superar per a garantir la sostenibilitat del medi ambient són fonamentals.

L'empremta ecològica de qualsevol sistema econòmic tendeix a incrementar-se exponencialment si no se li marquen límits que no han de ser superats. En tot cas, els límits de qualsevol sistema, en cas de no establir-se legalment i de complir-se estrictament, es corre el perill que siga la mateixa naturalesa la que els impose. Per exemple, si es construïx en zones inundables és prou probable que més prompte que tard l'aigua acabe arrasant les construccions o els cultius. Si es construïx un abocador sobre aqüífers és molt probable, per no dir inevitable, que les aigües subterrànies acaben contaminades pels abocaments, com va succeir ja a la Vall d'Uixó, amb el beneplàcit de l'alcalde del Partit Popular i actual vicepresident de la Diputació de Castelló i imputat en un cas per contaminació.

Així doncs, establir els límits per mitjà d'indicadors a partir del funcionament del sistema natural és el primer pas per a garantir eixa sostenibilitat que tant es reclama per tots i totes, però que pocs s'encarreguen d'establir.

La Llei d'ordenació del territori és de 2004 i el Reglament de desenvolupament de 2006, sense que s'hagen marcat els indicadors que la proposició no de llei presentada reclama i que el nostre grup, ja els dic, recolzarà.

Podia haver sigut una bona ocasió per a incloure els indicadors que establix la LOT en l'article 81 en el reglament de 2006, però este es limita a reiterar la voluntat d'aprovar per decret els indicadors previstos en l'article de la LOT. El retard a complir amb aquesta obligació legal està impedint mesurar els impactes que el model de creixement ha imposat, fruit d'aquesta dreta que tenim política i econòmica al nostre territori.

L'estudi dut a terme per comissions sobre els impactes d'este model de desenvolupament no presenten cap dubte sobre el retrocés mediambiental que estem patint des del govern de la dreta de la comunitat. Els increments del producte interior brut mesurat en renda per càpita que ha provocat el creixement econòmic es veuen reduïts dràsticament si incorporem els costos mediambientals que ha provocat eixe creixement. Per tant, el resultat és negatiu.

Sense anar més lluny, l'increment dels residus urbans s'ha incrementat un 250% més que l'increment del PIB regional. La contaminació atmosfèrica s'ha incrementat un 181% més que el PIB. I la contaminació dels aqüífers s'ha incrementat un 152% per damunt de l'increment del producte interior brut.

L'acumulació de ciment en el nostre territori litoral, és a dir, a menys d'un quilòmetre des de la línia de costa, s'ha multiplicat en deu. , pels deu anys.

Tot això suposa un decreixement real del PIB, si corregim els indicadors de la renda per càpita amb els impactes negatius que ha provocat. És a dir, si internalitzem els costos el resultat és negatiu. I, per descomptat, si mesures en termes de qualitat de vida, la nostra comunitat està pitjor ara que fa deu anys.

A vostés, al Partit Popular, només els preocupa el territori com a suport de les activitats econòmiques, no com un bé a protegir per a garantir la vida. S'omplin la boca amb la protecció de ser provida, però en el fons els importa això ben poc.

Els indicadors de consum d'aigua i d'energia, així com les emissions de contaminants al sòl, aigua i atmosfera són una prioritat, però és només un pas que ha de continuar-se amb el control dels incompliments i amb una normativa que garantisca sancions a qui no complisca amb les lleis, incloent, ja dic, la recuperació del medi ambient destruït.

És més, des del nostre punt de vista, les empreses i les activitats econòmiques en general haurien de complir amb la Llei sobre avaluació de les millores ambientals a partir del compliment dels indicadors que s'aproven per a poder accedir a ajudes econòmiques de les administracions públiques, de tal forma que l'eixida de la crisis servisca també per a recolzar aquelles que milloren el maneig mediambiental de les seues activitats.

El que en tot cas queda clar és que el retard a aprovar els indicadors de consum i de contaminants suposa un xec en blanc a les empreses més contaminants i un perjuí, inclús competència deslleial, per a aquelles empreses que sí compleixen els criteris de maneig mediambiental.

No crec que resulte molt complicat aprovar i publicar els indicadors, tenint en compte que hi ha una multitud d'informes, tant d'organitzacions independents com de la Unió Europea, per a utilitzar com a base d'elaboració en la nostra comunitat.

De fet, si el Partit Popular no fa açò en un termini relativament breu, està donant peu que la nostra comunitat es convertisca en un espai totalment degradat.

Si Espanya està en el lloc trenta del rànquing ambiental del món, som la huitena economia del món, la nostra comunitat és responsable de més d'una quarta part de la degradació del medi ambient i de l'existència d'uns indicadors molt negatius.

Des del nostre punt de vista, estos indicadors haurien d'aprovar-se per a cadascuna de les activitats econòmiques i per a cadascuna de les comarques, donada la disparitat de situacions que la combinació i la diversitat de la realitat econòmica i territorial tenim al nostre país.

Estos indicadors haurien, a més, de preveure la seua revisió en un termini de cinc anys per a millorar-los, reduint els límits de consum i així poder complir amb els compromisos internacionals de l'estat espanyol per a la reducció del canvi climàtic.

És evident que amb estos arguments el nostre grup parlamentari no pot estar més que del costat de la proposició no de llei presentada i esperem que tots els grups recolzen de forma unànime aquesta proposició no de llei.

Moltes gràcies.

El senyor president:

El senyor Sánchez Pérez:

, sí, tres

El senyor president:

El senyor Signes Núñez:

Gràcies, senyor president.

En primer lloc, dir que m'ha sorprés que en un tema tan fonamental, com hem dit els portaveus en l'anterior proposició no de llei de Compromís, que era la defensa del Xúquer, m'ha sorprés la callada, la no-intervenció del Partit Popular, la veritat és que m'ha sorprés.

Jo creia, ja que el senyor César Sánchez en este moment està parlant que cal treballar tots en la mateixa direcció -són paraules literals que vosté acaba de dir-, era l'oportunitat magnífica, esplèndida, era el moment oportú perquè vostés demostraren, no ja que es pot treballar en la mateixa direcció -adone's-, sinó que vostés demostraren que es pot discrepar en una comissió. I, per tant, rebutge la seua. , respecte, però rebutge a nivell personal la seua no-intervenció o la no-intervenció del seu grup en este tema tan important per als valencians com és el tema del Xúquer i la seua supervivència.

I, únicament per acabar, dir que, miren, conec l'estratègia, no la territorial de la Comunitat Valenciana, l'estratègia que utilitza el conseller i que utilitza el Partit Popular, l'estratègia és cinc anys després de finalitzada. o l'entrada en vigor de la LOT, és -digam- sotmetre tot pla d'acció territorial, tot institut o tot organisme que fa cinc anys la LOT ja obligava a crear, sotmetre-ho tot perquè l'estratègia territorial -en este cas sí- de la Comunitat Valenciana estiguera acabada.

Però mire, senyor César, és que l'estratègia territorial de la Comunitat Valenciana vostés han tardat cinc anys en començar-la, cinc anys en començar-la, quan devien haver-la començat en el mateix any 2004. I, clar, és a dir, el mateix retard de l'estratègia territorial de la Comunitat Valenciana és el que fa que de segur,

(so per interferència d'un mòbil)

de segur, de segur acabarem esta legislatura i la major part dels plans d'acció territorial i altres instituts i organismes que contempla la LOT no estiguen creats. ¡I això és gravíssim, senyor César!

És gravíssim perquè realment estem en un moment econòmic, i especialment en la Comunitat Valenciana, de crisi de construcció, de crisi immobiliària, que fa que tots estos. -digam- plans d'acció territorial, totes estes modificacions urbanístiques són a hores d'ara absolutament necessàries per a moure el que és la situació de paràlisi que viu el sector de la construcció i el sector immobiliari en la Comunitat Valenciana, i vostés no ho estan fent. Sempre donen l'excusa que després de l'estratègia territorial vindrà tot allò altre.

Mire, per acabar, jo pense que la conselleria dorm plàcidament a l'espera de la fi de la legislatura. Jo crec que eixa és la postura de la Conselleria de Medi Ambient en este moment, i ho lamente molt perquè és una conselleria que -repetisc- és clau, clau per a, amb els seus moviments, amb les seues actuacions, amb les seues polítiques, poder ajudar a eixir a la Comunitat Valenciana -repetisc- de la crisi de construcció, de la crisi immobiliària que estem patint.

Res més i moltes gràcies.

El senyor president:

El senyor Sánchez Pérez:

El senyor president:

El senyor Sánchez Pérez:

El senyor president:

La senyora Mollà Herrera:

Sí, jo entenc que, com que la compareixença és del senyor Morera i entenem que Morera és un portaveu adjunt, la mesa de la comissió no tindrà problema en aplicar l'Ordre de la Mesa de Les Corts del 3 de març, on se té en compte i se notifica que durant les juntes de síndics no tindrà ninguna comissió de reunir-se.

(So per interferència d'un mòbil)

Jo crec que. , tinc aquí, «la Mesa de Les Corts, reunida el 3 de març, ha tingut coneiximent de l'acord al qual va arribar la Junta de Síndics el 24 de febrer a l'objecte de sol·licitar que l'òrgan rector de la cambra traslladarà als presidents de les comissions un recordatori en el sentit que mentres estiga reunida la junta es suspendran les sessions de les comissions».

Esta ordre crec que haurà arribat al president d'esta comissió, i entenem que la compareixença és del senyor Morera i el senyor Morera estarà en la Junta de Síndics,

entenc que suspenga la compareixença del.

El senyor Sánchez Pérez:

El senyor president:

El senyor Sánchez Pérez:

El senyor president:

El senyor Sánchez Pérez:

El senyor president:

El senyor Signes Núñez:

Sí, anem a vore. Jo crec que se podria resoldre el tema si ara passem a tractar el punt 5, que és un punt dels no adscrits.

El senyor president:

El senyor Signes Núñez:

. i que, per tant, ni ha d'estar el conseller ni ha d'estar el senyor Morera. No sé si.

El senyor president:

síndics

El senyor Sánchez Pérez:

El senyor president:

(inintel·ligible)

El senyor Sánchez Pérez:

El senyor president:

Proposició no de llei sobre la revisió i modificació del Pla eòlic de la Comunitat Valenciana, presentada pel Grup Parlamentari Esquerra Unida-Bloc-Verds-IR: Compromís (RE número 29. 356, BOC número 127)

El senyor president:

(Inoïble) .

La senyora Mollà Herrera:

Gràcies, senyor president.

Agrair que tant la mesa de la comissió com el conseller hagen vullgut aplicar un acord de la Mesa de Les Corts en este sentit, de vegades, molt estrany que siguen tan vehements.

Però bé, amb aquesta iniciativa pretenem i demanem al govern valencià la revisió del Pla eòlic de la Comunitat Valenciana aprovat l'any 2001, actualment vigent, per a atendre les nombroses peticions en este sentit, efectuades per entitats ciutadanes i per obrir un ample procés de diàleg que puga establir un marc de consens per a la seva aplicació concreta al nostre territori.

No ens oposem a l'energia eòlica, sinó a este pla eòlic concret que ha elaborat el govern del Partit Popular. El que demanem és una ubicació racional, òptima d'aquesta modalitat energètica.

El desenvolupament del pla eòlic ha tingut un camí més que tortuós des de la seva aprovació definitiva. S'ha violat en nombroses ocasions la legislació ambiental autonòmica, estatal i europea, que ha motivat la intervenció del Parlament Europeu i del Tribunal Europeu de Justícia, tant en les quatre zones eòliques que ja estan en funcionament en Castelló com en les altres onze que estan en projecte en tota la Comunitat Valenciana, entre les quals estan la zona 9 i la paralitzada zona 14.

Les irregularitats més cridaneres es refereixen a la declaració com a zona apta per a la instal·lació de parcs eòlics dels quinze espais de la xarxa Natura 2000, declarats llocs d'interés comunitari, o de les set zones IBA, equivalents a zones d'especial protecció per a les aus, entre altres.

En els parcs eòlics del nord de Castelló els voltors abatuts, entre ells, els voltors lleonats ascendeixen a més de 300. A més, el passat mes d'octubre la fiscalia de Castelló va tramitar la denúncia del grup conservacionista GECEN on constatava que l'empresa Renomar, adjudicatària dels parcs eòlics del nord de Castelló, deia: «Ha incumplido las medidas correctoras establecidas, tanto en la declaración de impacto ambiental como en la resolución complementaria a la misma, en orden a evitar la mortandad masiva de buitres leonados i otras especies protegidas. »

També detectava un «claro incumplimiento» de l'òrgan ambiental competent que deia que, «es el que tiene que vigilar el cumplimiento por parte del titular del proyecto de las condiciones impuestas y verificar la eficacia de las medidas previstas en el programa de vigilancia ambiental. »

Per eixa raó, de fet, quatre alts càrrecs de la Conselleria de Medi Ambient, Juan Jiménez Pérez, cap del servei de Biodiversitat; María Ángeles Centeno, directora general del Medi Natural; Cristina Serrano, subsecretària de Medi Ambient; María Ángeles Ureña, secretària autonòmica de la conselleria, i el Consell d'Administració de Renomar han hagut de respondre davant la justícia. És una cosa constant entre el Partit Popular.

L'autorització definitiva per part de l'administració valenciana de les primeres àrees eòliques i la posada en marxa dels aerogeneradors ubicats al nord de Castelló, emparats els d'alt valor ecològic i paisatgístic, ha provocat múltiples agressions al patrimoni cultural i etnogràfic, destrucció dels murs de pedra seca i de jaciments arqueològics, la mort també -ja dic- de més de 300 voltors i també la destrucció de massa forestal de gran valor ecològic; mentre que no ha aportat eixe promés creiximent econòmic i increment de l'ocupació en els municipis afectats per la instal·lació dels aerogeneradors.

La mateixa situació es perfila en la zona eòlica 9 de la comarca d'Utiel-Requena amb afeccions encara molt més greus si és possible: 270 aerogeneradors disseminats en les serres d'Utiel, Requena i Bunyol; 270 torres de grans dimensions, són de 115 metres, vull dir, com una finca de 28 pisos; també les molèsties pel soroll que provoquen a poca distància dels nuclis d'habitants; l'impacte visual i paisatgístic que provocaran els 29 aerogeneradors que es té previst instal·lar a la serra de Juan Navarro i de la del Tejo de Requena; la serra d'Utiel i l'ermita del Remei que tindran com a rerefons 26 aerogeneradors, perjudicant per sempre el paisatge i la possibilitat de turisme rural, i l'obertura de camins de gran amplitud perquè puguen passar els camions de gran tonatge que transporten els aerogeneradors.

Demanem que es revise i se reelabore l'actual pla eòlic valencià per les nombroses deficiències i mancances: no està inserit en un previ pla energètic valencià que establisca objectius generals energètics que estimule totes les energies alternatives, incloent molt especialment la solar i que estimule l'estalvi, l'eficiència i la sostenibilitat energètica; no està fonamentat en un previ mapa eòlic valencià amb mesuraments objectius i científics de la velocitat del vent en la geogràfica valenciana;

(so per interferència d'un mòbil)

no considera altres ubicacions a més dels confins d'interior, com són les zones litorals i semilitorals valencianes, on hi ha més llocs antropitzats, així com les zones de la plataforma litoral; no contempla el soterrament de les línies elèctriques d'evacuació quan travessen àrees forestals, cosa que sí considerava, de fet, el primer avantprojecte de pla eòlic; no presenta tampoc suficients garanties ambientals com ho demostra l'afectació a més de tres-cents monts d'utilitat pública i més de quinze zones LIC -ja dic-, llocs d'interés comunitari, segons la directiva europea d'hàbitat, i diferents àrees IBA, són les d'interés per la protecció dels aus; no ha existit diàleg ni consens amb les entitats socials implicades, ajuntaments, sindicats, col·lectius ecologistes, etcètera.

Per tant, per tot açò exigim una revisió i reelaboració urgent del pla per poder solucionar el seus defectes i donar pas a una àmplia participació ciutadana.

Recordem que de portar-se a terme el pla tal com està dissenyat suposaria uns enormes impactes ambientals i socioeconòmics totalment inacceptables. De fet, ja ho fa, com estem dient; afectaria el paisatge i els ecosistemes de les més valuoses àrees de muntanya valencianes, així com a les activitats de turisme rural i agropecuàries de les comarques d'interior.

El Grup Parlamentari Compromís també dóna suport a les iniciatives de la plataforma DES, desenvolupament eòlic sostenible, i a la mesa per la ubicació racional de l'energia eòlica, que aglutina ja a més de cinquanta associacions de tot el País Valencià i que ha presentat milers d'al·legacions als diferents plans eòlics zonals. Col·laborem, de fet, amb estes entitats per donar assessorament i mitjans per a presentar al·legacions i altres recursos legals, mentre no es revise el pla eòlic tal com demanem avui en la nostra proposició no de llei.

Així mateix, en reiterades ocasions, el síndic i la síndica de Greuges ha reconegut greus deficiències en el projecte de la zona eòlica 14, Alcoià-Comtat, i li demana també al govern valencià la revisió d'aquest projecte, cosa que ens reafirma en els nostres plantejaments.

Per tant, jo demane avui que els grups parlamentaris recolzen aquesta iniciativa de forma unànime. Entenem que aquestes mancances que té l'actual pla eòlic són més que evidents, també les repercussions que està tenint en moltes zones que fan perillar, fins i tot, espècies no solament naturals, sinó. sinó els voltors.

I, per tant, jo crec que. , entenent que aquest pla ha suposat un cúmul de despropòsits que ha dut, fins i tot, que el fiscal denunciara a alts càrrecs del Consell i a l'empresa que instal·la aquest aerogeneradors, doncs bé, jo crec que és evident que les coses no s'estan fent bé, que el Consell, veient aquest tipus d'irregularitats i veient aquest tipus d'atemptats ecològics, no està posant-se les piles i redefinint la seua política eòlica. Jo crec que avui el Grup Parlamentari Compromís el que pretenem és que sigam les Corts Valencianes, tots els grups parlamentaris qui li posem en esta evidència clara al govern de La Generalitat que està justament immers en altres. , en altres situacions que res tenen a vore amb la política que ha de dur un govern.

Amb esta paràlisis de govern valencià estem allargant un temps preciós perquè posem ja en marxa una política eòlica adequada a les nostres necessitats i adequada -ja dic- al respecte i la sostenibilitat mediambiental.

Per tant, si tenim que els grups parlamentaris de les Corts Valencianes. , sigam els que portem la iniciativa que deuria tindre el govern valencià, doncs bé, no tindrem ningun problema en això i eixa és la intenció del Grup Parlamentari Compromís, veient la deixadesa del govern valencià, del Partit Popular, tindre la iniciativa i dur endavant solucions a esta situació tan problemàtica que avui travessem en el País Valencià en les polítiques eòliques.

Moltes gràcies.

El senyor president:

El senyor Torró Gil:

Per a Esquerra Unida, el pla eòlic que es troba actualment aprovat i en tràmit d'anar implantant-se, bé, és un autèntic disbarat que caldria revisar. Per tant, pensem que és imprescindible eixa revisió i anem a recolzar la proposta.

Este pla eòlic s'ha basat en una necessitat, en una necessitat que és difícilment discutible, i que jo crec que tot el món es troba d'acord, ¿no? , la necessitat de substituir una energia o un consum, unes fonts energètiques basades fonamentalment en l'ús d'energies no renovables, com és el petroli, per una energia neta i renovable. I això, insistixc, difícilment es pot discutir i jo crec que tot el món estem d'acord amb eixa qüestió.

El problema, fonamentalment, és que sembla que des del Partit Popular s'ha vist l'ocasió de transformar eixa necessitat en la creació d'una gran negoci per a determinades empreses, ¿no? Bé, perquè l'aprofitament eòlic, potser, es pot fer de diverses maneres. Jo en citaria. , bàsicament crec que n'hi han dues maneres de fer-ho, ¿no? Una manera descentralitzada, basada en la multiplicació d'instal·lacions reduïdes, a la qual pot accedir moltíssima gent, i que significa, sobretot, l'apropament de la producció i el consum. És a dir, procurar que els consumidors generen la seua pròpia energia, o, en tot cas, generar instal·lacions reduïdes que es situen a prop dels llocs de consum.

Això, a banda d'evitar la concentració, també té altres efectes, sobretot l'increment de l'eficiència, perquè s'eviten les pèrdues, les enormes pèrdues que hi han d'energia en el transport d'esta energia, que és una qüestió que normalment no es té en compte. És a dir, per a generar una potència molt gran en el lloc de consum, si el punt de producció està molt allunyat, es necessita una dimensió major de les instal·lacions de producció, ¿no?

Bé, l'opció que s'ha trobat és la concentrada, ¿eh? , grans molins que produïxen entre 1 i 2 megavats a l'any, concentrats en parcs que es troben, per tant, d'eixa forma, en mans de grans empreses a través d'este mecanisme de la concessió, ¿no? Aquesta segona opció té una sèrie de problemes molt importants. La primera d'ells, no és

(ininte­l·ligible)

. compaginada o inserida dins d'un pla energètic que contemple moltes més coses, és a dir, no només la producció d'energia eòlica, sinó la producció de moltes altres energies alternatives i, sobretot, i també, en un pla d'estalvi i reducció del consum energètic, ¿eh? Consumim molta més energia. Quan parlem dels problemes energètics sempre estem parlant o pensant només en termes d'oferta i també tenim de parlar en termes de demanda. No només cal incrementar l'oferta, sinó, sobretot, també, de forma molt important, i cada vegada més, reduir-ne la demanda.

La forma en què s'ha dissenyat aquest pla és absolutament incomprensible, ¿no? Només cal vore el mapa i adonar-se que es situa. , les zones, els parcs eòlics, només estan situats a l'interior, i, a més, de forma paradoxal, o no tant, ¿eh? , la major part d'ells en zones d'alt valor paisatgístic i ecològic. Això genera problemes, és a dir, perquè tenim que el consum d'energia elèctrica en este país es situa fonamentalment en la costa, però la producció la situem en les zones més deprimides de l'interior.

Jo crec que la idea era suposar que, al ser zones despoblades es generarien menys problemes davant de l'impacte que generen aquests molins, estos nous molins de vent. I generen moltíssim impacte des del punt de vista faunístic, ¿val? , especialment sobre les aus que es veuen afectades en centenars de morts anuals als llocs on els parcs hi han instal·lats, amb l'increment importantíssim del risc d'incendis, que estan produint-se també en molts d'estos aerogeneradors, i sobretot, i molt especialment, en l'enorme atemptat que suposa la construcció d'estos parcs, perquè no es tracta només d'instal·lar estos molins o aerogeneradors en les zones altes, sinó tota la infraestructura que requerixen, d'una banda, per a construir-los, que requerixen fer pistes forestals d'una amplada extraordinària, especialment en les corbes, per a poder transportar els mòduls que, sobretot, les hèlices, que mesuren 35 metres d'alçada i que van totes d'una peça. I, d'una altra banda, per la necessitat d'establir plataformes i establir punts per al transport de l'energia. Per no parlar que no hi ha cap mapa ni estudi de vents. La cosa més aproximada és la famosa foto de la bufanda que està inserida en l'estudi del pla 14, on un presumptament tècnic demostra que en la serra fa molt d'aire agitant una bufanda a l'aire.

I tot això fa que, lògicament, este pla haja de ser revisat i que, particularment, en una zona com la zona de Requena, que és la zona 9, que té els problemes específics que no em dóna temps a explicar, caldria també tirar-lo cap enrere.

Moltes gràcies.

El senyor president:

El senyor Signes Núñez:

Gràcies, president.

També per al Grup Parlamentari Socialista, i això ho hem fet públic en diverses ocasions, La Generalitat hauria de revisar el pla eòlic valencià a la vista de les anomalies detectades no solament per la fiscalia, i ací cal recordar la denúncia que a hores d'ara s'instruïx, com molt bé s'ha dit, en el Jutjat número 4, d'Instrucció, número 4 de Castelló,

per presumptes delictes de prevaricació i contra l'avifauna, per la mort de més dos-cents voltors lleonats, contra la cúpula de l'empresa Renomar i alts càrrecs del Consell.

No solament per les anomalies detectades per la fiscalia, dic, sinó també per la Unió Europea, davant de la qual també s'han denunciat els fets. Cal tindre en compte que n'hi han 124 aerogeneradors, en Ares, Castellfort, Vilafranca i Portell de Morella, que estan en l'ull de l'huracà de la fiscalia. A més, també hi ha un tema que és tangencial, però que és important també, que és el tema que les compensacions de les empreses gestores dels plans eòlics, els ingressos els fan a Aven, a l'Agència Valenciana de l'Energia, i Aven és la que fa la redistribució de les compensacions als ajuntaments, i això, la veritat és que està funcionant prou malament.

Miren, senyories, l'elaboració del pla eòlic valencià es va fonamentar exclusivament en l'informe anomenat «Estudi d'avaluació de recursos eòlics de la Comunitat Valenciana», elaborat en l'any 1997 per Iberdrola, la principal elèctrica a la Comunitat Valenciana, a través d'un acord del Consell i l'empresa interessada en aquells moments en instal·lar alguns plans eòlics en la nostra comunitat.

Aquell estudi, assolit plenament pel Consell, ni era un mapa de vents ni una cartografia eòlica valenciana, i solament analitzava quatre emplaçaments seleccionats per l'empresa. És més, el Consell va aprovar el pla eòlic valencià sense que eixe estudi mai fóra sotmés a informació pública amb la resta de l'expedient.

En definitiva, el pla eòlic valencià va invadir zones ZEPA, zones LIC, a més de tindre importants afectacions al patrimoni històric artístic. Això, junt amb la recent ampliació de zones ZEPA per banda del Consell, obligat per una sentència del Tribunal de Justícia de la Comunitat Europea, obligaria, segons el nostre parer, a una revisió del pla eòlic valencià, ja que les revisions puntuals dels parcs no serien més que pedaços.

Per altra banda, les actuacions que han acompanyat, que és un tema també de la proposició no de llei de Compromís, però al qual Compromís no ha fet referència en la seua intervenció oral, les actuacions que han acompanyat les exposicions públiques del pla especial de la zona 9 del pla eòlic valencià, adjudicada a Renomar, avalaria la proposta de Compromís, la proposta que fa Compromís en la seua intervenció escrita.

El pla especial d'esta zona 9 fou tret a exposició pública mitjançant resolució del servei territorial d'energia el 26 de juliol de 2006, fet que va provocar que es presentaren més de dos mil signatures de les zones afectades oposant-se al projecte. Sorprenentment, en agost de 2008, en concret el dia 4 d'agost de 2008, el pla especial de la zona 9 tornà a traure's a exposició pública quan, des del 5 de novembre de 2007 disposava ja d'una aprovació especial per banda de la Conselleria d'Infraestructures, segons pareix, per a esmenar una irregularitat consistent en que en l'exposició pública de 2006 el temps d'exposició fou menor al legalment establert. No obstant, la llei establix un temps màxim de sis mesos per a la tramitació i resolució dels expedients, i en este cas han passat ja dos anys.

És per tot açò que el Grup Socialista recolzarem la proposta de Compromís, que, entenem, és una petició de reconduir tot el procés fent un nou procés impecable i donant les màximes garanties als afectats.

Res més i moltes gràcies.

El senyor president:

(Se suspén la reunió durant uns minuts)

Compareixença del conseller de Medi Ambient, Aigua, Urbanisme i Habitatge, senyor José Ramón García Antón, per a explicar la modificació de les qualificacions provisionals concedides a vivendes de protecció oficial (VPO) en règim general per als jóvens de Torrent en febrer de 2007, a vivendes de preu concertat en octubre de 2008, amb un augment del 20% sobre el preu anunciat en l'oferta pública, sol·licitada pel Grup Parlamentari Esquerra Unida-Bloc-Verds-IR: Compromís (RE número 29. 752)

El senyor president:

(ininte­l·ligible)

El senyor conseller de Medi Ambient, Aigua, Urbanisme i Habitatge:

El senyor president:

El senyor Morera Català:

Moltes gràcies, senyor president.

I ens podem felicitar que amb bona voluntat, totes les actuacions previstes en estes Corts es puguen realitzar.

Mosatros, el nostre grup ha tingut l'amabilitat d'entendre la possibilitat del conseller d'estar ací a les 11:00, i nosaltres hem pogut també assistir a la junta com a part de la mesa. I, per tant, crec que tots contents.

Si en altres àmbits es poguera realitzar este mateix clima de cordialitat que ací en esta comissió, crec que Les Corts tindrien un funcionament un poquet millor.

Bé. Dit això, el motiu de la nostra compareixença és perquè entenem que s'ha produït una situació que ha creat un clima de desconfiança sobre la gestió pública de l'urbanisme a Torrent. Una clima de desconfiança que va des de l'aprovació de les bases del sorteig fins al canvi, de forma aliena al que els adjudicataris havien previst, un canvi de les bases del sorteig, el que ha provocat una gran reacció ciutadana i pública.

Concretament, el nostre regidor a Torrent, Sento Veguer, i el Bloc de Torrent, van ser els que van detectar la diferència de preu entre el que dien les bases del sorteig i el que finalment, quan havien d'anar al notari, s'havia previst. A nosaltres ens va semblar que això era un fet escandalós.

Efectivament, en gener de 2007 s'establiren les bases per les quals 168 famílies torrentines podien optar a una vivenda de protecció oficial. El 21 de novembre de 2007, la societat municipal Nous Espais, SA, introduïx una clàusula per la qual el promotor pot canviar fins un 30% d'edificació de la VPO a preu concertat.

Aquest canvi, senyor conseller, no es va notificar en cap moment als veïns, que són totalment desconeixedors dels pactes d'acord que s'han produït entre l'esmentada Nous Espais i la promotora. És a dir, els ciutadans que acudixen al sorteig, i als que a alguns d'ells se'ls ha adjudicat, són desconeixedors d'estes clàusules.

¿Què ha passat ahí? Que posteriorment, el 15 de gener de 2008 es fa un sorteig de vivendes al qual estaven convocats més de 1. 200 veïns de Torrent, 1. 200 veïns de Torrent. Els veïns acudiren al sorteig amb les bases de gener de 2007, i un CD informatiu en què s'explicava les característiques de les vivendes, preus segons superfície i explicacions sobre el procediment d'adjudicació i terminis legals.

En aquest sorteig, sorprenentment, no se'ls assignaren la porta o la vivenda corresponent als veïns, diguem-ne, agraciats o beneficiats per eixe sorteig públic, la qual cosa ja suposava una vulneració evident de les bases reguladores del sorteig. Quan es fa un sorteig, t'adjudiquen una vivenda concreta, i no se deixa a l'albir o a l'aire del que poguera passar ahí.

I no se'ls assignen per la senzilla raó que les condicions havien canviat amb el seu total desconeixement, senyor conseller. Hem trobat a faltar en este procés una actuació pública de defensa dels consumidors i dels beneficiats d'este sorteig.

Però tenim més coses a dir, tenim més coses que denoten que els poders públics han fallat o, i ara ho vorem, han actuat amb una sorprenent connivència amb els promotor.

Al mateix notari se li dóna una normativa del sorteig que no té res a vore amb les bases que s'havien proporcionat als mateixos veïns, amb la qual cosa el sorteig és nul de ple de dret. Primer, perquè les bases no són les aprovades i, segon, perquè no hi ha objecte del contracte al no assignar-se les portes específiques a cada veí.

Ara n'hi ha un 30% dels futurs propietaris als quals se'ls volia. -vosté ha dit que això s'ha eliminat, efectivament, perquè era absolutament disbaratat el que es volia fer per l'Ajuntament de Torrent en connivència amb el promotor-, se'ls havia apujat entre 14. 000 i 30. 000 euros del preu de les vivendes, que, segons una aproximació matemàtica fàcil de fer, se'n podien derivar plusvàlues superiors al milió i mig d'euros sobre els preus legals notificats als veïns.

Les solucions a este problema poden ser variades. Vosté ja ha dit que han anul·lat la decisió de. , i no han concedit el canvi dels nous preus, però nosaltres entenem que s'ha produït una situació molt negativa, poc transparent, de desconfiança respecte a l'acció dels poders públics, que en este cas era oferir vivendes de protecció oficial a una sèrie de ciutadans. Però que, en este cas, la promotora, Nous Espais, SA, ha actuat d'una forma molt rara, deixem-ho ahí, rara, i que si no arribem a advertir des del Bloc esta situació, en estos moments molts ciutadans de Torrent que havien adquirit, adquirit en un sorteig, però adquirit a uns preus determinats una sèrie de vivendes, hagueren vist com se'ls havia incrementat d'una forma notable.

I la pregunta que li volem fer, si funciona el

este, la pregunta que volem fer és: ¿qui va autoritzar el canvi de preu? ¿Quin responsable polític és el que va autoritzar esta apujada? ¿Va ser la directora general de vivenda? ¿Per què es tira arrere la conselleria?

I la pregunta és que si s'havia concedit la qualificació provisional sense adjudicatari, esperant el sorteig de les vivendes, ¿per què es va autoritzar el canvi de classificació provisional per la conselleria? ¿Qui va ser el qui va determinar i aprovar este canvi? Nosaltres considerem que no s'havia d'autoritzar mai este fet i que s'haurien d'haver buscat mecanismes perquè això no passara. Ens felicitem que hagen rectificat.

Jo crec que la conselleria i el govern valencià l'encerta quan rectifica. I en este cas em pregunte si no haguera estat un partit polític com el Bloc en l'Ajuntament de Torrent controlant i salvaguardant els interessos dels ciutadans que van rebre l'adjudicació de la vivenda, què haguera passat? ¿Hagueren continuant vostés amb esta situació?

Aleshores, la pregunta és: una, ¿qui va autoritzar el canvi de qualificació provisional? I dos: ¿per què vostés retrauen a la situació anterior i restauren, això sí, la legalitat en un procés que està viciat d'origen per falta, diguem-ho així, de diligència pública al controlar una adjudicació de vivendes de protecció oficial?

Eixes són les preguntes que li vull formular, senyor conseller.

El senyor president:

El senyor Torró Gil:

Seré extremadament breu, perquè de fet no tenia intenció en principi d'intervindre.

Però el que vull remarcar bàsicament és que casos com aquest són un bon exemple de quin és el significat i la càrrega que té la política d'habitatge que està desplegant el Consell. Eixa política d'habitatge, que a través del seus mecanismes, i sobretot a través d'eixe mecanisme perniciós d'incrementar el preu de la VPO per a acostar-lo al preu de la vivenda de renda lliure, que fa que quasi pràcticament perda el significat la VPO. I a més, l'únic que genera són mecanismes opacs, a través dels quals poden produir-se este tipus de situacions estranyes i alienes.

Jo el que els recomanaria bàsicament és que revisaren la política d'habitatge i la convertiren en una política autènticament que tinguera com a prioritat el que hauria de ser una política d'habitatge, i és que convertiren l'habitatge en un dret per a les persones i deixar de contemplar l'habitatge com un negoci privat al servei dels promotors.

El senyor president:

La senyora Marcos Puig:

El senyor president:

La senyora Marcos Puig:

El senyor president:

La senyora Marcos Puig:

El senyor president:

El senyor conseller de Medi Ambient, Aigua, Urbanisme i Habitatge:

el cap del Servei Territorial de València és qui firma els canvis de la modificació de la qualificació provisional, perquè és

El senyor president:

El senyor Morera Català:

Sí, conseller, però eixes 401 modificacions que vosté mos parla, s'han realitzat després del sorteig d'adjudicació o abans?

Perquè eixe és el tema, eixa és la qüestió bàsica. Si vosté adjudica a unes persones, en funció d'uns criteris i en funció d'unes bases i se'ls adjudica a un preu taxat, d'acord amb la VPO, per una empresa pública municipal, Nous Espais, SA, doncs el que no que se pot fer, perquè això evidentment és un

molt considerable, canviar unilateralment les bases, canviar a preu concertat. I això ho autoritza la firma -que ara ja sabem- del cap del Servei Territorial de València.

Això en termes. , en altre tipus de termes, l'expressió seria molt forta. Perquè, clar, és vendre una cosa a un preu i unilateralment el promotor, amb la firma de la conselleria, te canvia les condicions. Això se fa prèviament i se fa d'acord, se fa correctament. Però no se fa d'esta manera. Això és un error. I algú o alguna haurà d'assumir les seues responsabilitats en este tema. Perquè si això no es denuncia i passa com a tal, hagueren estat perjudicats molts joves de Torrent que volen, efectivament, com diu la diputada Verónica Marcos, accedir a la vivenda

. Però és que ací el que s'havia fet és accedir a la vivenda a preus, no el que tenien, sinó el que unilateralment algú va canviar, sense consultar-los i sense informar-los. Eixe és el quid de la qüestió, eixe és el quid de la qüestió. I resulta que la persona d'«aquel embrollo», segons

(inintel·ligible)

. , resulta que és José Fermín Doménech, que és el director de l'empresa municipal Nous Espais, SA, -no crec que siga de l'anterior govern-, que ara vosté sembla que li adjudiquen tota la responsabilitat a qui va ser el director de l'IVVSA, senyor conseller.

Bé, segons hem pogut escoltar ací per part de la bancada popular. Aleshores

s'han d'aclarir, s'han d'aclarir vostés.

Jo no vull anar més enllà. Jo accepte la bona fe de totes les persones,

. Però ací s'ha produït un error enorme, perquè s'ha produït el reconeixement i s'ha aprovat la qualificació a posteriori de l'adjudicació. I els he assenyalat tot el

de calendari pel que s'ha produït una situació que si l'oposició, i també vostés hauran de reconéixer el paper constructiu de l'oposició, si més no del nostre grup, fent aspectes que a nivell municipal o a nivell de govern els assenyalem, doncs seria també convenient que vostés ho reconegueren. Perquè qui va assenyalar i qui va posar el dit damunt un fet que vulnerava els drets dels adjudicataris vam ser nosaltres. I per això està compareixença estava plenament justificada. Perquè si este fet s'ha reproduït i en altres adjudicacions, que espere que no s'haja produït, estem davant d'una situació molt negativa. I les coses s'han de fer bé. I si se poden fer millor, millor. Però en este cas mosatros considerem que hi ha hagut un error manifest i greu, i esperem que esta lliçó, esta situació no es torne a repetir, i que els joves valencians, siguen de Torrent o d'altre municipi, puguen accedir a la vivenda amb preu digne.

El senyor president:

La senyora Marcos Puig:

El senyor president:

El senyor Torró Gil:

Jo, molt breu, igual que he fet abans, simplement dir-li, senyor conseller, que no es confonga, jo no sóc diputat del Partit Socialista, ¿val?

Per tant, si vosté. Quan jo li he criticat el seu pla de vivenda, pot entendre que, al mateix temps, per la mateixa raó que critique el seu, critique el pla de vivenda del Partit Socialista, que nosaltres no compartim, per les mateixes raons que li he dit, i, per tant. ¿Val? Una altra cosa és que vostés compartixquen els mateixos criteris, i després, l'aplicació del pla o no, ja serà com serà, ¿val?

Jo, precisament, el que critique del pla d'habitatge del Partit Socialista, alguna cosa més, però, fonamentalment, és el mateix que el seu, és a dir, el fet que permeten que, les vivendes de protecció oficial, s'acosten els seus preus a la renda lliure, que és un error gravíssim i que no resol el problema de l'habitatge, sinó el problema, en tot cas, dels constructors i que

(inoïble per raons tècniques)

El senyor president:

La senyora Marcos Puig:

El senyor president:

El senyor conseller de Medi Ambient, Aigua, Urbanisme i Habitatge:

El senyor president:

De todas formas, les será comunicado, como siempre, por la vía oficial. ¿De acuerdo?

(S'alça la reunió a les 13 hores i 35 minuts)

