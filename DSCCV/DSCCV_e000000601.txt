Comissió d'Agricultura, Ramaderia i Pesca realitzada el dia 23 de juny de 2009. Comença la reunió a les 10 hores i 35 minuts. Presideix el diputat senyor Josep Maria Pañella Alcàcer. Reunió número 11.

Proposició no de llei sobre el restabliment de les subvencions de les assegurances d'agricultura i ramaderia ecològica, presentada pel Grup Parlamentari Esquerra Unida-Bloc-Verds-IR: Compromís (RE números 34. 777, BOC número 150)

El senyor president:

(Inoïble)

. la comissió.

Senyor secretari.

(El senyor secretari passa llista per tal de comprovar si hi ha quòrum)

Entenc que hi ha quòrum.

Lògicament, comencem amb el punt primer, que és l'aprovació de l'acta. Si hi ha algú que té alguna observació a fer i, si no, la considerarem aprovada en cas que no se cite absolutament res.

Entenc que queda aprovada per unanimitat.

Iniciem, per tant, la resta de l'ordre del dia.

En principi, hi ha dos observacions a fer: el punt tercer el retirem, perquè una moció idèntica va ser aprovada en la Comissió d'Economia, crec que era del Partit Popular la moció que s'havia presentat. I, per tant, no té sentit ara que tornem a fer el mateix debat, encara que les dos es van presentar en el seu moment per separat.

Els punts 5 i 6 s'acumularan en la seua defensa, encara que lògicament. , una part, pel manament del reglament i l'altra perquè la voluntat és que se voten separadament, perquè si no, no tindria sentit haver-les presentat aixina.

Per tant, amb estes dos observacions, iniciem la resta de l'ordre del dia.

Cedisc la presidència al senyor vicepresident per poder defendre les proposicions.

(Ocupa la presidència el vicepresident, senyor Eduardo Ovejero Adelantado)

El senyor vicepresident:

El senyor Pañella Alcàcer:

Gràcies, senyor president.

El que se presenta és una proposició no de llei que demana que s'inste la Conselleria d'Agricultura, Pesca i Alimentació a restablir les subvencions de les assegurances d'agricultura i ramaderia ecològica.

¿Per què? Perquè quan es publica la normativa per la qual es desenvolupen diversos aspectes en la concessió d'ajudes a la subscripció d'assegurances agràries per al pla 2009, es comprova que ha desaparegut, tal com abans era habitual, de la llista de beneficiaris de les subvencions addicionals, el 10% de subvenció addicional que fea La Generalitat a totes les parcel·les que s'havien inscrit en el comité d'agricultura ecològica.

Contempla esta normativa el percentatge de subvenció base de la Conselleria d'Agricultura a les subvencions de les assegurances, que és el 10% de la subvenció concedida per l'Entitat Estatal d'Assegurances Agràries, Enesa, i que s'incrementa habitualment amb un 10% addicional per a les parcel·les inscrites en alguns.

Per exemple, apareix en les denominacions d'origen de vins d'Utiel Requena, dels vins d'Alacant, dels vins de València, el raïm embossat del Vinalopó, els nyespros de Callosa, la xufa de València, la carxofa de Benicarló, l'arròs de València, el caqui de la Ribera del Xúquer. També apareix en les identificacions geogràfiques protegides cítrics valencians i cireres de la muntanya per a la línia de cobertura. També inclús el pixat dels cítrics i altres.

Però no apareixen, i és la primera vegada que no apareixen, les corresponents a l'assegurança d'agricultura i ramaderia ecològica. Ens estranya, ens estrany moltíssim, en el sentit que les orientacions de la Unió Europea, les polítiques de la Unió Europea, van dirigides a potenciar precisament l'agricultura ecològica. Ens estranya quan l'agricultura ecològica és, diguem, una força en augment dins del global de l'agricultura. I quan se busquen nous productes, per una part, o productes amb certes característiques noves, que poden ser una potenciació de mercats nous, que açò, que en certa manera seguint sent innovació, encara no és un tipus d'agricultura suficientment estesa perquè no es considere innovació, hagen desaparegut les aportacions de La Generalitat a estos productes.

Pensem que és un error. Teníem ja. , vam citar, precisament en l'avaluació dels pressupostos, que precisament els apartats dedicats a l'agricultura ecològica havien minvat. En aquell moment ho diguérem. Pareix ser que açò és un canvi de postura de la Conselleria d'Agricultura, que en un principi, quan parla, sí que pareix que dóna un recolzament especial a l'agricultura ecològica, però, lògicament, les paraules, quan no hi ha pressupost, són això, simplement paraules, i no podem tirar endavant.

No vaig a estendre'm molt més. Crec que els raonaments que podríem dir serien redundants. És una cosa que des de la conselleria se tenia assumit i que en este moment ha desaparegut. Demanem que se seguisca en la línia que fins ara s'estava portant, la de donar el 10% també de les assegurances que corresponen a les parcel·les inscrites en el comité d'agricultura ecològica.

Gràcies.

El senyor vicepresident:

El senyor Lozano i Pastor:

Gràcies, president.

Senyories.

El Grup Socialista va a votar a favor la proposició que fa el Grup Compromís. Primer, per la importància que hem de donar-li a l'agricultura ecològica com a font d'aliments sans, que, com ha quedat evidenciat científicament, el consum de fruites i verdures és la base per a una alimentació sana.

Es parla molt del beneficis de la dieta mediterrània, dieta que es basa primordialment en el consum de fruites i verdures.

Però la realitat és que ens allunyen cada vegada més a Espanya i a la nostra comunitat del que històricament ha estat la nostra dieta bàsica, copiant dolents hàbits alimentaris que en altres països s'han mostrat nefasts.

I aquestos dolents hàbits afecten la nostra infància greument, passant a situar-nos en el primer lloc d'una estadística penosa, la de xiquets obesos i amb taxes de colesterol per dalt del que s'entén saludable.

Senyories, hi ha formes de producció que respecten millor que altres el medi ambient, són més saludables per a les persones i, sobretot, i molt important, són formes de producció de futur.

I segona qüestió per la qual anem a recolzar esta proposició, perquè no podem discriminar negativament estes formes de produir. Si hi ha algun cultiu o forma de cultivar que més es meresca potenciar i ajudar que s'implante, és l'agricultura ecològica. I açò ho hem de tindre clar. Una forma de fer-ho és garantint les rendes mitjançant un sistema d'assegurances que primen esta forma de produir, dotant-lo d'una subvenció addicional que abans ja tenia i que no se comprén com se discrimina negativament respecte d'altres cultius tradicionals que, amb la mateixa qualificació de denominació d'origen, sí que disposen d'aquesta ajuda.

Per estes dos raons que creem fonamentals és pel que anem a recolzar la proposta que fa el senyor Pañella.

Moltes gràcies.

El senyor vicepresident:

La senyora Sánchez Cortés:

El senyor vicepresident:

El senyor Pañella Alcàcer:

Gràcies, senyor president.

Senyora Sánchez, mire, m'ha dit que no sap si ignore o obvie algunes coses. I al final, diu que vol pensar que ho obvie.

Jo estic segur que vosté desvia voluntàriament l'atenció, vosté amaga voluntàriament la realitat. Vosté no vol sentir, ni tan sols ha volgut llegir allò que diu la meua proposició, ni m'ha escoltat, aplicant un sistema de sordera selectiva i no ha escoltat ni una de les meues paraules.

Se me suma al final amb una sèrie de qüestions administratives i tal. Si no parlem d'això. Si és que a vostés els agrada recomplicar les coses per a dir «no» ací en la comissió, en la votació, a allò que diu «sí» públicament. I les coses són molt més senzilles.

En la normativa que ha aparegut per a la concessió d'ajudes a la subscripció d'assegurances agràries per al 2009, ¿està o no està el 10% de subvenció addicional de La Generalitat a les parcel·les inscrites en el comité d'agricultura ecològica? Està o no està?

No me parle. Vostés, van a aportar el 10%? Oblide's de la resta. Sempre la culpa la troben a Madrid. Escolten, no siguen tan centralistes! Siguen un poquet més. Vosté, la seua competència la tenen ací. No miren tan a Madrid. Vostés reclamen a Madrid tot el que siga, però jo, la meua pregunta no és eixa.

Vostés van a posar el 10% o no van a posar el 10% del cost de l'assegurança referida en este cas, en la relació que estem dient? És molt senzill: o sí o no. Aixina de clar.

Vosté m'està dient. Després me diu que si retire l'altre i no retire esta. Però vosté què m'està dient? Quines coses m'està barrejant si ja li he dit que l'altra està aprovada? Està aprovada. La van presentar vostés. Què volen?

Escolte, si -a mi- vol renovar la discussió, a mi, per mi

(so per interferència d'un mòbil)

encantat, però perdre el temps no crec que siga la finalitat.

Vostés han aprovat en la Comissió -si no m'equivoque- d'Economia una proposició no de llei exactament igual que esta. Què vol, que la tornem a discutir? Bé, la posem i la tornem a discutir. Repetirem i votarem una altra vegada el mateix i quedarem igual que estàvem.

És a dir, que això no té res a vore. Vosté m'està ara intentant pegar la volta i revoltes -crec que no amb massa èxit- per a dissimular que vol dir que no. A allò que publicaven, diuen que sí i eixa és la gran contradicció que tenen vostés des del seu govern, des del govern del seu partit, des del govern del Partit Popular: estar contínuament amb una dinàmica que tenim, de dir que recolzen -ahir ho vam vore també en el sector ceràmic en la Comissió d'Indústria-, però votar que no a les mesures per a recolzar-lo.

Ara diuen que sí recolzen l'agricultura ecològica, però ni en el pressupost apareixen les partides que vaig dir ja en el seu moment, de recolzament, i ara se retira el 10% de la subvenció addicional que vostés donaven tots els anys per a l'aplicació de les assegurances agràries. Li he citat aquells que mantenen.

Vostés fan igual l'ordre i vostés. Li he citat. És que no és que no han fet la. Jo li he citat aquells productes que sí es mantenen i hi ha un producte que no el mantenen, i ara la culpa la té Madrid.

Madrid, el govern de l'estat, tindrà la culpa de totes aquelles. segur que té culpa. No me dirà a mi que. Segur que en té, de culpa, però vostés també se sumen a la culpa. Vostés també volen estar en la mateixa línia.

Quan hi ha alguna cosa negativa de Madrid, vostés se sumen. Quan hi ha alguna cosa positiva de Madrid, vostés aleshores no se sumen. Home, sume's realment d'on. Jo, és que eixa mania d'estar mirant sempre Madrid.

Mire, l'error de concepte que pareix ser que me diu que jo tinc, jo crec que el té vosté. El té vosté i és: qui paga eixe 10%? Qui el paga, eixe 10%? El paga La Generalitat? Doncs que el seguisca pagant al marge del que fan els altres. És que sempre estem prenent excuses de mal pagadors.

Després. i entre altres coses, al final, li pega la volta i me diu que sí, que sí; que ja estan reunint-se amb Agroseguro per a poder restablir les ajudes. Doncs, està molt clar. Si eixa és la voluntat, coincidim.

És que no ho entenc. El seu discurs ha estat, com a mínim, confús perquè comença dient unes coses per a acabar dient que «se reunix per a aconseguir el mateix que demanem nosaltres». Ah, doncs recolze la proposició no de llei perquè estem en la mateixa línia. Si és eixa, estem en la mateixa línia. Si no és eixa, lògicament, estem en línies oposades.

Gràcies, senyor president.

El senyor vicepresident:

La senyora Sánchez Cortés:

El senyor vicepresident:

Proposició no de llei sobre la reducció del mòdul fiscal del raïm de taula amb caràcter permanent, presentada pel Grup Parlamentari Esquerra Unida-Bloc-Verds-IR: Compromís (RE número 34. 779, BOC número 150)

El senyor vicepresident:

El senyor Pañella Alcàcer:

Moltes gràcies, senyor president.

Senyories, la proposició no de llei que presenten, la proposta de resolució a aprovar, és molt senzilla. És instar el Ministeri d'Economia i Hisenda i el Ministeri de Medi Ambient i Medi Rural i Marí que la reducció del mòdul fiscal de raïm de taula es convertisca en permanent.

Per què? Bé, doncs és una petició pràcticament de tot el sector. Tant la unió com el consell regulador, les cooperatives, els ajuntaments de la comarca del Vinalopó ja van acordar en el mes d'abril presentar un document a les administracions públiques per a establir una reducció del mòdul fiscal del raïm de taula amb caràcter permanent.

Prèviament havia. està. hi ha un estudi per a valorar quin seria el mòdul que s'ajustaria a eixa realitat. El mòdul actual és el 042 i no és el que se considera adequat.

Prèviament hi ha hagut una reunió. Eixa reunió es va produir a Novelda, on -com he dit- estaven les que els he dit, la unió, el consell regulador, les cooperatives de Novelda i cooperativa del Monforte del Cid, però també estaven representats els ajuntaments d'Agost, d'Hondón de los Frailes, d'Hondón de las Nieves, de Monforte del Cid i de Novelda. Tots ells coincidixen que cal adequar el mòdul a la realitat productiva que hi ha i, per tant, demanen una rebaixa permanent.

Què ha passat mentrestant? Bé, doncs que gràcies a l'informe que es va presentar, el Ministeri d'Economia i Hisenda sí ha contemplat una reducció del mòdul fiscal del raïm de taula per a aquest any, basant-se en dues coses: les adversitats climatològiques de l'any anterior i les pluges de la primavera. Per tot això s'ha aconseguit eixa reducció del mòdul, però per a esta temporada.

El que se demana és que,

(so d'un telèfon mòbil)

ficat que en este cas hi ha hagut unes adversitats climatològiques. però també hi ha un altre factor, que és la baixa productivitat econòmica, que és contínua, aleshores se demana l'adequació permanent d'eixe mòdul.

Simplement, el que demane és que recolzem els sectors professionals afectats en la seua petició.

Res més, senyories.

El senyor vicepresident:

La senyora Crespo Domínguez:

Gràcies, senyor president.

En principi, ja li anuncie al Grup Compromís que anem a donar recolzament a la proposició no de llei que ha presentat perquè el Grup Socialista creu que és necessari ajudar el sector vitícola, que en aquests moments també patix una crisi gran i que difícilment alçarà el cap si tots els polítics no estem al seu costat escoltant-los, però també disposats a resoldre les seues problemàtiques, que són moltes.

Al parlar hui d'un tema fiscal, hi ha una implicació evident de l'estat espanyol en aquesta solució que vostés demanen, ja que per lògica són lleis estatals les que s'haurien de modificar per a fer possible una reducció del mòdul que s'aplica ara al raïm de taula.

Jo ho veig correcte, que aquest problema tinga més solució al parlament espanyol que ací, a Les Corts, però el que no m'agradaria, i per això ho he de recordar, és que ens oblidàrem de quines són les nostres obligacions polítiques ací, a la Comunitat Valenciana, amb delegacions concretes. Així ho diu l'article 49 del nostre Estatut d'autonomia quan parla de competències, i una d'elles són les competències en matèria d'agricultura.

Dic açò perquè, tal vegada, és una temptació massa freqüent demanar les coses al Govern d'Espanya, que és la via fàcil, i no preocupar-se i ocupar-se a fer polítiques agràries que donen solució als problemes dels hòmens i dones del camp valencià des del govern de La Generalitat.

Si no recorde mal, és un govern que porta més de catorze anys governant i que l'aplicació de les seues polítiques ha sumit el sector agrari valencià en una profunda crisi de la qual no es veu cap brot verd, si no canvia la tendència, i des de la conselleria es plantegen amb rigor alternatives d'ajuda real o politiques agràries específiques per a la millora econòmica de l'agricultura valenciana.

Mesures com les de la setmana passada anunciades des de la presidència de La Generalitat, on es demana reduir un 35% les inversions en les diferents conselleries, sols fan, en aquest cas, hui que parlem d'agricultura, que l'agricultura s'enfonse una miqueta més en el pou cec on es troba.

Dit açò, entenc que sóc sensible, des del Grup Socialista, perquè es faça una adequació de la fiscalitat del cultiu del raïm de taula a la realitat del sector productor, però vull també recalcar el gran esforç que sempre han fet les cooperatives de la comarca alacantina del Vinalopó, així com el Consell Regulador de la Denominació d'Origen Raïm de Taula Embossat del Vinalopó, les diferents organitzacions agràries, treball que de segur ha contribuït a mantindre un mercat nacional i internacional i a l'acceptació, per part dels consumidors, del raïm de taula com a un producte que s'ha de consumir.

No ens oblidem que en aquests moments hi ha unes 4. 000 explotacions agràries que viuen del cultiu del raïm de taula en exclusiva en els municipis d'Agost, Monforte del Cid, la Romana, Novelda, Hondón de las Nieves, Hondón de los Frailes i Aspe, emparats per la denominació d'origen, i que aquesta producció suposa quasi l'única font d'ingressos per a totes aquestes poblacions.

Hem de destacar que la producció de raïm de taula ocupa una superfície de més de 6. 000 hectàrees, el que representa més del 50% del total de terres cultivades, però a alguns pobles, és més de les tres quartes parts del terme i la renda més important per als seus habitants. Tres exemples: Aspe, el 77,66%; Monforte del Cid, el 70,39%; i, a Novelda, el 73,01%.

El raïm de taula del Vinalopó té, a banda, unes característiques úniques de cultiu diferent al del conjunt de l'estat espanyol, on també es practica la mateixa activitat. Per ací es produïx de forma totalment artesanal, amb el conseqüent encariment del cost de producció perquè s'ha d'embossar tota la producció, en molt poc temps, de la varietat aledo i ideal.

També, el sector del raïm de taula patix una crisi estructural més accentuada a la comarca del Vinalopó. Té una baixa rendibilitat en la comercialització de la fruita per part dels agricultors, té un baix rendiment de ceps, una presència de virosi, presència de malalties i plagues i una falta d'incorporació de joves. És un sector poc atractiu perquè és un cultiu amb poca rendibilitat i elevats costos de producció i que necessita molta mà d'obra en embossats i recol·lecció, ja que -com he dit abans- tot es fa de forma manual.

Tots aquells factors, i, potser, altres, han influït en l'abandonament del cultiu de raïm de taula que perd cada any superfície cultivada. Un agricultor que es dedica al cultiu de raïm de cultiu de raïm de taula, a hores d'ara, no arriba a obtindre tres mil euros de benefici per hectàrea cultivada perquè, com acaba d'explicar, els costos de producció són altíssims, aproximadament un 74% dels ingressos. Si fem números, una hectàrea sol produir uns 18. 000 quilos de raïm. Entre el 2004 i el 2008 s'ha pagat entre 0,39 euros i 0,64 cèntims d'euro. Açò, ens dóna una mitja d'un 26% més de benefici per a l'agricultor, per exercici de l'activitat i any. I eixe 0,26 resulta ser el mòdul que s'ha aplicat fins a l'1 de maig de 2009 per llei, i que, en aquell moment baixaria al 0,17 per a l'exercici 2009, segons el decret del govern d'Espanya publicat en el BOE, cosa molt positiva per al sector perquè el benefici net per a la seua renda es veuria incrementat, donant així un marge més gran de guanys per al sector del raïm de taula.

Jo puc entendre que el cultiu de raïm de taula estiga molt concentrat geogràficament al sud de la província d'Alacant, amb una superfície reduïda i delimitada. Però, això no li ha de restar importància a l'hora de negociar i pressionar en les negociacions que puga tindre la conselleria quan va a Madrid a defendre temes fiscals per al sector agrícola valencià.

Tan important han de ser els cítrics pel seu volum com el raïm de taula que necessita una defensa clara, i veure modificat a la baixa la pressió fiscal que, enguany, ja s'ha beneficiat de reduccions considerables, gràcies a la sensibilitat que va mostrar el ministeri rebaixant l'índex de 0,42 a 0,20 quan va estar negociant amb entitats representatives del sector i ajuntaments de la zona, i que -com ja he dit abans- per a l'exercici 2009 serà del 0,17.

Jo, simplement, pose aquest aquest exemple perquè la conselleria comence a treballar en eixa línia, escoltant, tant el consell regulador de la denominació d'origen, les cooperatives i els ajuntaments de la comarca del Vinalopó, i d'acord per sempre, quan vaja a Madrid a negociar els interessos del camp valencià amb el ministeri, amb allò que s'anomena la taula de fiscalitat, un mòdul fiscal que permeta una renda digna als agricultores any rere any, sense estar supeditada o condicionada per les adversitats meteorològiques, com ha estat el cas de l'última campanya, sinó que prevalga la crisi estructural del sector agrari dedicat al cultiu de raïm de taula, que no és més que la conseqüència de les males polítiques del Partit Popular, aplicades de forma repetitiva durant més de dos dècades a la Comunitat Valenciana.

Res més i moltes gràcies.

El senyor vicepresident:

El senyor Ballester Costa:

Dicho todo eso, como les he dicho, vamos a aprobar y a apoyar esta PNL, y espero que iniciativas como ésta, que se han repetido más de una vez y más de dos por parte de este grupo y que, ustedes, seguro que habrán dudado a la hora de apretar el botón, absteniéndose o yendo en contra, cuando sean en beneficios de las personas, de los agricultores, de los ganaderos, de los pescadores valencianos, estén con nosotros cuando sea mi grupo el que las presenten, como estamos nosotros hoy con el grupo del Bloc, que acaba de presentar esta iniciativa.

El senyor vicepresident:

Proposicions no de llei sobre l'establiment d'una línia pressupostària de tres milions d'euros per a ajudes als afectats per l'incendi de l'Alcalatén, i sobre la modificació del Reial decret 1. 471/2007 perquè les ajudes per l'incendi de l'Alcalatén es transferisquen directament a les persones i a les entitats afectades, presentades pel Grup Parlamentari Esquerra Unida-Bloc-Verds-IR: Compromís (RE número 34. 780 i 34. 781, BOC número 150)

El senyor vicepresident:

Señorías, vamos a continuar con el orden del día, con el punto número 5, que es la toma en consideración de la Proposición no de ley sobre el establecimiento de una línea presupuestaria de tres millones de euros para ayudas a los afectados por el incendio de L'Alcalatén. A propuesta del proponente, también vamos a reunificar el debate del punto número 6, aunque ya se advierte a sus señorías que se votará separadamente.

El senyor Pañella Alcàcer:

No seran tants, senyor president.

No m'ha donat la paraula, però, simplement, amb el seu permís, volia agrair als dos grups, tant al Grup Socialista com al Grup Popular, el recolzament que havien fet a la moció anterior, recolzament que espere tindre en estes dues mocions que presentem ara, també, per ambdós grups, per no entrar a diferenciar aquelles coses que se demanen al govern de l'estat i aquelles coses que se demanen al govern de La Generalitat, perquè al cap i a la fi, són coses que se demanen per al benestar de tots els valencians i valencians, que és allò que ha de dirigir tots i cadascú dels nostres actes.

Presente aquí, en este moment, dos proposicions no de llei lligades entre si. Començaré per la proposta de resolució d'una i altra, i, així, centrarem el tema.

La primera diu que «Les Corts insten el Consell a fer efectiva una línia pressupostària de tres milions d'euros per ajudes als afectats per l'incendi de l'Alcalatén».

I l'altra diu que «Les Corts insten el govern de l'estat a modificar el Reial decret 1. 471/2007, o, a publicar-ne un altre de nou amb la finalitat que les ajudes per l'incendi de l'Alcalatén puguen transferir-se a les persones i les entitats afectades, sense la necessitat de signar cap conveni amb el Consell».

Per què fem això? Mire, el Reial decret 1. 471/2007 és el que amplia l'àmbit d'aplicació del reial decret anterior, Reial decret llei, 7/2007, de 3 d'agost, pel qual s'aproven mesures urgents en matèria d'incendis forestals a la comunitat autònoma de Canàries. El principi és de Canàries, però constava en ell que estes mateixes mesures se podien aplicar mitjançant altres publicacions de reial decret llei a altres comunitats autònomes o altres llocs on passara també algun incendi, o, algun succés similar, al que es preveia donar solució o donar les ajudes en el primer.

És en este, en el Reial decret 1. 471/2007, on s'establixen les mesures, altres successos complementaris. El que ens interessa a nosaltres és el que va passar a Castelló, a la comarca de l'Alcalatén, entre els dies 28 al 31 d'agost. Parla ell que el pagament de les subvencions derivades dels danys en infraestructures i equipaments municipals i la xarxa viària que es referix l'article 2, del Reial decret 7/2007, el primer -diguérem- de 3 d'agost, la gestió dels quals està encomanada al Ministeri d'Administracions Publicacions, l'article 13 disposava l'import màxim de crèdit habilitat a estos efectes, que s'establiria en les disposicions d'aplicació i desenvolupament de citat decret llei, tan prompte com s'efectuara la valoració dels danys -cosa que es fa en aquell moment- i es concretaran també els termes municipals i nuclis de població beneficiàries de mesures contemplades en el reial decret llei.

Per tant, és en este, en el Reial decret 1. 471/2007 on s'establix realment l'àmbit d'aplicació i les mesures. Apareixen ací: Comunitat Valenciana, l'annex, província de Castelló, de 21 al 31 d'agost de 2007, les poblacions de Figueroles, Lucena del Cid, les Useres, l'Alcora, Costur, Atzeneta del Maestrat.

Des d'aquell moment fins avui, els afectats estan esperant rebre les ajudes que fa referència este decret. Per què? En principi, per una disputa, govern d'estat, govern de La Generalitat, una altra.

Senyories, tant els particulars com les zones dels municipis que van resultar greument afectats per l'incendi de l'Alcalatén -fa dos estius ja, este serà el tercer-, continuen reclamant a les administracions el pagament de les ajudes que els van prometre, a totes les administracions. Però, ens trobem sempre amb un problema: que està aturat.

Com he dit abans -i ho reitere-, fer les disputes entre PSOE-PP, entre govern de Madrid-govern de La Generalitat. I ho dic sense intentar, almenys, de moment, fer culpables -i no vull jugar que hi hagen ni herois i vilans. Simplement, estic constatant una disputa que paralitza absolutament tota l'evolució dels pagaments. Per què? Perquè cal signar un conveni en el qual cadascú amb les administracions havia d'aportar tres milions. Des de Madrid es diu que no es pagarà mentre no ho faça també València. I La Generalitat excusa el pagament al·legant que ja s'ha gastat aquests milions en reposar infraestructures.

En principi, he de dir que la finalitat del conveni no eren esta. Però, oblidem-nos, trenquem la disputa. Ací, hi ha unes persones greument afectades i unes poblacions greument afectades que necessiten d'eixes aportacions econòmiques i que porten dos anys esperant-les i no arriben.

Este és el motiu que m'ha fet presentar per separat les dues proposicions no de llei. Una, per a instar el govern de Madrid. Per què? Mire, vosté té tres milions d'euros per a posar ací. No me jugue més a convenis ni res. Deposi-te'ls. Canvie allò que faça falta canviar per tal que eixos tres milions d'euros, que estan pressupostats i que han d'estar -valga la figura, ja sé que no és físicament- en una caixeta, reservats, esperant que algú li done via verda per arribar, doncs, òbriga la caixeta i faça arribar els diners als afectats, particulars i municipis.

I, per l'altra, li demane al Partit Popular que actue també davant el Consell demanant-li que faça el mateix. D'entrada jo li reconeixeré que vostés han fet el pagament d'allò que diuen, però la veritat és que no n'hi ha prou, i hem de treballar en funció de les necessitats. I, per tant, demane al mateix temps que creen vostés la partida pressupostària de tres milions d'euros per a fer les aportacions extraordinàries, si vostés volen, extraordinàries si vostés volen, però perquè arriben a tots els afectats, tant particulars com municipis. Eixa és la meua demanda.

Com intente fer-ho tantes vegades, una demanda en pràctica de bona fe. Això ho passe a vostés, tant als diputats i les diputades del Grup Socialista,

(so per interferència d'un mòbil)

per la responsabilitat que puguen tindre en la relació amb el govern de Madrid, que és del seu color, com als diputats i les diputades del Grup Popular perquè realment són el grup que té el govern de La Generalitat.

Ningú crec que dubtarà que sis milions d'euros en este moment fan falta per a la regeneració i per a tot el que és la millora de les poblacions afectades. Crec que ningú dubtarà que no és suficient, vull dir, amb això no anem a cobrir la totalitat de les necessitats. Però sí que amb això donaríem una empenta, desbloquejarem el tema en Madrid, o demane que es desbloquege el tema des del govern de l'estat, i alhora desbloquegem també el tema de La Generalitat.

Seria, com a mínim, una prova de raó, de raó, per un costat, però també de respondre a les necessitats que s'estan manifestant.

El senyor vicepresident:

El senyor Nebot Gargallo:

Senyors diputats.

Com a portaveu del meu grup en esta presa en consideració de la proposició no de llei, jo vull manifestar que recolzarem la proposta de Compromís en el que respecta al primer punt. En l'altra intentaré raonar, jo crec que la nostra postura serà la de l'abstenció.

Jo crec, senyor Pañella, que té un poc els conceptes equivocats. Està equivocat en allò que es referix al decret. El decret recollia una sèrie d'inversions en infraestructures, en medi ambient, i els diners que vosté reclama que estiguen en una caixeta, que els vegen físicament. Bé, en una caixeta no estan, però des d'abans de 2007 estan depositats en un compte de la Diputació Provincial de Castelló, que els tenen allí bloquejats a l'espera que hi haja algú que se faça càrrec de l'altre 50%. Val.

O siga, que l'estat sí que ha enviat els seus diners per a obres d'infraestructura agrícola. I també ha enviat els seus diners per a obres de restauració mediambiental. La Conselleria de Medi Ambient sí que ha sigut capaç en el mateix decret, en el mateix incendi i en el mateix àmbit d'actuació d'invertir juntament amb el ministeri. I han fet actuacions en els termes municipals afectats, la majoria de les actuacions en les finques públiques, el mas de Timó de Llucena, o el Bovalar d'Atzeneta, o en un mas consorciat que hi ha a les Useres, s'han gastat allí 600. 000 euros. Però han sigut capaços d'invertir després en neteja juntament a la carretera que unix estos pobles, que és on més efecte visual se veia i on més la gent que transitava veia els efectes negatius de l'incendi, ha sigut capaç de gastar-se allí, la conselleria i el ministeri, 2,5 milions d'euros.

Aleshores, si el decret val per a una conselleria, mosatros considerem que ha de valdre també per a l'altra.

El decret no se pot modificar. Si vosté té el decret en la mà ja contempla ahí que no ha de ser només la conselleria la que invertisca. Estes ajudes són al 50%, i el soci inversor pot ser qualsevol, pot ser la diputació provincial o pot ser qualsevol dels ajuntaments.

Però, què passa? Què passa, senyor Pañella? Que justet estem parlant d'uns ajuntaments molt xicotets i amb pocs recursos econòmics. I aleshores mosatros necessitem algú que siga solidari en estos poblets i en els seus habitants i se faça càrrec de l'altre 50%. I en això estem.

I hem anat al Ministeri d'Administració Pública quan estava a punt de véncer el termini per a invertir eixos tres milions, que estan depositats en la Diputació de Castelló, perquè no s'hagueren de tornar. I hem aconseguit, hem aconseguit allargar el termini en tres anys més, en tres anys més. I en això estem.

Vosté sap en l'actualitat quants camins s'han fet allí i que estan inclosos dins d'eixe pla que ha assumit tant la conselleria com el ministeri? Jo li ho diré: dos camins, dos camins. Un en l'Alcora, en el municipi de l'Alcora, que és el municipi més gran i amb més potencial econòmic, que va assumir ell per si el seu 50%, tampoc cal dir que l'obra no era de les més grans, i se van gastar 140. 000 euros. I en la Diputació de Castelló ara estan els tres milions, menys els 70. 000 euros que li corresponien a l'Ajuntament de l'Alcora, 2. 940. 000 euros.

I l'altre únic camí que ha fet la conselleria dins d'eixe pla ha sigut el camí de Figueroles. Mosatros volem creure també, perquè era una inversió menuda, no volem pensar que siga l'únic poble el de Figueroles que siga del mateix color de la conselleria de tots els altres de l'Alcalatén. Volem pensar que ha escomés el camí més barat. Però eixe no pot demanar el 50% perquè no ha signat el conveni. No el pot demanar. I aleshores els diners seguixen estant ahí depositats.

I què demanem mosatros, els veïns de l'Alcalatén, els alcaldes de l'Alcalatén com jo, no? Jo li demanaria a la Conselleria d'Agricultura sentit comú, sentit comú, i que siga capaç d'entendre bé el decret, que siga capaç d'entendre bé el decret, perquè si la Conselleria de Medi Ambient, com he dit abans, ha sigut capaç de conveniar amb una altra conselleria del mateix govern, en el mateix decret i en el mateix àmbit d'actuació, ha de ser capaç de conveniar. I que siga capaç de dur endavant totes les obres que queden, que són la gran majoria. Jo sé que algun projecte d'eixes obres que vol escometre la conselleria el tenen fet, però no estan executades ni licitades. Doncs estem a hora, estem a hora d'aprofitar 2. 940. 000 euros, que siguen capaços de signar el conveni. Tenen tres anys de temps. Poden crear este pressupost, tant en esta proposició o repartir-lo en el transcurs del temps, que pot ser més assumible per a tots. Però que passe el temps i que apleguen els tres anys i que no hàgem de retornar res cap a Madrid. Perquè la veritat és que els nostres ciutadans no ho entendran, eh? Perquè després que estem demanant sempre diners al ministeri i al nostre govern central, que passe el temps i que hàgem de tornar eixos diners, quan tan necessitats estem estos termes municipals de la millora de les nostres infraestructures agràries, això no ho entendrà ningú.

En definitiva, jo vull demanar-los als diputats del PP, que sé que en tenen de sentit comú, ací presents, i a més també hi ha alcaldes i saben de les necessitats dels municipis i de les nostres penúries econòmiques, que siguem capaços de dur endavant este tema, de fer de mediació davant la consellera, davant l'honorable consellera, i estudiar amb deteniment el tema. Que llimen les dificultats o els punts de no encontre que puguen haver amb el Ministeri d'Administracions Públiques. I que tinguen present que els municipis d'aquella comarca, d'aquella comarca meua són, i volem ser valencians, i pel bé dels nostres ciutadans aprofitem els fons remesos des de Madrid, que segur que els seus electors, segur que els seus electors, que també en tenen en aquells pobles, esperen de vostés capacitat de consens i altura de mires.

No res més i moltes gràcies.

El senyor vicepresident:

El senyor Giner Giner:

Moltes gràcies, senyor president.

Senyories.

Jo també desitge que en un moment o altre puga primar el sentit comú de les distintes administracions públiques. En tot cas, en nom del meu grup parlamentari, jo vull fer un relat de fets que són objectivament aixina.

Fins ara ací hi ha qui ha posat diners i ajudes que han arribat realment a la gent, han hagut diners, han hagut ajudes que realment han arribat a la gent, poques o moltes, això ja dependrà de la valoració de cada u, que és l'administració valenciana. I n'hi ha qui fins ara ha posat excuses i entrebancs de mal pagador. Els tres milions tan anomenats podem admetre que al fi, al seu fi han arribat 70. 000 euros, per les pròpies manifestacions que ha fet en la seua intervenció el representant del Grup Socialista, però al final això que acabe de dir és un fet objectiu, és una realitat inqüestionable. Eixa és la realitat actual. Nosaltres desitgem que no es perden els tres milions. I el govern, com és normal, de La Generalitat, i la conselleria, com és normal, el que desitja és que s'arribe a una solució que permeta que els tres milions d'euros no es perden, perquè eixa no és la voluntat, no pot ser mai la voluntat d'un govern autonòmic, ni ho és, de la conselleria.

El Consell, perquè quede clar, pel que respecta a la conselleria, el 31 d'agost, a final d'agost, després de l'incendi de 2007, ja va acordar declarar d'emergència les actuacions a desenrotllar en tota la zona afectada de l'incendi forestal iniciat en el terme municipal de les Useres, en Castelló, el dia 28 d'agost. I es van concretar eixes actuacions, es van concretar d'una manera evident, en tres grans blocs.

En un primer, d'actuacions forestals i paisatgístiques, que s'han portat a cap,

d'arbres cremats, construcció de barreres, reparació de xarxa de camins i un llarg etcètera. Un segon bloc d'infraestructures per al foment de la fauna silvestre. I, un tercer bloc, d'infraestructures agràries.

Com dia, el Consell de La Generalitat acorda portar a cap eixes actuacions i ho encomana a dos conselleries, a la Conselleria d'Agricultura, Pesca i Alimentació, per una banda, i a la Conselleria de Medi Ambient, Aigua, Urbanisme i Vivenda, per altra. I alhora La Generalitat, el Consell, el govern valencià acorda la dotació econòmica que s'estima en 4,5 milions d'euros. Eixa és l'actuació que fa. I en totes les actuacions previstes sols es concreten en ajudes les destinades a pal·liar els danys en cultius, instal·lacions agropecuàries. Això són actuacions dirigides a la recuperació integral de la zona afectada per l'incendi.

El desenrotllament de les actuacions previstes en eixos dos primers grans apartats, que anomenava jo anteriorment, són competència de la Conselleria de Medi Ambient, Aigua, Urbanisme i Vivenda. I s'han executat, en col·laboració amb l'estat, obres de restauració ambiental de la zona en terrenys gestionats per La Generalitat i obres d'emergència per a reparar danys produïts en terrenys de propietat privada, en total per un import de 2. 773. 207,45 euros, havent-se finalitzat l'execució el passat novembre de 2008.

Estes obres han estat executades per Tracsa, per Vaersa. Les obres, per exemple, de Tracsa consistixen en l'

de fusta cremada, en l'arranjament de camins i bancals sobre terrenys de propietat privada. I, pel que fa a Vaersa, obres de restauració ambiental de les zones en terrenys gestionats per La Generalitat en el terme municipal de les Useres.

En definitiva, actuacions de restauració forestal i paisatgística, en el Bovalar, en el terme municipal d'Atzeneta, en la masia Carxet del terme municipal de les Useres o en el mas del Timó del terme municipal de Lucena del Cid.

S'han executat treballs de neteja de l'arbrat, de poda, d'esbrancament, de

descopat

. Bé, en fi, tot allò característic en estes actuacions. S'han millorat i reparat camins forestals, s'han actuat en restauracions hidrològiques i control de l'erosió, hi han hagut actuacions també sobre la fauna, destacant la construcció de set

de pedra natural de tres metres de diàmetre. En fi, seria llarg d'enumerar.

Però interessa, dit açò, que són les actuacions que objectivament es van prendre per part del govern valencià, dir una cosa que és molt important. A més, vostés han fet referència al decret estatal. Jo prèviament vullc fer referència a la Resolució, de 6 de novembre de 2007, d'agricultura, pesca i alimentació, perquè és complementària de les ajudes que acabe de relatar, i és esta resolució per la qual s'instrumenten ajudes a les explotacions agràries afectades per l'incendi forestal d'agost de 2007.

I per mitjà d'eixa resolució, la qual cosa cal sumar-ho al que anteriorment he expressat, hi han hagut 383 agricultors i ramaders de la zona que s'han vist beneficiats. És dir, en l'Alcalatén, 168 expedients i, en el Maestrat, 215 expedients. Ajudes que s'han concedit de manera directa per a la reconstrucció i la reparació d'elements afectats o destruïts per l'incendi en les explotacions, construccions ramaderes, instal·lacions, connexions d'aigua, tanques, reposició d'animals morts, qualsevol dels factors de producció en la zona.

I per mitjà d'eixa resolució que caldria -insistisc- afegir a la que anteriorment he anomenat com acord del govern, hi ha hagut un pressupost de 700. 000 euros: 400. 000 en l'exercici del 2008 i 300. 000 en el present exercici del 2009.

I, miren vostés, que és important que ens adonem d'açò, esta ajuda d'esta resolució, a diferència de la que es va aprovar el seu dia per part del ministeri i a la qual reiteradament ha assenyalat i ha fet referència el senyor Pañella, esta ajuda dic.

-Pañella-, a diferència de la que es va aprovar en el seu dia pel ministeri. ,

l'altre dia en van confondre a mi amb una altra persona, que és pitjor encara,

(rialles)

però que esta ajuda era per a les pèrdues sofrides pels llauradors i ramaders sense necessitat que estiguera coberta per una assegurança. Eixa és la qüestió.

És a dir, l'ajuda que establix la conselleria no tenia com a condició

, no tenia com a requisit indispensable que estigueren els danys produïts acollits o coberts per una assegurança, perquè precisament el 95% o més del 95% dels danys sofrits no estaven coberts per ninguna assegurança, més del 95% dels danys que va produir eixe incendi no tenia ninguna cobertura de cap d'assegurança.

Per això. , ha provocat que en la pràctica, en la pràctica l'única línia d'ajudes que van a rebre i que ja han rebut els afectats són precisament les ajudes de la Conselleria d'Agricultura, Pesca i Alimentació. Eixa és la realitat. Perquè si fem referència al Reial decret 1. 471/2007, que el senyor Pañella ha fet referència en la seua intervenció, com si fem referència al Reial decret llei 7/2007, mire vosté, li ho diré literalment perquè se n'adone de la qüestió, «recull la possibilitat -eixe reial decret- d'indemnitzar danys en produccions agrícoles i ramaderes sempre que estiguen cobertes per pòlisses en vigor emparades pel pla d'assegurances combinats per al 2007. » ¡Literalment! Literalment, diu això.

Esta condició ha suposat, com ja li manifestava anteriorment, que els llauradors i ramaders d'esta comarca tan sols hagen comptat amb les ajudes aprovades per la Generalitat valenciana. Eixa és la realitat, eixa és la realitat.

El senyor Pañella ens preguntava: «Per què encara esperen les ajudes? » Diu, per què encara s'estaven esperant les ajudes, i vosté se n'anava única i exclusivament, la seua resposta, que n'hi havien unes disputes, a les disputes. No, algunes quedaran esperant les ajudes, perquè l'ajuda estipulada des del govern central,

excloïa més del 95% dels hipotètics o potencials beneficiaris d'eixes ajudes. Tan senzill com això, tan senzill com això.

Però, a més, des del primer moment, a la conselleria se li va encomanar ficar en marxa una ordre d'ajudes directes als llauradors i ho vam fer. Posteriorment, es va assumir un compromís d'actuar en camins rurals i la conselleria ho va fer. Durant el mes d'abril, el delegat del Consell en Castelló va mantindre reunions amb el subdelegat del govern amb les quals s'entregaren un resum de totes les obres de titularitat municipal que hi havien sol·licitat els ajuntaments afectats. I, bé, fins a la data, la conselleria ha fet una valoració tècnica dels camins rurals i mosatros l'únic que podem dir-los és quines són les actuacions que té la conselleria.

Per exemple, als 700. 000 euros, als quals m'he referit anteriorment, doncs tenen el camí. , -ho dic perquè alguns han citat com si sols s'haguera actuat en un camí, això no és de veres- en el camí de les Useres, en el camí de les Useres s'està executant. Algú els permetia dir: «Xe, és que ni s'han licitat, ni. » No és de veres. En el camí de les Useres 160. 000 euros s'estan executant. Ah, no? Doncs bé, aleshores, això li ho demostrarem. En el camí de les Useres està.

Bé, serà alcalde del

, però la conselleria té.

del que vullguen, de Lucena o d'on vullguen.

Sí, sí, però això sap què vol dir? És una cosa relacionada amb elevar el cor, no té ninguna qüestió pejorativa, no pense que jo l'he insultat per dir això. És una frase feta recurrent.

És el camí.

Jo no l'he insultat, jo no l'he insultat, ni tinc pretensió de poder tindre capacitat d'insultar-lo ni a vosté ni a ningú. Jo sols he dit que, en dades oficials, el camí de les Useres s'està executant per 160. 000 euros, sols he dit això. Si això ho interpreta com un insult.

I li afig més, el camí. , -vosté expliquem el que vullga, però ara li ho estic explicant jo-, el camí de Costur està també executant-se per 159. 581,25 euros. També és mentira? Com està executant-se -i eixe és l'únic que ha dit vosté, crec, si no recorde mal- el camí de Figueroles -crec que és el que ha citat vosté-, i dia: «Perquè era el de menys quantia. » Home! , doncs 328. 979,43 euros no és precisament

, i menys per als ajuntament i per a una zona menuda, com poguera ser el meu poble, com puga ser el de vosté. Val.

El camí d'Atzeneta està redactat ja el projecte i va a mamprendre's, com el camí de Llutxent, 200. 000 euros, redactant-se també el projecte. En total, això significa que estem parlant d'inversions que superen el 1. 748. 000 euros.

I això, enfront. , a part de les actuacions de la Conselleria de Medi Ambient, enfront de tres hipotètics milions d'euros, dels quals en la pràctica sols se n'han invertit 70. 000. És una qüestió de voluntat d'articular sistemes de canalitzacions d'eixes ajudes. El que ocorre, insistisc, és que en el mateix Decret 1. 471, de 2 de novembre, del govern central, com el Reial decret llei 7/2007, de 3 d'agost, en els mateixos mecanismes legals que teòricament donen les ajudes ja fiquen una condició que impossibilita i inhabilita per a poder rebre les ajudes els afectats, perquè és condició

que hagen de gaudir de cobertura amb una assegurança que no tenen més del 95%.

Per tant, ahí n'hi ha un problema, un problema que no és deu a disputes, sinó que es deu a l'exigència d'eixa pròpia normativa, un problema que ha impossibilitat que eixes ajudes els arribaren als afectats, ni més ni menys.

I si a eixe més de 1. 748. 000 euros afegixen els més de 2. 773. 000, que es van fer d'actuacions des de la Conselleria de Medi Ambient, almenys des de la conselleria s'han pres decisions, decisions coherents, decisions que podien aplicar-se i s'han ficat en marxa projectes. Però la resta, la resta és simplement un somni, una idea, una milonga, una milonga política per a fer creure que se'ls donen unes ajudes quan en la realitat, es depositen on es depositen, saben que és impracticable el fer possible eixes ajudes, per la mateixa exigència de requerir d'una cobertura, d'una cobertura d'assegurances. Això és tan clar com aixina.

Gràcies, senyor president.

El senyor vicepresident:

(So per interferència d'un mòbil)

El senyor Pañella Alcàcer:

Gràcies, senyor president.

Bé, el debat ha anat per on temia i on creia que no devíem d'anar.

On jo creia que no devíem d'anar. Lògicament, senyor Giner, jo done la meua opinió i parle per mi, indubtablement, per mi. , i represente un grup, i avant.

Mire, no sé. , senyor Nebot, no és que tinga conceptes equivocats, a la millor és deformació professional, jo sóc mestre i utilitze figures moltes vegades perquè se facilite la comprensió de les coses. Jo ja sé i, a més, ho havia dit que no és una caixeta, però efectivament el que vosté me diu és que està en un lloc esperant, dormint, que tinguen l'aplicació. I eixa és la caixeta que jo dia.

Vostés, allò, entenc. , vosté sap com alcalde que és, sap que l'única caixeta que hi ha en l'ajuntament són les partides pressupostàries, i no és una caixeta física, perquè després resulta que cal aplicar el principi de caixa única que és el que val en l'ajuntament. Per tant, quan parle d'una caixeta, parle d'una imatge, és a dir, estan ahí, ahí, els diners en un lloc determinat, però que estan en un pressupost i estan ahí i estan inclús depositats; estan ahí esperant què puga fer, i això és el problema, que estiguen ahí per una part.

Efectivament, ha parlat vosté d'entendre el decret. No, no, si el decret el tinc clar. I jo en les dos proposicions no de llei que presente intente desprendre'm de tot allò que d'alguna manera nugue a uns o nugue als altres, i el que fa, al final, és evitar l'acord.

Jo no vull conservar el decret en este moment, no vull conservar-lo, vull variar-lo, i vull variar-lo per a fer-lo més fàcil. I, ¿és que el decret és incorrecte? No, no li ho dic, però ací tenim un problema, i tot depén de si volem que el problema seguisca o volem buscar solucions. I jo vull buscar solucions. Ja li he dit que no volia plantejar-lo com un debat entre bons i roïns, entre nobles i vilans. No és el meu plantejament. Era una plantejament únicament pensant en la gent que està esperant encara eixes ajudes. Eixe és el meu sentit comú, no sé si coincidisc en el sentit comú de les seues senyories, però eixe és el meu.

I sí que li done la raó total en una de les darreres frases que ha dit. Si eixos diners no s'utilitzen, si eixos diners es perden al final, els ciutadans no ho entendran. Però ningú ens lliurarem de la ira divina -permeta'm l'expressió-, en eixe moment, ningú. Els ciutadans no ho entendran, però no ens entendran a ningú, quan donant la culpa, ens la donaran a tots. Tinguem-ho clar.

I, senyor Giner, en la línia que ha dit. Jo és que no vull entrar en el debat de números, perquè vosté n'ha donat uns i jo en tinc uns altres que m'ha donat la mateixa conselleria, que no coincidixen, que no vull dir. , no, no, que són de la mateixa conselleria, que no coincidixen, que se'n podran sumar més o restar-ne alguns, que segurament, que no vull entrar en eixe debat.

És a dir, en el debat del que són les solucions i en el debat del que són les necessitats, és allà on vull portar el meu discurs, i, perdone, avui no em trauran d'ahí. No entraré en un debat contra uns i contra els altres.

Jo he citat únicament que hi ha un problema en este moment perquè els diners disponibles des del govern central estan esperant un 50%. És aixina i això ho reconeixem perquè està en el decret.

Bé, vostés diuen que eixe 50% l'han ficat ja en

(inintel·ligible)

. . Correcte també. No vull entrar a la discussió. Jo tinc ací les dades que m'han donat, de Foresa, de les obres executades davant la Conselleria de Medi Ambient, Aigua, Urbanisme i Habitatge i el Ministeri de Medi Ambient. Actuacions de restauració forestal i paisatgística per 1. 745. 165; reparació i millora de xarxa de camins, 198. 725: restauració de bancals i construcció de dics, 182,497; assistència tècnica en seguretat i salut, 16. 151; cartells. Total, 2. 148. 300 euros.

També actuacions efectuades a càrrec de la conselleria i gestionades directament per La Generalitat. ¿On? Al terme municipal d'Atzeneta, en el Bovalar, 272. 000 euros; en el Castell, 40. 000 euros i escaig en tot; a Llucena, en el mas de Timó, 61. 000 euros; a les Useres, masia Carxet, 144. 000. Total.

El que estic dient és que, mire, si mos posem en xifres, estarem ballant. Jo he vollgut fugir d'allí, i no vull buscar ni realitats de cadascú, per tant, realitats parcials, ni subterfugis per anar-nos-en del centre.

En este moment, reitere, el que se demana és que se faça efectiva, sense condicions, l'aportació prevista pel govern de l'estat i que es faça efectiva una dotació extraordinària de tres milions -vosté diu obres que s'estan fen, bé, si són a més, que se diga-, però una inversió extraordinària de tres milions per als termes afectats.

Amb això donaríem solució, amb això deixaríem contents, contentíssims, lògicament, els municipis i les persones i entitats afectades. ¿És possible? És possible, és una qüestió de prioritats. És qüestió d'estirar un poquet cadascú de si mateix, fer un poquet de força de si mateix. Si no, estarem sempre. , i l'únic que farem és corroborar eixa situació que jo tantes vegades. -potser parcialment, no ho sé, després de la votació sabré jo si és parcial o no-, que cadascú més que interés a arreglar els problemes, tenim l'interés de buscar un enfrontament, que a la millor resulta que políticament ix rendible a l'hora dels vots, però que políticament no va a ser rendible a la nostra societat.

Res més.

El senyor vicepresident:

El senyor Nebot Gargallo:

Moltes gràcies, senyor president.

Mire, senyor Pañella, jo entenc els seus arguments i entenc que les administracions funcionen per pressupost, clar que sí.

Però quan parlem d'un pont de la Diputació de Castelló, jo crec que és un compte amb totes les garanties, pense jo. Està dit. Hi ha una intervenció i lliurarà els diners quan justifiquen que s'ha invertit en un camí d'eixos al 50%. I allí estan, no s'han enviat els tres milions a un compte d'una gaiata o d'una colla de festes perquè disfruten d'ells. Estan allí presents. És voluntat. Més voluntat que eixa, jo crec que és impossible. Si una administració té voluntat d'invertir, quina millor voluntat que enviar diners per endavant. I fixeu-vos que estan des del 2007, des del 2007 estan en la diputació.

I la veritat és que ahí no mos s'ha pogut reintegrar d'eixe fons el 50%, que correspon a la inversió de l'Ajuntament de l'Alcora, que va executar un camí pels seus mitjans, de 140. 000 euros. I els altres seguixen estan allí.

I jo he escoltat la intervenció del company Giner i he de dir que ell té molts arguments i és brillant. És capaç de defendre dos postures contràries i ser igual de brillant en les dos. Però la veritat és que.

El senyor vicepresident:

El senyor Nebot Gargallo:

Senyor Pañella, jo li he de dir que d'eixes inversions que parlem de la Conselleria de Medi Ambient, que diem ací que han sigut de 2. 700. 000, d'eixos, tots no han sigut de la conselleria. Eixos 2. 700. 000, la meitat són del govern de l'estat. A la millor jo li ho dic a vosté, però és perquè ho entenga un altre. ¿M'entén?

(Veus i rialles)

El senyor vicepresident:

El senyor Nebot Gargallo:

Mire, una altra cosa. Del govern de l'estat, no hi ha cap afectat que espere cap ajuda, no hi ha cap afectat que espere cap ajuda, perquè l'ordre era clara, era clara i dia que no se podien donar ajudes als particulars si no tenien contractada una assegurança. I la veritat és que no se'n va demanar cap, no en feren cap, perquè no en van demanar cap.

Les que sí que esperen -jo no tinc notícies, que me n'haja aplegat cap- són les que han demanat a la Conselleria d'Agricultura. Les esperem i sabem que aplegaran. Jo els dic a la meua gent: «Escolta, a l'ajuntament també tarden a pagar-mos quan tenim una subvenció. Estigueu tranquils, que hem preguntat i això està enviat a hisenda, disposat a revisar per la inspecció i per les OCOPA corresponents, i quan tinguen capacitat per a poder fer front, enviaran els ingressos als comptes que heu dit. »

I eixa és la veritat, que els únics llocs que van demanar ajuda als particulars és en la Conselleria d'Agricultura, que va ser capaç de traure l'ordre, però que encara no les han rebudes, però esperem que vindran a no molt tardar a satisfacció dels usuaris.

Quant al tema que mos ocupa, senyor Pañella, mire, la veritat és que vosté ha sentit que jo he dit que només s'ha fet el camí de Figueroles, i jo me seguisc reafirmant en això. La conselleria només ha executat el camí de Figueroles. I uns altres camins que he sentit jo que diuen de les Useres i de Costur, sí que s'han fet. ¿Però vosté sap com s'han fet? Gastant per a eixos camins el dret que tenen eixos municipis en obres d'infraestructura al 20%. I ara es diu ahí que són inversions de la Conselleria d'Agricultura, que és veritat, però no són per als incendis. Eixos municipis l'hagueren tinguda igual, conforme tindrem enguany, al 20%.

Però, clar, jo també ho comprenc, i m'és igual, i ho acceptaria, que se fique ahí tot sumat. El que no pot ser, el que no pot ser, senyor Giner, és que estem ara en una altura i encara no s'ha invertit molt, inclús suposant que acceptem eixos. Són 400. 000 euros entre tots. Només en perdríem 200. 000. Però els altres 2. 800. 000 hem de tindre la capacitat de conveniar, de fer les coses bé. Si hem de fer els nostres, ¿per què no convenien i els fem tots? És que no ho comprenc, la raó no l'entenc.

I torne a reiterar: si una altra conselleria del mateix Consell, en el mateix incendi, en el mateix decret, ha sigut capaç d'invertir el 50%, jo no comprenc perquè la Conselleria d'Agricultura no. És que no ho comprenc, de cap manera. I aixina ho he manifestat al director de Castelló i allò on he anat, a tots els tècnics. I en la reunió d'abril, que diu vosté que va estar el senyor Borràs, en la Diputació de Castelló, jo li he de dir que també estava present. I allí vam manifestar els nostres arguments. I pareix ser que van dir que sí que intentarien dur-ho endavant. Però açò ja ha plogut des del mes d'abril fins ara i encara estem en el mateix impàs.

Jo, per acabar, que tampoc no vull estendre'm molt, voldria que foren capaços d'arribar al consens. Mire, jo seria capaç de dir-li al meu grup que votarem a favor de les dos proposicions, però esperaria que vostés també tingueren eixa capacitat de consens, eixe sentiment. per a una comarca que ha sigut devastada moltes vegades, però esta última vegada 100. 400 hectàrees, 100. 480. I fórem capaços d'instar la conselleria perquè signe una línia pressupostària, que no és precís que siga assumida tota en un any, senyor Giner. Tenim ara tres anys de temps per a dur-ho endavant. I instar també el govern perquè siga capaç de canviar el decret, si és que l'ha de canviar.

Però el que no podem fer, el que no ens podem permetre, ni la nostra gent ni els nostres ciutadans, és que tinguem de tornar eixos recursos a Madrid. Això no ho entendrà ningú. I mosatros, si no som capaços que açò siga una realitat, tindrem part de culpa, tindrem part de culpa. I alguna nit a la millor ens despertarem pensant que allò ho vam fer malament. No cal, no cal això. Tenim de ser capaços de dur-ho tot endavant i que estes inversions i que estos recursos de Madrid se puguen invertir, no necessita tornar-los, i que siga una obra beneficiosa per als ciutadans d'aquelles comarques que tant ho necessiten.

No res més i moltes gràcies.

El senyor vicepresident:

El senyor Giner Giner:

Moltes gràcies, senyor president.

El que queda clar. Jo crec que vosté ha expressat amb molta sinceritat la voluntat d'un home bo i, a més, d'un home que crec que busca el millor per a la defensa dels interessos de la seua gent. I jo crec que vosté, a nivell personal, té eixa posició. Una altra cosa són les circumstàncies a les quals jo també m'he referit en la meua intervenció.

De totes formes, i al fil de la proposta que fea al final de la seua intervenció, jo crec que a tots mos interessa que no es perden ni eixos diners ni cap.

Però sí que he de dir, amb la mateixa claredat, que del tenor literal de los dos propostes, ni a vosté ni a mosatros mos és possible assumir-les en la seua literalitat. Mosatros podem tindre dificultats respecte a la primera de les propostes i vostés, segurament, la tindran respecte a la segona.

Jo no sé com articular això, però que hauria de quedar d'alguna forma supeditat a la possibilitat, que jo crec que sí que existiria, d'arribar a un text conjunt de tots. Però tal com estan les dos propostes, jo crec que no serien assumibles, per bona voluntat que fiquem ací.

No res més i moltes gràcies, senyor president.

El senyor vicepresident:

(S'interromp la gravació)

(S'alça la reunió a les 12 hores i 3 minuts)

