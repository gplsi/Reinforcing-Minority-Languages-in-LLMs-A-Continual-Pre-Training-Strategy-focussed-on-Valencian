Comissió d'Obres Públiques i Transports realitzada el dia 4 de desembre de 2007. Comença la reunió a les 10 hores i 44 minuts. Presideix el diputat senyor Rafael Ferraro Sebastiá. Reunió número 4.

Proposició no de llei sobre la modificació, la retirada o l'exclusió del port de Xàbia del Decret 176/1999 i del 36/2002, presentada pel Grup Parlamentari d'Esquerra Unida-Bloc-Verds-IR: Compromís (RE número 1. 897, BOC número 13)

El senyor president:

Anem a donar començament a la Comissió d'Obres Públiques i Transports convocada per al dia de hui.

En primer lloc, el senyor secretari passarà llista per tal de comprovar si n'hi ha quòrum.

Senyor secretari.

(El senyor secretari passa llista per tal de comprovar l'existència de quòrum)

Gràcies, senyor secretari.

Passem, doncs, al primer punt de l'ordre del dia: lectura i aprovació, si pertoca, de l'acta de la reunió anterior.

Les seues senyories tenen les carpetes. , l'acta de la reunió. Si n'hi ha alguna observació a fet i, si no, la donen aprovada per unanimitat.

Moltes gràcies, senyories, aprovada per unanimitat.

Segon punt de l'ordre del dia: presa en consideració de la proposició no de llei sobre la modificació, la retirada o l'exclusió del port de Xàbia del Decret 176/1999 i del 36/2002, presentat pel Grup Parlamentari Esquerra Unida-Bloc-Verds-Izquierda Republicana: Compromís.

Sobre este tema s'ha presentat a la taula una esmena transaccional, que anem a donar-ne lectura, procedirem a la votació i després s'obrirà un torn d'explicació de vot.

Senyor secretari, si és tan amable.

El senyor secretari:

Sí, senyor president.

Los tres grupos están de acuerdo en aceptar y tramitar esta enmienda como transaccional: «Obrir un període de contactes amb l'Ajuntament de Xàbia i les altres administracions implicades, amb l'objectiu de buscar el major consens possible respecte a les actuacions de caràcter portuari que afecten el municipi. Les Corts insten el Consell».

Era el començ i a continuació venia la proposta d'esmena.

El senyor president:

Sí, moltes gràcies, senyor secretari.

Passem, doncs, a votació l'esmena transaccional. Vots a favor? Per unanimitat, queda aprovada

Passem, doncs, a explicació de vot. Per a explicació de vot, té la paraula pel grup del Compromís, el senyor Morera.

El senyor Morera Català:

Sí, moltes gràcies, senyor president.

Mosatros hem votat afirmativament perquè entenem que cal un consens ací, a les Corts Valencianes, i per a dir-li a l'Ajuntament de Xàbia i als xabiers i a les xabieres que cal major reflexió, major contacte, major diàleg per a decidir el model urbanístic de Xàbia.

En estos moments, Xàbia té l'amenaça d'unes decisions del passat que, d'alguna forma, han creat una opinió negativa i contrària a l'ampliació del seu port, expressada en una manifestació este estiu de més de tres mil veïns i veïnes, manifestacions que se solen reiterar durant molts anys durant tots els estius, i entenem que cal retornar als veïns i les veïnes la decisió sobre la planificació urbanística al seu municipi.

Nosaltres, i el grup municipal que ostenta l'alcaldia, l'alcalde Eduardo Monfort, i la unanimitat dels grups municipals, estan d'acord en obrir un període de contactes, de consultes, de reflexions, per a decidir el model urbanístic, sobre la base d'un model que propicie un creiximent intel·ligent i no un creiximent desbaratat, un creiximent embogit, un creiximent que hipoteque les possibilitats d'un futur per a la ciutat, no només en el turisme de qualitat, sinó en altres àmbits de la vida de Xàbia.

En eixe sentit, ens congratulem. Demanaríem que estos contactes entre l'Ajuntament de Xàbia i les administracions implicades suposaren que no es podrà prendre unilateralment cap decisió sense comptar amb l'Ajuntament de Xàbia; que de les reflexions, els contactes, els acords que se puguen plantejar, doncs, ixca una decisió compartida per la majoria dels ciutadans i institucions, i que projecten este bell municipi de la Marina Alta cap a majors quotes de benestar per a tots els veïns i veïnes.

L'urbanisme que defensa el Bloc i que defensa el grup municipal de Bloc-Centristes que ostenta l'alcaldia, és un model d'urbanisme de qualitat, que prima l'interés de la col·lectivitat, de tot el conjunt, que intenta propiciar un urbanisme raonable, positiu, fet sobre la base de les reflexions de tots els veïns, pel procés de l'Agenda local 21, i que no hipoteque el futur per decisions unilaterals i sense meditar.

En eixe sentit, ens congratulem de la decisió que ha pres hui les Corts Valencianes i l'entenem com una via per a solucionar els problemes que té plantejats l'Ajuntament de Xàbia, el municipi, i que puga ser element positiu per a altres municipis de la Marina Alta, on de vegades veiem com l'urbanisme se projecta des de despatxos ocults sense tindre en compte la majoria d'interessos de cada municipi i ciutat.

Per tant, ens congratulem d'esta decisió. Ens agradaria anar propiciant més consensos en altres àmbits, però crec que és una resolució útil no només per a l'Ajuntament de Xàbia sinó per al conjunt de la ciutat.

Moltes gràcies.

El senyor president:

Moltes gràcies, senyor Morera.

Pel Grup Parlamentari Socialista, té la paraula el senyor Godoy.

El senyor Godoy García:

El senyor president:

Pel Grup Parlamentari Popular, té la paraula el senyor Serra.

El senyor Serra Cervera:

Amb la vènia de la presidència.

Senyories, des del Grup Parlamentari Popular tenim de manifestar la satisfacció que l'esmena de modificació que havíem plantejat de manera unilateral s'haigga assumit per tots els grups i haigga segut la posició unànime d'estes Corts i, en estes cas, de la comissió pertinent, en una matèria d'una sensibilitat social tan important com s'ha manifestat al llarg dels últims anys en el municipi de Xàbia al voltant de quin serà el futur de la seua infraestructura portuària.

No és un gran debat de model urbanístic, però sí que crec que és una cosa important. És una actuació puntual en una matèria com són en estos casos els nostres ports, a on ens posem d'acord jo crec que tots els grups parlamentaris. Per tant, la voluntat de consens, la voluntat d'acord, la voluntat de diàleg en la mateixa direcció que hem tengut el grups parlamentaris, hui instem que totes les institucions treballen en la mateixa direcció que hem fet mosatros.

Tenim experiències al llarg dels últims anys a on eixa col·laboració i eixe diàleg institucional de caràcter transversal ha tengut molts bons resultats. No fa falta més que vore exemples d'actuacions com han segut en el port de Vinaròs, a on hem aconseguit que socialment hi haigga un ampli consens en l'àmbit municipal o local, però totes les administracions, i, en este cas, les que tenen les competències en la matèria, han mostrat un nivell de sensibilitat, han mostrat un nivell d'entesa altíssim.

Jo crec que eixa és de les característiques que l'administració del Partit Popular en la Comunitat Valenciana ha segut capaç de desenrotllar al llarg dels últims anys, i estic convençut que el gran acord que hui prenen els tres grups parlamentaris al voltant del diàleg, de l'acord, del consens, d'instar una vegada més que totes les administracions se posen d'acord, és positiu, és bo i és un gran exemple que tornem a donar en una matèria com esta.

Estes instal·lacions de caràcter deportiu i també de caràcter comercial com són els ports, afecten d'una manera jo crec que evident i directa els municipis, a on lògicament tenen el seu creiximent i la seua modificació. És evident que en el municipi de Xàbia, en la comarca de la Marina Alta, al voltant dels últims anys hi han hagut moltíssimes opinions, hi han hagut mobilitzacions socials importants, i estes Corts i els seus grups parlamentaris tenen de ser sensibles a totes eixes manifestacions de la voluntat popular.

Per tant, el que hui fem és donar un exemple de compromís, el que hui fem des del Grup Parlamentari Popular és possibilitar, una vegada més, que tots treballem en una mateixa direcció per a buscar una solució que ens agrade a la majoria, a la gran majoria social, que deuen disfrutar d'este tipus d'instal·lacions i conviure en elles.

Cal pensar que la nostra costa, la nostra realitat marítima és una realitat portuària, hem de viure en ella i hem d'aprofitar el millor que ens puga donar. Hui en dia no podem entendre un model social i turístic donant-li l'esquena ni a la mar ni als ports, ni podem utilitzar ni fer banderes demagògiques al voltant del creixement d'estos. Front això hem de ser radicals, evitant l'ús i l'abús que en alguns casos també s'ha fet d'eixes instal·lacions.

Per tant, en el punt d'acord, en el punt de consens, en el punt de buscar una solució jo crec equànime i que agrade almenys a l'ampla majoria de la societat que va a estar convivint i gaudint d'eixes instal·lacions, és el que ens ha dut al Grup Parlamentari Popular a esmenar i aconseguir que el que era una esmena d'un grup parlamentari, hui siga la voluntat dels tres grups de la cambra i, lògicament, la voluntat d'esta comissió que li manifesta el consens. I que esperem que en un termini raonable de temps, en un termini breu, comencen a treballar en eixa direcció i puguen aconseguir, jo crec, que una solució que a tots ens faça sentir-mos orgullosos d'estos manaments al govern, però que al final dóna satisfacció per a millorar la qualitat de vida dels ciutadans del municipi de Xàbia, de la Marina Alta i de la Comunitat Valenciana.

Moltes gràcies.

El senyor president:

Moltes gràcies, senyor Serra.

Proposició no de llei sobre la cessió immediata a La Generalitat de la gestió dels

Proposició no de llei sobre la cessió immediata a La Generalitat de la gestió dels serveis de transport de viatgers per ferrocarril amb origen i destinació a la Comunitat Valenciana, presentada pel Grup Parlamentari d'Esquerra Unida-Bloc-Verds-IR: Compromís (RE número 2. 164, BOC número 13)

El senyor president:

Passem al tercer punt de l'ordre del dia: presa en consideració de la Proposició no de llei sobre la cessió immediata a La Generalitat de la gestió dels serveis de transport de viatgers per ferrocarril d'origen i destinació a la Comunitat Valenciana, presentada pel Grup Parlamentari Esquerra Unida-Bloc-Verds-IR: Compromís.

Per a la seua defensa té la paraula el senyor Morera.

El senyor Morera Català:

Moltes gràcies, senyor president.

La proposició no de llei que debat hui esta comissió parlamentària té com a objectiu aconseguir la cessió a La Generalitat de la gestió dels serveis de transports de viatgers per ferrocarril amb origen i destinació a la Comunitat Valenciana.

Entenem que, després d'haver sigut els primers en aprovar un estatut d'autonomia, mos hem quedat molt endarrerits, a diferència d'altres comunitats que han ampliat les seues competències, en el sentit d'aconseguir més nivell de competències i desenvolupament del nostre estatut. I estem parlant d'una qüestió essencial, una qüestió essencial que és la millora del transport de ferrocarrils i la corresponsabilitat de gestionar-lo des de la nostra autonomia.

Esta competència s'emmarca en l'article 49. 1, apartat 15, de la reforma de l'Estatut d'autonomia, i per tant està plenament justificada.

Per altra banda, hem de dir que el govern central, en declaracions dels seus responsables, incloent el president del govern, senyor Zapatero, ha dit que inclourà la gestió de la xarxa de rodalies a les comunitats que així ho inclouen en els seus estatuts, i per tant creem que ha arribat el moment perquè esta competència tan important, la gestió de la nostra xarxa ferroviària, passe ja a ser una competència de la nostra comunitat autònoma. No de qualsevol manera, perquè entenem que, per desgràcia, els pressupostos del govern central no fan una inversió suficient en el que és un element essencial del nostre benestar, com és tindre uns trens en condicions, sinó, i ho diguem en la proposta de resolució, amb la dotació econòmica suficient per a fer front al dèficit d'inversions acumulat i també a les necessitats futures de la xarxa de rodalies i regionals. És a dir, fer una bona negociació per a comptar amb una dotació econòmica important i suficient per a no haver d'incrementar l'enorme dèficit que patix ja la nostra Generalitat. Que se faça una bona negociació per aconseguir els diners que ens capacitaran per aconseguir millorar el servei ferroviari.

I quan parlem de servei ferroviari, des del nostre punt de vista, des del Bloc, entenem que no ha de ser únicament per a consolidar el que ja tenim. I tenim una xarxa important, com són les sis línies de rodalies que hi ha a la ciutat de València, la que va de la capital de València a Moixent, la que va a Alcoi, la C-2, la que va a Utiel, la C-3, la que va a Quart de Poblet, la C-4, la que va a Caudiel i la connexió amb Terol, la C-5, la que va a Castelló i la que va a Gandia. No només mantenir estes línies i millorar-les, sinó, per què no? , una acció de La Generalitat, del govern valencià, hauria de ser ampliar la xarxa de rodalies i connectar un element estratègic necessari, com seria l'ampliació de la línia ferroviària entre Gandia, Bellreguard, Oliva i Dénia. I, per què no? , millorar la xarxa de rodalies entre Castelló, Vinaròs i tota la seua xarxa ferroviària. I invertir, fer una inversió decidida, en un dels eixos més importants que tenim, com és la connexió entre Alacant i Elx. I, per què no? , plantejar-nos, perquè està el terreny fet, tenim un domini públic entre el que és Alacant i Alcoi.

És a dir, pensant en el canvi climàtic i la progressiva substitució del transport privat per carretera i ampliar-ho a la xarxa ferroviària, una Generalitat que comptara amb tota la capacitat de decidir el futur sobre la seua xarxa de trens de rodalies seria un element importantíssim per a millorar la nostra vertebració autonòmica.

No pot ser que des d'Oliva, per posar un cas, no se puga viatjar en tren a la capital del país o a Alacant. Això no pot ser! I, per tant, tindre eixes competències, que les atorga l'Estatut, és fonamental per assegurar el benestar dels nostres ciutadans.

Ens agradaria que hi haguera consens també en este punt, com hi ha hagut en el punt de Xàbia. I ens agradaria que esta proposta de resolució fóra aprovada per tots els grups parlamentaris, i aixina tindríem més força per a negociar una cosa que altres comunitats autònomes ja estan reclamant.

Hem de recordar que ja hi ha previstos traspassos de competències a Catalunya i que, sense anar més lluny, la Comunitat de Madrid ha reclamat ja el traspàs per part del govern central de la seua xarxa de rodalies.

No mos quedem enrere. Hem perdut ja molt de temps. No mos situem en la cua del vagó, de la locomotora per a impulsar el nostre autogovern, que és on estem, per desgràcia, en estos moments. Pose-mos davant. Demanem des de les Corts Valencianes una cosa que està contemplada en l'Estatut i que és molt necessària.

Qüestions econòmiques? Reclamem allò que és just, allò que ens pertoca. Reclamem una bona inversió, una bona dotació o, per què no? , encara millor, reclamem les quantitats econòmiques al govern central, siga qui siga, perquè açò és una pel·lícula que dura molt de temps; siga qui siga, ja siga Rajoy o siga Zapatero. Demanem el que pertoca per a millorar la xarxa, perquè ens l'atorguen en condicions i, per què no? , per ampliar-la i millorar-la.

De fet, jo no entendria que no hi haguera una posició consensuada per tots els grups, perquè tots els grups estem demanant el mateix, i altres comunitats autònomes estan plantejant el que hui plantegem ací mosatros.

Per tant, la proposició no de llei s'explica per ella mateixa. Crec que és una proposició meditada, realista i que pot suposar per al govern de La Generalitat una palanca molt bona per anar a negociar al govern central. I, per tant, entenem que és una posició sensata, realista i que nosaltres voldríem que hi haguera un consens per aconseguir un element fonamental, important, contemplat en l'Estatut i que assegura un progrés autonòmic important.

Acabe. També instem, també proposem que Les Corts insten el govern central a negociar amb La Generalitat la cessió del servei de transport de viatgers per ferrocarril amb origen i destinació a la Comunitat Valenciana i a fer les previsions econòmiques necessàries per al bon funcionament d'aquest. Plantegem un temps ràpid perquè esta proposta culmine en un termini màxim, realista, dels mesos que figuren.

Per tant, crec que és una proposta sensata, realista, i donaríem un bon missatge al poble valencià si fóra aprovada per unanimitat en estes Corts Valencianes.

Moltes gràcies.

El senyor president:

Moltes gràcies, senyor Morera.

Per a fixar posició, té la paraula, pel Grup Parlamentari Socialista, el senyor Godoy.

El senyor Godoy García:

El senyor president:

El senyor Godoy García:

Bien, convendrán sus señorías, que para que nuestras instituciones de autogobierno puedan promover iniciativas para actualizar el Estatut, antes de este nuevo Estatut bastaba con su voluntad, ahora, después de la reforma, además, están obligadas. Al menos entiendo que hay una obligación moral, el Estatut les da una obligación moral. ¿Antes tenían la facultad de hacerlo? La tenían, señorías. Ahora tienen esa misma facultad y, además, se han autoimpuesto un deber, cuyo cumplimiento sólo ellas van a controlar, las instituciones de autogobierno, y cuyo incumplimiento, como ustedes saben, carece de sanción jurídica en nuestro Estatut.

, «por tanto, no son necesarias las transferencia. » No, el usuario quiere un servicio eficaz, por tanto, hagamos las transferencias de manera eficaz, que es lo que yo les quiero, y les quiero decir a sus señorías aquí.

El senyor president:

Per acceptació o no de l'esmena presentada pel Grup Parlamentari Socialista, té la paraula el senyor Morera.

Sí, sí, sí. Vosté té la paraula per a acceptar o no l'esmena.

El senyor Morera Català:

Sí, moltes gràcies, senyor president.

Jo entenc que és una aportació complementària, no substitutiva. Jo mantinc la meua esmena. Jo mantinc la meua proposició no de llei.

Si s'entén com a complementària, doncs jo l'acceptaria, entre altres coses perquè, anem a vore, l'acord.

El senyor president:

Per favor, deixe a la presidència i no faça.

El senyor Morera Català:

. No, bé, és que com en el transcurs del debat s'ha plantejat que era com una proposta complementària i tal; jo el que plantege és que és molt més clara la nostra posició, que per altra banda és el que està defensant el seu grup en altres àmbits, en altres comunitats autònomes. No entenc que no se puga estar d'acord. Ho ha dit el senyor Godoy, que està d'acord amb el que nosaltres plantegem, doncs que és, en definitiva, aconseguir la cessió i la gestió dels serveis, ben dotats econòmicament. És simplement això. Això és el que estan demanant totes les comunitats autònomes que tenen la possibilitat en els seus estatuts de plantejar esta possibilitat. Tota la resta és ralentitzar la decisió, fer-la més inviable, esperar a no sé quina cosa, perquè si ja n'hi ha un acord entre el ministeri i el Consell a través del PIE, doncs, escolte, doncs que se vaja executant això.

El que demanem, en esta proposta que és molt més clara, és la transferència del ferrocarril a la nostra comunitat i la gestió dels seus serveis; i no demanem-lo de qualsevol manera, sinó amb la inversió necessària. És més clar, més senzill, més transparent i, bé, a mi m'agradaria que en successives iniciatives se poguera complementar esta decisió.

És, torne a repetir, el que estan fent els socialistes en Catalunya, el mateix. I és el que estan plantejant en altres comunitats autònomes, tant el PP com el PSOE.

No entenc per què a una cosa que és senzilla se li vol buscar una complementarietat que el que va a fer és dificultar una qüestió que, des del nostre punt de vista, és estratègica, és bàsica, és necessària i és urgent. A partir d'eixa transferència podem millorar tot el que s'haja de millorar. Però nosaltres entenem que si se poguera haver negociat en més temps. ; jo acabe de conéixer esta esmena de modificació, ara, i no tinc temps per a estudiar-la en el seu detall, però entenc que n'hi han aspectes que se podrien complementar.

Però jo, torne a reiterar que mantinc la meua proposta de resolució perquè l'entenc que és molt més clara i més adaptada a la realitat que tenim en estos moments.

El senyor president:

Moltes gràcies, senyor Morera.

Entenem, doncs, que no accepta vosté l'esmena.

Sí, per a rèplica, té la paraula el senyor Godoy.

El senyor Godoy García:

El senyor president:

El senyor Godoy García:

(ininte­l·ligible)

El senyor president:

El senyor Morera Català:

Anem a vore. És que està molt clar: si vosté està d'acord amb la meua proposta, si és o no de llei, i el Partit Popular espere que també, voten-la i, en una altra, fora d'este àmbit, mos posem d'acord de com s'ha de produir la transferència, en quines negociacions, quins acords i tal.

Perquè, ¿sap què passa, senyor Godoy? , que jo no he governat mai a Madrid, govern central, vostés sí, i el problema és que tenim una xarxa ferroviària de rodalies insuficient i mal dotada. Mos faltava la decisió unilateral del seu govern, el govern del senyor Zapatero, d'invertir-ho pràcticament tot en l'AVE. I estic d'acord amb l'AVE, però no han invertit pràcticament res en la xarxa de rodalies. No m'impute vosté a mi una deficiència que jo no he tingut possibilitat de realitzar. Vostés han governat en Madrid, han governat ací i, mire, s'han firmat centenars de convenis, però la línia fèrria entre Gandia, Oliva i Dénia està sense fer.

Res. El que jo plantege és posar les coses amb molta claredat: aprovem esta proposició no de llei i en una proposició no de llei posterior posem-mos d'acord en tots els convenis, acords, com s'ha de produir la transferència, de quina manera, però demanem, a través de la proposició que plantege, exigir al Consell que negocie la transferència d'eixa competència. ¡Més clar, aigua! Tota la resta és embolicar la cosa per a evitar el que vostés estan fent en altres comunitats autònomes.

Llavors, la meua proposta és: votem a favor d'esta proposició no de llei, que és positiva per a tots els valencians, i a partir d'ahí, elaborem-ne una altra, a vore com s'ha de fer això.

Jo també vullc un transport ferroviari segur, sostenible i el que faça falta. Posem-mos d'acord en una proposició no de llei posterior. Perquè, escolte, planteja vosté que ja està l'AVE a punt d'arribar a València i a Alacant. D'acord. ¿Per què no fem un consorci entre Generalitat valenciana,

ajuntaments i govern central per a evitar que mos passe el que ha passat en Barcelona? Jo, ahí, li assegure que no tinc ninguna responsabilitat en el que ha passat en Barcelona; no sé si vostés, a través del govern central, hi tenen alguna responsabilitat, no ho sé, o la Generalitat de Catalunya. Llavors, no adjudique responsabilitat a uns altres que no han tingut eixes responsabilitats.

Crec que és molt més clar que aprovem esta proposta de resolució,

que explicita una voluntat política per part d'estes Corts de voler aconseguir les transferències en matèria de transport ferroviari ¡de manera immediata! , perquè estem farts els valencians que mos passen amb raons i amb cançons, estem farts que se facen convenis, acords de cooperació entre govern central-govern autònom, i després no se fa res. I ho hem vist en infinitat d'ocasions i en infinitat d'àmbits.

Per tant, exigim el que és nostre, el que estan exigint altres governs, altres comunitats autònomes, i, a partir d'ahí, la meua proposta és que mos posem d'acord estes Corts, si és possible, de la forma en què s'ha d'elaborar i de transferir eixa transferència. ¡Més clar, aigua!

És que la resta és. ¿Sap què li passa? , que jo tinc la sensació que vostés estan més en el cap en salvar el

Zapatero, i uns altres estan prestant

Rajoy i, mentrestant, els interessos estratègics dels valencians

¿Eh? Llavors, ¿què vol que li diga? És molt trist que una cosa tan senzilla, que està contemplada en el nostre Estatut, que, efectivament, n'hi ha una clàusula molt important que passarà als annals del constitucionalisme europeu i mundial, que és la clàusula Camps, i vosté assenyala que és una obligació moral.

Eixa clàusula s'ha d'executar, s'ha de tirar endavant, perquè, diguem-ne que marca una certa obligació. Altres comunitats autònomes ho estan demanant. Vol que. Després tindrem temps de debatre en altre àmbit, però esta proposició no de llei, senyors del Partit Popular, és la mateixa que planteja el Partit Popular en la Comunitat de Madrid. ¡la mateixa! , ¡la mateixa!

Llavors, no me vinguen ara a embolicar la troca com s'està embolicant de l'altra banda. És molt clara: ¿les Corts Valencianes i esta comissió parlamentària van a demanar al Consell que demane la transferència de rodalies: sí o no? Jo dic sí, i dic que estic d'acord amb les proposicions complementàries que pugam fer, transversals, d'acord.

El senyor president:

Sí, sí, senyor Morera, un segon només.

Vosté està ara debatent.

El senyor Morera Català:

Debatent amb el senyor Godoy, ja sé, però.

El senyor president:

Sí vosté vol debatre amb el Partit Popular, tindrà el seu moment quan.

El senyor Morera Català:

Ara després.

El senyor president:

. el Partit Popular expose la seua opinió.

El senyor Morera Català:

Bé, simplement és això, jo crec que és claret. Les coses, crec que els parlaments i esta cambra, esta comissió parlamentària, el que ha de fer és aclarir les coses,

hem d'explicitar la voluntat, si volem la transferència o no. I jo li dic, senyor Godoy, que no tindré cap inconvenient a posar-me d'acord amb vosté per a aconseguir que la condició de la transferència siga positiva, siga correcta, siga sostenible, siga segura, siga el millor del món. Estarem amb vosté per a propiciar una segona proposició no de llei per a millorar el que és.

Però, ara, estes Corts han d'explicitar una voluntat política a través d'una proposta de resolució que espere, com vosté ha dit, que estigam tots d'acord.

El senyor president:

Moltes gràcies, senyor Morera.

Està clar, doncs, que no admet vosté l'esmena. Per tant, passem a fixació de posició.

Per part del Grup Parlamentari Popular, té la paraula el senyor Mundo.

El senyor Mundo Alberto:

Bé, gràcies, senyor president.

Bé, los dos grups que m'han precedit, parlem ja de la proposta, en este moment parlarem de la proposta feta per Compromís, que és la que es manté viva per a la seua resolució avui.

Tots estem d'acord que tenim de vore el marc legal que en este moment mos empara. Per tant, tots hem segut ja, des del principi. , hem indicat que l'article 49. 1. 15 de la reforma de l'Estatut mos

perquè nosaltres puguéssem fer esta transferència de ferrocarrils de transport terrestre dins del que és la nostra comunitat, per a la transferència a la que és la conselleria corresponent, reservant l'article 149 de la Constitució al que són ferrocarrils de transport terrestre, que transcorren en territori de més d'una comunitat, que eixa competència l'assumix l'estat.

Per tant, vosté també fa referència en la seua proposta de resolució que la clàusula. , la disposició addicional segona, la clàusula Camps de què parlava fa uns moments, la qual nosaltres no diem que esta siga l'exclusiva, sinó que és complementària a l'anterior i, per tant, reforça el que és la potestat que té la comunitat d'assumir estes transferències.

Des d'un principi, el Consell de La Generalitat, i al moment d'assumir-lo en l'Estatut i, per resolució seua, i en diferents ocasions, ha mantingut que estem en disposició d'assumir les transferències de l'estat quant als trens de rodalies i trens que circulen per l'interior de la nostra comunitat. El govern, com bé dia també anteriorment, ha manifestat la seua disposició a procedir a aquestes transferències de gestió dels trens de rodalia en aquelles comunitats autònomes que així ho reculla i que ho permetera el seu estatut d'autonomia. Per tant, estem en una línia de sintonia les dos administracions que aixina siga una realitat.

Ara, en la data que mos trobem, tenim de recordar, en primer lloc, i vosté ho ha dit, senyor Morera, en la seua intervenció, la situació en què mos trobem la línia, la precarietat que tenim en les línies de les nostres rodalies, les quals se trobem a falta d'una inversió per part del govern, d'una infraestructura que, indubtablement, si en este moment recollírem, tindríem d'escometre, doncs, moltes obres de millora, que tots sabem, com altres transferències s'han fet a la comunitat autònoma i que després li ha costat molt a esta conselleria, a esta Generalitat, el poder aconseguir mantindre els nivells de qualitat indispensables.

Per tant, la negociació no és una negociació simple, és una negociació que porta una sèrie de condicionants i, per la qual cosa, al final arribaré a les conclusions de què és el que volia dir,

(ininte­l·ligible)

. , al final, després d'esta explicació.

Pense que La Generalitat, durant tot este temps ha plantejat en reiterades ocasions al ministeri la firma d'un protocol de col·laboració en la modernització d'esta ret ferroviària convencional que tenim en la Comunitat Valenciana, incloent-hi actuacions en la línia C-1, que estem dient, la línia Gandia-Dénia, en esta línia C-1, que és de la que parlava vosté fa uns moments, com en la línia C-3, la C-4 i la C-5, que són línies en les quals requerix una modernització i una ampliació inclús d'algunes d'elles mateixes.

Però, també, no s'ha d'oblidar un aspecte que vosté també ha enunciat quan ha parlat al principi defensant la seua proposta, que és que des de molts punts de la nostra comunitat, concretament, la línia Alacant-Villena, la Gandia-Benaguasil, després, en Castelló, a vore. , l'Alacant-Sant Vicent. , l'Alacant-Villena, que ja he dit anteriorment, però també la línia nord de la província de Castelló, de rodalies, han segut motius de propostes inclús de resolució d'estes Corts favorables de sol·licitar instar al govern central, fa un parell d'anys, si no recordo malament, que vam firmar tots los grups, que se ficaren en marxa eixos trens de rodalies en eixes zones, que, fins al moment, encara estan per actuar en totes elles mateixes i que, indubtablement, fan una necessitat imperiosa que eixos trens de rodalies puguen arribar fins als extrems de la nostra comunitat i donar un servei com cal, no tindre de dependre de regionals que, damunt, eixos regionals que van entre dos comunitats, han tingut molts de problemes, inclús de quantitat de trens que s'han anat eliminant en benefici d'altres trens, com és l'Arco o com altres trens i, per tant. , o d'altres trens que estan circulant, l'Euromed o Arco, i això ha propiciat, indubtablement, una pitjora de la qualitat del servei de molts dels viatgers, que necessiten imperiosament un tren com és el tren de rodalies.

Per tant, de tot això que he assenyalat, la situació d'una altra línia important, que és la Xàtiva-Alcoi, que s'ha parlat aquí en reiterades ocasiones, sempre ha estat, i ha instat esta Generalitat, que es poguera establir un protocol entre La Generalitat i el govern central d'actuació d'eixa línia, per a modernització i per a tindre una línia com cal, en eixa línia que és de titularitat estatal, però que està disposada la Generalitat a participar en ella des d'un principi, cosa que en l'altre sentit de rodalies pensem que cal tindre altres valoracions i altres aspectes. Però en eixa, d'alguna forma i per la conclusió l'he tret a relluir en este moment.

Dir-los que eixes negociacions en el govern central estan treballant-se i l'última reunió que van tindre -i me consta i vull fer constància aquí- és la reunió que van tindre el 14 de novembre. És una reunió molt recent, que va tindre el conseller i el secretari d'estat d'Infraestructures en Madrid per parlar precisament d'este tema, del tema de la transferència dels trens de rodalies. I en ella mateixa, el secretari d'estat va manifestar que calia estudiar el model i un calendari sobre la transferència, un calendari sobre la transferència. jo indicant també una mica, en el que parlava abans el senyor Godoy sobre el tema de les dates, que no pot ser d'alguna forma immediata esta transferència, perquè considerem que el traspàs immediat pot produir que deixàssem en l'aire moltes de les coses que han d'entrellaçar-se entre unes coses i unes altres. Cal marcar molt bé quin és eixe calendari de transferències que s'ha de fer.

El conseller va proposar al ministeri mantindre una sèrie de reunions conjuntes per estudiar eixa transferència, per a treballar en eixa transferència i les condicions en què se portarà a terme esta. De forma que les dos administracions coneguen els respectius plantejaments des del primer moment. Que tinguen coneiximent, des del primer moment, dels plantejaments del ministeri i de la conselleria. I, per tant, eixa proposta està en l'aire, pensant una contestació de part del secretari d'estat en el qual mantinga ja i diga quines són les reunions a mantindre.

Sense perjudici de tot això, la posició de La Generalitat és que se'ns transferisca la gestió de les línies de rodalies però acompanyades, com no pot ser d'una altra forma, de les inversions que s'han de fer per a la seua modernització o un pressupost addicional perquè la Generalitat puga escometre l'esmentada modificació.

I, per altra part, de la reunió també va surtir un principi d'acord pel qual la conselleria redactarà d'immediat un protocol circumscrit a la línia Xàtiva-Alcoi, a la línia Xàtiva-Alcoi en una, que les dos administracions executaran obres abans que se produïsca la transferència efectiva de la resta de les transferències. Per tant, anticipà en eixe protocol el que és la línia Xàtiva-Alcoi.

Jo abans del que ha segut esta reunió, vosté m'ha preguntat sobre el tema. Nosaltres aquí proposàvem que poguera hi haure alguna transaccional, algun tipus d'això, sobretot per un aspecte important de la seua proposta, senyor. Morera, senyor Morera. La proposta anava dirigida, anava dirigida a. pràcticament, molt poca modificació respecte a la seua, en la qual l'única cosa que diferia era sobre eixe traspàs immediat; que la seua diu: «Que les Corts insten el Consell a negociar la cessió immediata a la Generalitat del servei de transport de viatgers per ferrocarril. »

Nosaltres diem: «Que les Corts insten el Consell a assolir la transferència de la titularitat de la gestió del servei de transport de viatgers per ferrocarril en origen i finalització en la Comunitat Valenciana, tal com s'establix a l'article 49. 15. » Que és el que vosté també exposava, i és la disposició adicional segona de l'Estatut d'autonomia de la Comunitat Valenciana, «Incloent les dotacions econòmiques necessàries per a l'explotació del servei, així com l'execució de les obres necessàries per a resoldre les insuficiències actuals de la xarxa de rodalies i regionals. »

I segon, respecte a la línia Xàtiva-Alcoi, «atenent la seua especial situació, aconseguir les transferències i la titularitat de les seues infraestructures a la Generalitat, així com la firma, en el més breu termini possible, d'un protocol per a l'execució conjunta estat-Generalitat de les obres de modernització necessàries. »

Per tant, introduiríem sols la variant de la Xàtiva-Alcoi perquè pensem que és una necessitat i d'alguna forma estan avançades eixes gestions i negociacions. I al mateix temps parlàvem de la voluntat d'aconseguir eixes transferències que s'estudien en profunditat, que no s'accelere en una firma d'una transferència sense conéixer tots els detalls que establí eixe calendari, per descomptat, per part de la comissió conjunta Generalitat i estat.

I que, en definitiva, si vosté manté la seua proposta -com ha dit que mantindria la seua proposta- nosaltres la votarem en contra, l'única cosa pel concepte que vosté està manifestant ara mateixa: eixa immediatesa en aconseguir eixa gestió, quan en realitat nosaltres el que volem és que es faça, que es continuen i que se materialitze en un protocol, en una sèrie -perdó- de calendari i en una sèrie de conseqüències, que després no mos poguéssem penedir, en un moment determinat, de poder avançar i córrer més del previst.

Per tant, si vosté manté la seua proposta, tal com està en la seua proposta, senyor Morera, nosaltres la votarem en contra.

El senyor president:

Moltes gràcies, senyor Mundo.

Sí, senyor Morera.

Per a rèplica.

El senyor Morera Català:

Moltes gràcies, senyor president.

Anem a vore. No puc entendre que per un adjectiu «d'immediat», i és un adjectiu que ha de vore en la seua posició respecte a la rapidesa en la tramitació, de forma immediata, d'un estatut d'autonomia, d'una reforma de l'estatut d'autonomia sense consultar amb el poble valencià, i va ser una reforma molt ràpida, molt immediata i molt exprés; les conseqüències ahí estan.

Jo el que plantege és que si tenim tots clara la necessitat d'aconseguir eixes transferències, doncs, per què no ho explicitem en esta comissió parlamentària. Perquè després ja sabem com anirà tot açò: n'hi haurà una negociació entre govern central i govern autònom per aconseguir la gestió d'eixes competències en les millors condicions. I sabem que això no va de hui per a demà. Però si vosté me parla, que és cert, que hi ha hagut una reunió entre el secretari d'estat i el responsable de la conselleria, i ja s'ha parlat d'una sèrie de coses, doncs, és lògic que nosaltres mos plantegem una decisió immediata, perquè altres comunitats autònomes van a aconseguir eixes transferència ja.

Aleshores, no puc entendre com el Grup Popular defensa en Madrid el mateix que estic defensant jo ací i el Grup Popular de la Comunitat Valenciana en estes Corts voten en contra. És que no ho puc entendre. Perquè li llig la proposició no de llei que han plantejat el seus homòlegs en Madrid, i és textual al que hem plantejat mosatros: «La Asamblea de Madrid insta al gobierno regional a que se dirija al gobierno de la nación, instándole a que transfiera a la Comunidad Autónoma de Madrid la competencia en la gestión del servicio ferroviario de cercanías de Renfe, con el fin de dar cumplimiento a lo contenido en el Estatuto de autonomía de Madrid, a las mociones aprobadas por el Senado, así como los compromisos adquiridos con el gobierno a la Comunidad de Madrid. » Ací ho tinc.

És que no es pot entendre, com mosatros que plantegem ací, el nostre grup parlamentari Bloc-Compromís, que hi haja una declaració política que ajude al govern de La Generalitat, al govern del senyor Camps, del seu president, el president de tots els valencians, perquè negocie la gestió d'estes competències de manera positiva per a un interés estratègic de la nostra autonomia; i posem una condició: «Amb dotació econòmica suficient. » És a dir, que no mos les entreguen de qualsevol manera: «De dotació econòmica suficient per a fer front al dèficit. »

No puc entendre com esta proposició no de llei que, sens dubte, seria un reforç a l'actuació del govern valencià, el seu grup la pensa votar en contra.

Perquè ací ha de vore molt el concepte d'autonomia del que partim. El concepte d'autonomia que defensem mosatros, és que mosatros ho farem de forma més eficaç per a l'usuari, més segur, millor i tal. Perquè si no, quin sentit té esta autonomia? Si des de Madrid ho van a fer millor, per a què hem de gestionar mosatros la nostra educació o la nostra sanitat? La proximitat fa que el resultat siga més eficaç. Perquè sap què passa? Que mentres governen a Madrid els socialistes i vostés ací, o governen els populars a Madrid i els socialistes ací, o governen populars i populars a Madrid i ací, o socialistes i socialistes ací i allà, mentrestant, els nostres interessos estratègics com a poble valencià, per terra, per terra! Sí, sí, per favor, senyor Godoy, li puc mostrar la inversió que ha fet el govern senyor Zapatero en xarxa de rodalies. Podíem mirar números.

Aleshores, jo el que plantege és, aconseguim les competències econòmiques, la dotació econòmica i des de la nostra autonomia gestionem la nostra xarxa de ferrocarrils. Aixina serà innecessari una cosa fonamental, serà innecessari que hàgem de fer convenis amb el govern central. Sap quants convenis s'ha fet de la línia fèrria entre Gandia-Oliva-Dénia? Vol que li diga els convenis que s'han fet entre les administracions? S'han fet més de 15. I això és un futurible. En canvi si tinguérem eixa competència mosatros ací, amb la dotació econòmica suficient, podríem invertir en un element estratègic per a la nostra competitivitat, per al nostre benestar, per a l'eficàcia entre els nostres transports. Però si esperem que siga Madrid, doncs, malament.

Quina és la novetat? Que tenim una reforma de l'estatut, que el govern central del senyor Zapatero ha anunciat que està en disposició de fer les transferències, que altres comunitats ho estan demanant, estan anant més que els valencians i el que hem de demanar és no quedar-mos en el

pelotó

dels

. Demane-m'ho ja! Explicitem una voluntat política. Per una parauleta «immediata», perquè és que hem perdut massa temps i, per això, necessitem de forma «immediata» tornar a situar-mos en el vagó primer, no en el de cua, com si no s'aprova esta proposta-resolució, mos situarem.

Sigam líders.

El senyor president:

Vaja concloent, senyor Morera.

El senyor Morera Català:

. demanant una cosa que ens atorga l'Estatut i que és una competència nostra.

Moltes gràcies.

El senyor president:

Moltes gràcies, senyor Morera.

Per part del Grup Parlamentari Popular, té la paraula el senyor Mundo.

El senyor Mundo Alberto:

Gràcies, senyor president.

Bé, senyor Morera, jo crec que vosté mateixa ha descobert -dic jo- en el fons del que estem parlant en este moment. I ho he descobert quan vosté ha llegit la proposta de Madrid. La proposta de la Comunitat de Madrid, en les seues paraules jo l'he escoltada aquí i no he vist que, en cap moment, demane la firma d'una transferència immediata en el govern central.

Demane les transferències que li corresponen en el govern central. Mai he pronunciat la paraula «immediata». I no he pronunciat la paraula «immediata» perquè és el que nosaltres, diu que per una parauleta, estem diferint la postura, i és per una parauleta el que estem diferint la postura i té la seua importància -jo crec que- en eixe sentit, tal com abans també dia el senyor Godoy.

Jo pense que la nostra proposta que li hem donat de transaccionar recull perfectament que nosaltres volem les transferències. I volem les transferències però amb un estudi seriós del que són les transferències a aconseguir, de les ampliacions de competències que volem tindre. La Comunitat de Madrid també és molt menuda, indubtablement no tindrà els problemes que mos presenten a nosaltres eixos trens d'arribar a rodalies i trens de rodalies a llocs extrems de la nostra comunitat, com tenim en este moment reclamant-los que fa molt de temps, i aprovats i reclamats per estes mateixes Corts -com deia anteriorment- i que no s'han concedit.

I, en definitiva, la nostra proposta centra que nosaltres volem les transferències, volem aconseguir que eixa negociació, que ja s'ha començat i s'està treballant, marque calendari i marque terminis; volem que tinga millor qualitat, i perquè indubtablement tots -i tots coincidim i ho hem dit tots aquí en els plantejaments- pensem que des de La Generalitat, en la descentralització de les competències, podem aconseguir una millor eficàcia i un millor servei en els trens de rodalies i en els trens que circulen en la nostra comunitat.

Per tant, nosaltres serem més directes en eixe tractament, podem aconseguir una millora però, indubtablement, ahí n'hi han moltes variables que intervenen, que hem d'aconseguir ficar-los en eixe calendari.

I, per tant, jo crec que en este moment el que vosté. el desmarcar-se sol per una parauleta que dia anteriorment, la immediatesa de la firma d'eixe contracte, tracte que la voluntat que tots aquí. -ha manifestat- no siga la que tots estem dient, que volem eixa transferència dels trens de rodalies i els de recorregut dins de la nostra comunitat, i que se fixen, com no, eixes compensacions d'acord amb les necessitats. Estem d'acord que s'ha invertit molt poc en rodalies i necessitem en este moment molts dels servicis que estiguen d'acord en les necessitats actuals i evitar que després siga això una sagnia per a la Generalitat valenciana.

Per tant, nosaltres, com manté la seua proposta, anem a votar-la negativament. Entenem que eixe vot negatiu no puga ser utilitzat com un vot en contra de les rodalies, al contrari, és un vot a favor de les mateixes, però no de la forma i en les condicions que vostés manifesten en la seua proposta. Que són totalment diferents a les que en un principi mos exposava en altres comunitats, que no ho són de la forma que vosté ha llegit en este moment aquí, en el parlament. Eixa proposta, al llegir-la vosté, jo crec que mos dóna totalment la raó als nostres plantejaments.

Moltes gràcies.

El senyor president:

Moltes gràcies, senyor Mundo.

Acabat el debat, passem a votació la proposta de resolució del Grup Parlamentari del Compromís.

Vots a favor? 1. Vots en contra? 8. Abstencions? 4. Per 8 vots en contra, 1 a favor i 4 abstencions queda rebutjada la proposició no de llei.

Senyories, anem a suspendre per dos minuts la sessió i demane als portaveus s'acosten a la taula, per favor.

(Se suspén la reunió durant uns minuts)

Proposició no de llei sobre la signatura d'un acord per part del Ministeri de Foment i l'empresa Aumar, presentada pel Grup Parlamentari Esquerra Unida-Bloc-Verds-IR: Compromís (RE número 2. 326, BOC número 17)

El senyor president:

Senyories, anem a reprendre la comissió en el punt número 4: presa en consideració de la Proposició no de llei sobre la signatura d'un acord per part del Ministeri de Foment i l'empresa Aumar, presentada pel Grup Parlamentari Esquerra Unida-Bloc-Verds: Compromís.

Sobre esta proposta ha arribat a la mesa una esmena transaccional, que anem a procedir a la seua lectura i després els grups explicaran el vot.

Senyor secretari, procedisca.

El senyor secretari:

Sí, senyor president.

La transaccional quedaria de la següent forma: «Les Corts insten el Consell a reclamar al Ministeri de Foment la signatura d'un acord amb l'empresa Aumar, com a societat concessionària de l'autopista València-Alacant i València-Tarragona, AP-7, que permetrà utilitzar de manera gratuïta els seus enllaços Oliva-Ondara i Oliva-Xeresa en els dos sentits, com a mínim fins que estiga operativa la variant sud de la Safor, finançant-se com legalment procedisca. »

El senyor president:

L'esmena ve signada, com és natural, pels tres grups parlamentaris. Llavors, passem a la seua votació. Vots a favor de l'esmena transaccional? Per unanimitat queda aprovada.

Per a explicació de vot, té la paraula, en primer lloc, el senyor Morera pel Grup Parlamentari Compromís.

El senyor Morera Català:

Moltes gràcies, senyor president.

En primer lloc, vull donar la benvinguda a esta comissió parlamentària als representants de la plataforma cívica «Circumval·lació ja» i a la seua presidenta, Virgínia, que ha sigut peça clau en esta proposta que hui presentem ací.

Crec que açò és un bon exemple d'aproximació de les Corts Valencianes a la realitat dels nostres pobles. I a un poble, que és el meu, Oliva, un poble emblemàtic,

d'ibers, de romans. Me'n recorde quan anava al col·legi parroquial Sant Josep de la Muntanya, que ahí teníem una inscripció romana. Persones emblemàtiques com Gregori Maians, que tenim una estàtua al centre del poble; el seu autor és Leonardo Borrás. En definitiva, una gran ciutat, que, com diria una persona molt admirada d'Oliva, com Pepa Chesa, Oliva ho té tot.

Però també té un problema greu, que és una carretera nacional que passa per la meitat del poble, de la part vella i la part nova, i que crea uns greus problemes a la ciutadania. Problemes de sonoritat, de fums, de malestars, d'accidents. I que no fa justícia al nostre bell poble.

I en eixe sentit, esta proposta que hui ha aprovat Les Corts ve a demanar un cosa, i és que volem de forma immediata, immediata, que es faça la circumval·lació, que en estos moments està en fase d'estudi. Esperem que no s'allargue tant com altres coses, com la línia de ferrocarril entre Dénia, Oliva i Gandia.

Però mentres que està variant sud està en marxa, el que demanem, i hem vingut a demanar, és que se puga circular sense peatge entre el nord i el sud del nostre poble. Tenim una bona connexió amb l'autopista AP-7. I, per tant, creem que este alliberament i estes gestions que va a fer el Consell amb el ministeri i amb la concessionària, podrien alliberar un poc el tràfic que té la ciutat d'Oliva. També altres ciutats, per què no dir-ho? , Bellreguard, l'Alqueria. Però, sobretot, se concentra en el nostre poble, a Oliva.

I això per què? Perquè hem estat víctimes d'un tràfic abusiu, s'ha crescut molt en el que és el tràfic rodat; haguérem de lamentar la mort d'alguns ciutadans nostres ara fa molt poc. I des de fa ja més d'un any, la plataforma cívica «Circumval·lació ja» està fent un treball cívic important, digne, de tallar el tràfic de forma pacífica els últims divendres de cada mes.

Lamentablement encara no s'han aconseguit uns efectes substantius, però jo crec que la plataforma sap en estos moments que les Corts Valencianes presten suport a la magnífica labor que estan fent. I crec que poden eixir hui d'ací amb el confort de vore que les Corts Valencianes han escoltat la seua petició, que la seua petició és la nostra i que voldríem unes gestions ràpides per evitar el calvari que patim els ciutadans d'Oliva.

Res més. Dir que estem molt satisfets. Ens acompanya hui en esta sessió el cap de llista i regidor a l'Ajuntament d'Oliva del Bloc, David González. Els he de dir que esta proposició, esta moció va estar aprovada per tots els grups municipals a Oliva i que, correlativament, estes Corts, i per això em congratule, han votat també favorablement el seu posicionament.

I, per tant, crec que hui eixim d'ací confortats, amb l'esperança que un calvari que hem petit. -ja recorde des de xicotet, perquè jo vivia en el carrer Alejandro Cardona, que és el carrer que està ahí en la carretera- doncs un calvari que hem patit des de tants anys, ara comencem a vore, i així ho espere i ho desitge, el final del túnel, comencem a vore la llum. I gràcies al treball que està fent esta plataforma cívica, que vullc agrair públicament la seua presència ací i tot el treball que està fent.

Moltes gràcies.

El senyor president:

Moltes gràcies, senyor Morera.

Pel Grup Parlamentari Socialista, té la paraula el senyor Godoy.

El senyor Godoy García:

Y les tengo que decir que este mismo grupo, el representante del cual les habla, el Grupo Socialista ha presentado un conjunto de enmiendas a los presupuestos de la Generalitat valenciana de este año, como lo hizo el año anterior, pidiendo esa liberación del peaje en todas estas comarcas. Y no solamente eso, sino previendo la aportación de una partida de los presupuestos de 2 millones de euros para poder empezar a trabajar en aquellos meses en que más se necesita, que son los meses estivales, para que el Consell tenga un dinero con el que pueda colaborar con otras instituciones. Miren, en Castellón colabora la diputación, por ejemplo. Yo creo que algunos ayuntamientos incluso también.

El senyor president:

El senyor Hernández Mateo:

El senyor president:

Proposició no de llei sobre l'elaboració del tercer Pla de carreteres de la Comunitat Valenciana, presentada pel Grup Parlamentari Socialista (RE número 2. 332, BOC número 17)

El senyor president:

Pasamos, pues, al siguiente punto del orden del día: presa en consideració de la Proposició no de llei sobre l'elaboració del tercer Pla de carreteres de la Comunitat Valenciana, presentada pel Grup Parlamentari Socialista.

Per a la seua defensa, té la paraula el senyor Godoy.

El senyor Godoy García:

Yo les voy a citar literalmente los artículos de la Ley 6/1991 de carreteras de la Comunidad Valenciana, que el Consell está dejando de cumplir.

Miren, señorías, el último gobierno socialista de la Comunidad Valenciana, presidido por don Joan Lerma, cumplió la ley y aprobó el segundo plan de carreteras. En gran parte, ustedes lo han ejecutado y en otra parte, no lo han ejecutado, pero les ha servido de instrumento para la ejecución de la política del Consell durante bastantes años. Pero claro, ese plan se aprobó para un horizonte de ocho años. Se aprobó en 1995. Por tanto, en 2003 había cumplido su horizonte. La mayor parte de las actuaciones que están realizando ustedes en este momento, ya no son actuaciones de este plan; son otro tipo de actuaciones y, de esa manera, yo creo que no vamos a ningún sitio y el territorio de nuestra comunidad y los ciudadanos de nuestra comunidad sufrirán las consecuencias.

Por tanto, la petición, espero que la atiendan y si no la atienden ustedes, la volveremos a realizar y reiterar porque es necesario que el Consell dé ejemplo y que el Consell cumpla la ley. Y la ley les obliga a elaborar y a aprobar, por decreto, el tercer plan de carreteras de la Comunidad Valenciana.

El senyor president:

El senyor Morera Català:

Amb la vènia, senyor president.

Bé, el nostre grup parlamentari considera que esta proposició no de llei és una proposició mesurada, correcta i, per tant, votarem favorablement a la proposició no de llei del Grup Socialista.

Entenem que els plans són un bon instrument per a planificar, per a demostrar públicament què és el que se pretén fer i més en este cas en què estem parlant, que s'ha esgotat ja el segon pla de carreteres, doncs seria bo que el Consell explicara quina és la seua estratègia en comunicacions viàries per carretera i que publicara les seues previsions per a que siguen conegudes per tots i que puguem participar de la millora del document.

Perquè de la mateixa manera que es demana als ciutadans que complisquen les seues obligacions i a l'empresari que es passa un dia en el pagament de l'IVA o de l'impost de societats se li posa un recàrrec important, l'administració -i, en este cas, el govern valencià- també ha de complir amb les seues previsions.

És lògic que s'estiga demanant en esta proposició no de llei que complisca la llei i que el govern ens indique quina és la seua estratègia en el pla de carreteres. És una previsió contemplada en la llei i, per tant, no entenem com el govern valencià, que es dóna molta celeritat en segons quines coses, -en evidenciar davant l'opinió pública, davant d'estes Corts, davant els ajuntaments, que estan esperant saber quina és l'estratègia del govern valencià en matèria de comunicació viària- no ha presentat ja este pla de carreteres. Perquè l'altre és un poc anar a

, sense saber massa bé per on anem i què es pretén i quina estratègia hi ha darrere de tot això.

Per tant, demanem al govern valencià que complisca amb la seua obligació de presentar el tercer Pla de carreteres i la millor forma és que estes Corts, de forma unànime, poguérem també plantejar esta resolució que, en definitiva, ve a senyalar un dèficit al govern valencià i crec que és just i correcte que mos pronunciàrem tots en esta línea i, per tant, nosaltres votarem a favor d'esta proposició no de llei i donarem el vot favorable.

Moltes gràcies.

El senyor president:

Moltes gràcies, senyor Morera.

Pel Grup Parlamentari Popular, té la paraula el senyor Giner.

El senyor Giner Giner:

Moltes gràcies, senyor president.

Senyories, de nou ens encontrem davant una proposició no de llei que, com ja ve sent molt habitual per part de l'oposició, reitera proposicions o iniciatives parlamentàries formulades en la passada legislatura o inclús es remunten més enllà de la passada legislatura. Però este és un bon exemple d'una d'eixes proposicions no de llei realment calcada, realment idèntica a una iniciativa que, precisament, el senyor Godoy va plantejar. Hauríem de remuntar-mos a febrer de 2005, quan va plantejar una pregunta sobre el mateix tema i, posteriorment, una proposició no de llei -reitere- idèntica, calcada, amb el mateix tenor literal que la que hui es presenta ací i on ja se li va donar complida resposta i explicació al senyor Godoy quina era la posició del govern valencià al respecte.

M'agradaria, abans d'entrar en matèria, clarificar una qüestió, perquè en la resta, bàsicament, el que podríem fer és donar per reiterades les intervencions. Ha repetit el senyor Godoy amb caràcter, pràcticament, de literalitat les argumentacions que va aportar en aquella proposició no de llei hui ací, en esta que -insistisc- és la mateixa i podríem donar per reiterades tant unes qüestions com les altres.

Però sí m'agradaria, en primer lloc, clarificar que el segon Pla de carreteres està vigent, entre altres coses, perquè quan es va aprovar el segon Pla de carreteres no hi havia un termini de vigència d'eixe segon Pla de carreteres; no hi havia un termini de vigència i això ja li ho va dir el senyor conseller a vosté en aquell maig de 2006. No hi havia un termini, hi havia una recomanació, una recomanació temporal, però no un termini fix.

I, de fet, el que contemplava eixe segon Pla de carreteres, moltes de les obres que es contemplaven en eixe pla de carreteres, en la pràctica no s'han executat. Ara bé, vosté i el seu grup s'obstinen que s'elabore un nou pla de carreteres. Bé, és part de la seua llibertat com a grup plantejar eixa necessitat al seu criteri d'un nou pla de carreteres.

Però he de dir-li que sí que hi ha un marc de planificació de les xarxes viàries de la Comunitat Valenciana. I hi ha eixe marc de xarxes viàries en dos sentits: des del punt de vista del contingut normatiu, seguix vigent el Pla de carreteres, el segon Pla de carreteres, com jo li deia; i en un segon eix, des del punt de vista de les actuacions, el marc de planificació el constituïx, com molt bé sap sa senyoria, el PIE, el Pla d'inversions en infraestructures de 2004 a 2010, un document conegut públicament, debatut en diverses ocasions en Les Corts; de fet, l'última el passat mes d'octubre i a instàncies del mateix senyor Godoy.

Així mateix, el protocol de 2005, Generalitat-estat, és un marc conjunt d'actuacions en matèria de carreteres que obliga les dos parts, l'estat i la mateixa Generalitat. Mentres el segon Pla de carreteres recollia, pel que es referix a la xarxa viària de l'estat en la Comunitat Valenciana, una planificació merament indicativa, ja que la Generalitat és evident que no pot vincular a l'estat, el protocol de 2005 obliga a l'estat a executar una sèrie d'actuacions concretes en la seua xarxa viària al pas per la Comunitat Valenciana. El problema és que el ministeri va molt retardat en el compliment dels seus propis compromisos. Eixe és el problema.

A més, és un marc planificador que es concreta en actuacions que tenen el seu reflex en els pressupostos de La Generalitat de cada any, pressupostos que també són un document públic i que es discutix i debat amplament en Les Corts. Els esmentats pressupostos contemplen no tant sols les actuacions a realitzar directament per la mateixa Generalitat, contemplades en el capítol VI, d'inversions, sinó també aquelles que són objecte de conveni amb altres administracions, siguen les diputacions, siguen els ajuntaments del capítol VII.

La no existència, conseqüentment, d'un nou pla de carreteres no significa que no haja una programació d'actuacions viàries per part de La Generalitat o que haja descendit el volum d'inversions autonòmic en la xarxa de carreteres. Tot el contrari, juntament a tot l'anterior es pot, és obvi que tots i cadascun dels projectes específics de carreteres de La Generalitat passen un període d'informació pública -i faig especial menció d'això perquè en l'altra ocasió ja el senyor Godoy va incidir en esta qüestió, menys en esta nova proposició o formulació de proposicions no de llei-, passen una informació pública, una cosa indiscutible, passen una consulta dels ajuntaments afectats, i quan es precís, com no, passen també la pertinent declaració d'impacte ambiental.

Per tant, no hi ha dubte que els projectes de carreteres que s'executen tots ells tenen una evidentíssima participació ciutadana, participació de les administracions implicades i pronunciament de la conselleria competent en matèria d'impacte ambiental.

En definitiva, l'actuació de la Conselleria d'Infraestructures i Transport en matèria de carreteres s'està desenrotllant dins d'un marc de planificació perfectament clar, perfectament definit, conegut i debatut en esta cambra en un horitzó que va fins el 2010, com indica el propi Pla d'infraestructures estratègiques.

Conseqüentment, una vegada més li reiterem la nostra posició negativa a la proposició no de llei que vosté planteja, que és idèntica a la que va plantejar el 2006.

Moltes gràcies, senyor president.

El senyor president:

Moltes gràcies, senyor Giner.

Per a torn de rèplica, senyor Godoy, té la paraula.

El senyor Godoy García:

Por eso les planteo esto, se lo volveré a plantear, porque no puedo admitir los argumentos tan oscuros que ustedes están dando para librarse del cumplimiento de la ley, y son un mal ejemplo para los ciudadanos.

El senyor president:

El senyor Giner Giner:

Començaré. Quasi em fa parlar en castellà, que ja és difícil.

Però el cert és que -senyor president, amb la vènia- començaré pel final.

Que vosté concloga en una hipotètica obscuritat en els plantejaments perquè mosatros mantinguem una posició que és meridianament clara, el que a mi em denota i al final em fa concloure és l'obscuritat, l'obscurantisme està en la gènesi de la seua pròpia cabuderia en mantindre una proposició no de llei, un plantejament que no té trellat, que ja li l'han explicat reiteradament el mateix conseller en 2006, basant-se en una proposició com esta; i en el 2005 basant-se en una pregunta de vosté. Vosté reitera el seu plantejament, i és molt legítim, i mosatros li acceptem que vosté persistisca en eixe mateix error, al nostre juí.

Perquè vosté gratuïtament ve ací i ara intervé i planteja obertament que incomplim la llei. Perdone, quina llei incomplim? Vosté en la seua primera intervenció ha fet referència als articles 16 i 17 com que els incomplíem de la Llei 6/1991. Però quan intentava raonar eixe hipotètic incompliment no es desprenia del seu raonament en cap moment que s'estiguera incomplint ni molt menys ningun dels dos articles, ni el 16 ni el 17. En el 16 ha fet vosté especial menció a l'únic agarrador que tenia, que era dir que s'havia de fer dins dels plans de vigència. No ha fet eixa referència vosté clarament. Bé, torne a reiterar-li el mateix, exactament el mateix. Eixe pla de vigència que per a vosté té caràcter de veritat absoluta de 8 anys, no és un pla de vigència de 8 anys, era una recomanació de 8 anys, no un termini imperatiu de 8 anys. I ho sap vosté exactament igual que jo. No era un termini imperatiu,

Perquè el segon Pla de carreteres no marcava un pla de vigència. I, de fet, en eixe segon Pla de carreteres hi havia obres previstes, que ja s'han fet, altres que ni s'han fet ni es faran mai, entre altres coses perquè han comptat amb l'oposició de molts municipis, i altres obres que no estaven previstes en eixe segon Pla de carreteres després en la pràctica sí que s'han fet i s'han portat a vènit.

El PIE contempla perfectament actuacions de futur, actuacions que no estaven previstes en eixe pla, evidentment, actuacions de futur que mos porten a l'horitzó de 2010, li ho he dit anteriorment. I, conseqüentment, cau pel seu propi pes l'argumentació que vosté feia.

Ara, vosté vol encabotar-se que eren 8 anys i que, per tant, hauria d'acometre's un altre. Bé. I a partir d'ahí si vosté vol vore raons d'obscurantisme en el motiu del manteniment d'un segon pla que no està esgotat, i per això es manté, d'un segon Pla de carreteres, doncs allà vosté. Però la realitat, la realitat és que de 2006 a 2007 vosté ja ha canviat, en la seua recerca del per què, les raons. En el 2006 pensava que era perquè no volia un conseller sotmetre -són les pròpies manifestacions seues- a impacte ambiental a una altra conselleria el Pla de carreteres. Ara ja ha desestimat això, dóna per fet que això no és. Ara busca una altra raó de l'obscurantisme. Però l'obscurantisme està en la seua pròpia posició i en la seua negativa a vore clarament que senzillament hi ha un pla que no tenia un termini de vigència, que per tant és perfectament legal i normal que es mantinga en tant s'esgote allò previst en eixe segon pla. I li reitere una qüestió que no és menys important: no és admissible el seu raonament quan afirma que no hi ha una planificació de les xarxes viàries. Sí que hi ha una planificació de les xarxes viàries de la comunitat, des del punt de vista normatiu -torne a dir-li-ho-, el segon Pla de carreteres, i des del punt de vista de les actuacions, el PIE 2004-2010. Eixe és el marc de planificació en el qual cal afegir un aspecte també important: el protocol del 2005, Generalitat-estat, que a mosatros mos agradaria que s'agilitzara un poquet més, que per part de l'estat moltes d'eixes obres previstes en el protocol estan sofrint un retard.

No, res més, i moltes gràcies, senyor president.

El senyor president:

Moltes gràcies a vosté, senyor Giner.

I conclòs el debat, anem a passar a votació de la proposició no de llei.

Passem, doncs, a votació.

¿Vots a favor de la proposició no de llei? 5. ¿Vots en contra? 8. Per 8 vots en contra i 5 a favor, queda desestimada la proposició no de llei.

Proposició no de llei sobre la presentació en Les Corts d'un projecte de llei de ports de la Comunitat Valenciana, presentada pel Grup Parlamentari Socialista (RE número 2. 333, BOC número 17)

El senyor president:

Passem al punt número 6 de l'ordre del dia: presa en consideració de la Proposició no de llei sobre la presentació en Les Corts d'un projecte de llei de ports de la Comunitat Valenciana, presentada pel Grup Parlamentari Socialista.

El senyor Godoy García:

El senyor president:

(Se suspén la reunió durant uns minuts)

(Inoïble)

. Les Corts d'un projecte de llei de ports de la Comunitat Valenciana, presentada pel Grup Parlamentari Socialista.

Ha arribat a esta taula una esmena transaccional, signada pels tres grups parlamentaris, que li demane al senyor secretari procedisca a la seua lectura.

El senyor secretari:

Molt bé, senyor president.

L'esmena quedaria de la següent forma: «Les Corts Valencianes insten el Consell a presentar a estes Corts en l'any 2008 un projecte de llei de ports de la Comunitat Valenciana.

»Segon punt. Del grau de compliment de la present resolució es donarà compte al Ple de les Corts Valencianes en el primer semestre de l'any 2008. »

El senyor president:

Passem, doncs, a votació l'esmena transaccional.

¿Vots a favor? Per unanimitat queda aprovada.

Passem, doncs, a explicar el vot.

Però, en primer lloc, pel Grup Parlamentari d'Esquerra Unida: el Compromís, senyor Morera, té la paraula.

El senyor Morera Català:

Bé, simplement, no és una proposició nostra, però en tot cas entenem que hi ha una necessitat, i és articular tot el que és els ports i costes al nostre litoral, i en eixe sentit esta proposició no de llei pot ajudar que el Consell, doncs, redacte este projecte de llei que, per altra banda, ens consta que està redactant-se.

Creiem que és una activitat molt important per al turisme, per a la nostra economia, per al nostre benestar.

I ressaltar que seria convenient que este projecte de llei també tinguera un consens dels ajuntaments implicats, entre ells, per exemple, l'Ajuntament de Xàbia, del qual hem presentat hui i hem aprovat una proposició no de llei que ha de vore en un port esportiu.

Res més, i endavant.

El senyor president:

Moltes gràcies, senyor Morera.

Senyor Godoy, per part del Grup Parlamentari Socialista.

El senyor Godoy García:

Porque les tengo que decir, señorías, que desde hace muchos años estamos esperando que entren en estas Cortes un proyecto de ley de puertos, y que desde hace dos años -en el año 2005, el 1 de septiembre, justamente- se convocó un concurso para consultoría y asistencia técnica para la redacción del anteproyecto de ley de puertos por una cantidad importante de dinero, 77. 950 euros. Y, claro, va pasando el tiempo y todavía no sabemos nada. Por lo cual, yo espero que haya funcionado, tiene que haber funcionado.

El senyor president:

El senyor Giner Giner:

Per al·lusions.

El senyor president:

Perdó, senyor Giner.

El senyor Giner Giner:

El senyor president:

Però dins del debat no n'hi ha al·lusió personal que puga tipificar el reglament. Moltes gràcies per la seua comprensió.

(Algú parla sense micròfon)

La senyora Amor Pérez:

Gràcies, president.

Sí, senyor Godoy.

El senyor president:

(S'alça la reunió a les 13 hores i 27 minuts)

