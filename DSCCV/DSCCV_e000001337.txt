Comissió Especial per a l'Estudi del Canvi Climàtic a la Comunitat Valenciana (II) realitzada el dia 3 de desembre de 2009. Comença la reunió a les 14 hores i 10 minuts. Presideix el vicepresident primer de Les Corts, senyor Rafael Maluenda Verdú. Reunió número 1.

Sessió constitutiva de la Comissió Especial per a l'Estudi del Canvi Climàtic a la Comunitat Valenciana (II)

El senyor vicepresident primer de Les Corts:

Estem en la sessió constitutiva de la Comissió Especial d'Estudi del Canvi Climàtic a la Comunitat Valenciana.

Pregue a l'excel·lent senyora secretària primera de la cambra que passe llista de les persones adscrites a esta comissió.

Sí, senyora García.

La senyora García Santos:

El senyor vicepresident primer de Les Corts:

La senyora García Santos:

El senyor vicepresident primer de Les Corts:

(La secretària primera passa llista per tal de comprovar si hi ha quòrum)

El senyor vicepresident primer de Les Corts:

Sí, comprovat el quòrum, senyora secretària, quan vullga, pot procedir a la lectura de les persones titulars i aquelles que substituïxen els titulars absents.

(La secretària primera crida les diputades i els diputats perquè depositen la papereta en l'urna)

(El vicepresident primer de Les Corts fa l'escrutini)

Senyories, el resultat de la votació ha sigut: 7 vots en blanc i 8 vots Sagrario Sánchez, que obté la majoria absoluta. Per tant, la senyora Sagrario Sánchez queda proclamada presidenta d'esta comissió.

Passem ara a continuació a votar, com hem dit abans, per a elegir el vicepresident o vicepresidenta, el secretari o secretària, entenent-se que aquella persona, aquell diputat o diputada que obtinga més vots en esta segona votació serà vicepresident o vicepresidenta i la que seguisca en vots secretari o secretària.

Quan vullga senyora secretària.

(La secretària primera crida les diputades i els diputats perquè depositen la papereta en l'urna)

Les seues senyories van a rebre ara l'escrit al qual s'ha referit anteriorment la senyora Yolanda García respecte de la concreció de l'error en l'adscripció del senyor Soria a esta comissió.

Passem a l'escrutini, novament.

(El vicepresident primer de Les Corts fa l'escrutini)

Finalitzat l'escrutini, el resultat és el següent: Vicent Soria, 8 vots; 1 en blanc i Francesc Signes, 6 vots. Per tant, queda proclamat vicepresident de la comissió Vicent Soria i, secretari, Francesc Signes.

Per tant, la mesa queda composta definitivament: presidenta, la senyora Sagrario Sánchez; vicepresident, el senyor Vicente Soria i, secretari, el senyor Francesc Signes.

Pregue prenguen possessió i els desitge molts èxits en la labor que els correspon.

(Aplaudiments) (Pausa)

(La diputada i els diputats elegits ocupen el seu lloc)

La senyora presidenta:

La senyora Albiol Guzmán:

Simplement, celebrar la constitució d'aquesta comissió i esperar que tinga un treball fructífer i que les conclusions ajuden a lluitar contra el canvi climàtic. I que realment, com ha dit la presidenta, doncs la comissió treballe i puga dur endavant la seua tasca.

Però, per una altra part, lamentar que aquesta comissió es constituïsca amb l'exclusió d'Esquerra Unida. Lamentar que ni tan sols se'ns va avisar que anava a constituir-se i que, per tant, se podien nomenar els diputats per a formar part de la comissió. Que no és sols que se'ns exclou de formar part amb tots els drets d'aquesta comissió, sinó que ni tan sols se'ns donara l'oportunitat de presentar els noms per a formar-ne part.

Avisar simplement que tramitarem la queixa formal davant la Mesa de Les Corts i que sol·licitarem que algun diputat o diputada de la nostra agrupació, donat l'excepcional caràcter o l'excepcional natura d'aquesta comissió, puga formar part amb tots els drets.

Res més.

La senyora presidenta:

El senyor secretari:

Jo, únicament també per demanar-li a la presidenta que el més aviat possible convoque la mesa per a fixar el calendari de treball i que no passe com passà en l'altra comissió.

Gràcies.

La senyora presidenta:

(S'interromp la gravació)

La senyora García Santos:

La senyora presidenta:

La senyora Sanchordi García:

Simplement, donar l'enhorabona, com no pot ser d'una altra manera, a tots els membres de la comissió i als membres de la mesa. I jo crec que, per extensió, donar l'enhorabona a tota la ciutadania, que al cap i a la fi seran els primer i últims beneficiats de tot el treball que se faja en esta comissió. I, és clar, esperar i desitjar que se faja un treball molt intens i que este treball siga, a banda d'intens, fructífer.

Moltes gràcies.

La senyora presidenta:

(S'alça la reunió a les 14 hores i 25 minuts)

