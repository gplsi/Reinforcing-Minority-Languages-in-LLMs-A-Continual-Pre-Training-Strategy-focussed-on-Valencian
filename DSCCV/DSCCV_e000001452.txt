Comissió d'Obres Públiques i Transports realitzada el dia 7 d'octubre de 2009. Comença la reunió a les 10 hores i 34 minuts. Presideix el diputat senyor Rafael Ferraro Sebastiá. Reunió número 19.

Minut de silenci en memòria del senyor José Ramón García Antón, conseller de Medi Ambient, Aigua, Urbanisme i Habitatge, i del senyor José Antonio Godoy García, membre d'esta comissió

El senyor president:

(Inoïble)

… passarà llista per tal de comprovar si hi ha quòrum.

Senyor secretari.

(El senyor secretari passa llista per tal de comprovar si hi ha quòrum)

Moltes gràcies, senyor secretari.

Senyories, abans d'entrar en l'ordre del dia de la comissió convocada per al dia de hui… Sí, el senyor Signes ja està adscrit a la comissió. A les seues carpetes tenen un escrit del Grup Socialista que ha designat el senyor Signes com a membre de la comissió.

Bé, senyories, abans d'entrar en l'ordre del dia de la comissió, desitge fer menció a dos fets luctuosos que s'han produït els últims mesos d'agost i setembre, que han afectat a dos il·lustres senyors diputats d'estes Corts molt especialment vinculats a esta Comissió d'Infraestructures i Transports.

D'una part, senyories, el passat mes d'agost ens deixà de manera inesperada el molt honorable senyor José Ramón García Antón, conseller de Medi Ambient, Aigua i Vivenda. José Ramón va ocupar la cartera d'Infraestructures i Transports durant la IV, V i VI legislatures, i, a través de les seues compareixences en esta comissió d'obres públiques, va deixar sempre constància del seu bon fer, de la seua disposició i col·laboració, de la seua preparació i coneixement de la matèria i de la seua tremenda personalitat, que feia d'ell una persona pròxima a tots, independentment del seu color polític.

Hui, també, senyories, hem de recordar la figura de qui fa uns pocs dies va ser portaveu del Grup Socialista en esta comissió, il·lustre senyor José Antonio Godoy García. La seua també inesperada mort ha deixat un profund buit en els escons de la cambra i, molt especialment, en el de la comissió en què va eixir de portaveu sempre amb especial dedicació.

Però, senyories, la grandesa d'una persona no ho és sols pel que diu, sinó pel que fa i com ho fa. I José Antonio Godoy va ser gran pels seus extensos coneixements, per la seua extraordinària categoria humana i, sobretot, per ser un parlamentari exquisit per la seua actuació en el dia a dia, va donar testimoni del que ha de ser la defensa d'unes idees amb claredat, però sempre respectant els de la resta i argumentant les seues.

(Inintel·ligible)

. de gratitud del conseller García Antón i el diputat Godoy, deixen una empremta inesborrable per als que vàrem tindre la immensa sort de conéixer-los i tractar-los.

Per això, el millor homenatge que els podem tributar és seguir el seu exemple en estos

(inintel·ligible)

. moments de crispació en la societat que ens ha tocat viure i que bona falta mos fa a tots.

En nom de la comissió vull fer patent els nostres condols als seus familiars, així com als grups parlamentaris Popular i Socialista d'estes Corts a què pertanyien. Descansen en pau.

Per la seua memòria, senyories, es demane que guardem un minut de silenci.

(La comissió guarda un minut de silenci)

Moltes gràcies, senyories.

Continuem, doncs, amb l'ordre del dia, senyories. Primer punt: lectura i aprovació, si correspon, de l'acta de la reunió anterior. Com sempre, les seues senyories tenen en la carpeta l'acta de la reunió; ara és el moment de dir alguna cosa al respecte, i, si no tenen res a dir, senyories, la donem aprovada per unanimitat.

Moltes gràcies.

Informe de la presidència de la comissió sobre el compliment de la Resolució 154/VII, aprovada per la Comissió d'Obres Públiques i Transports del dia 25 de març de 2009

El senyor president:

Segon punt: informe de la presidència de la comissió sobre el compliment de la Resolució 154/VII, aprovada per la Comissió d'Obres Públiques i Transports del dia 25 de març de 2009. També tenen les seues senyories en la carpeta la informació que ens ha facilitat la conselleria en compliment d'esta resolució, per a la seua informació.

Punt 3 de l'ordre del dia: pregunta oral en comissió número 234.

Senyories, esta pregunta, que ha complit tots els tràmits reglamentaris per a ser inclosa en l'ordre del dia, lamentablement fou inclosa abans de la mort del company Godoy, i, com les preguntes tots sabem que reglamentàriament són propietat del diputat que les ha fet, no se poden formular per un altre. Per tant, lamentablement, la pregunta decau.

Compareixença del conseller d'Infraestructures i Transport, senyor Mario Flores Lanuza, per a explicar la planificació i execució de noves infraestructures de carreteres a la comarca del Baix Segura, sol·licitada pel Grup Parlamentari Socialista (RE número 42. 273)

El senyor president:

Passem així, doncs, al punt 4 de l'ordre del dia: compareixença del conseller d'Infraestructures i Transport per a explicar la planificació i execució de les noves infraestructures de carreteres a la comarca de la Vega Baixa, sol·licitada pel Grup Parlamentari Socialista.

Té la paraula el senyor conseller d'Infraestructures i Transports per a exposar la compareixença.

Senyor conseller.

El senyor conseller d'Infraestructures i Transport:

Sinceramente, todos les vamos a echar de menos.

(Aplaudiments)

El senyor president:

La senyora Gay Bódalo:

El senyor president:

El senyor Lorenzo Paredes:

(inintel·ligible)

El senyor president:

El senyor Lorenzo Paredes:

El senyor president:

El senyor conseller d'Infraestructures i Transport:

Yo he dicho que no se puede hacer –y lo he dejado muy claro– porque estos señores, al igual que muchos otros en toda España, no obtienen financiación para ejecutar esa actuación. Eso no quiere decir que no sea rentable. Y no tienen financiación probablemente porque las instituciones financieras estén dando ese dinero con. bueno, somos conscientes de que se está dando con. mucho menos que en otras ocasiones, y están mirando unos TIR diferentes a los que analizaban antes, en el 2007, unas contrapartidas económicas. Y después, también es una obviedad, el tráfico ha disminuido. Y eso supongo que hace que todavía les cueste más que obtengan de las instituciones financieras ese aval que necesita cualquier concesionario para ejecutar ese tipo de concesión de peaje en sombra.

El senyor president:

La senyora Gay Bódalo:

El senyor president:

La senyora Gay Bódalo:

Pues, porque, al final,

(ininte l·ligible)

El senyor president:

El senyor conseller d'Infraestructures i Transport:

Insisto en que los concesionarios no están diciendo que es que no es rentable y por eso no hacen la autovía. Por lo menos es lo que me dicen a mí. A mí lo que dicen es que el banco no les da el dinero para iniciar las expropiaciones del esto.

Que, aparte, nosotros tengamos la intuición de que es menos rentable que antes, y lo he dicho, porque hay muchos menos vehículos y ellos se basan en su rentabilidad o por el número de vehículos. , pero eso es un tema. Ellos, desde luego, a mí, desde luego, lo que me están diciendo es que los bancos no les dan financiación. Es más, nos han pedido que intervengamos en la medida de lo posible para que podamos. , para que hagamos gestiones para conseguir con los bancos financiación.

El senyor president:

Compareixença del conseller d'Infraestructures i Transport, senyor Mario Flores Lanuza, per a informar de les polítiques i inversions de la conselleria durant aquesta legislatura per a lluitar contra el canvi climàtic, sol·licitada pel Grup Parlamentari Socialista (RE número 42. 555)

El senyor president:

Passem al següent punt de l'ordre del dia, és el número 5: compareixença del conseller d'Infraestructures i Transport per a informar de les polítiques i inversions de la conselleria durant esta legislatura per a lluitar contra el canvi climàtica, sol·licitada pel Grup Parlamentari Socialista.

Per a fer la seua exposició, té la paraula el molt honorable senyor conseller.

El senyor conseller d'Infraestructures i Transport:

En cuanto a la energía fotovoltaica, el cambio de régimen jurídico y retributivo ha producido la paralización casi total del sector, sobre todo en lo referente a grandes instalaciones ubicadas en el suelo, me refiero a los huertos solares. Y no queremos avanzar los resultados respecto al cambio producido respecto al sector de la energía eólica, pero las perspectivas no son demasiado halagüeñas.

El senyor president:

El senyor Signes Núñez:

Gràcies, senyor president.

Senyor conseller, quan se tenen poquetes coses a dir, es recorre al que vosté ha fet, que és en una compareixença incloure les dos compareixences que vénen posteriorment, la del pla eòlic i la compareixença de les assignacions, que és el que vosté ha fet.

Jo, lògicament, no vaig a entrar en eixa dinàmica, perquè no tinc el temps il·limitat que vosté té.

En qualsevol cas, dir-li que el que vosté ha fet demostra que han fet poc i, a més, tenen poc interés pel canvi climàtic. El president Camps, el seu interés pel canvi climàtic acaba quan acaben els focus de les càmeres de televisió enfocant-lo en actes de l'IPCC al que vosté s'ha referit o en premis Nobel.

Senyor conseller, anant al gra, i no com vosté ha fet, la Comunitat Valenciana en 2007 representava el 7,5% del total de les emissions d'efecte hivernacle de l'estat espanyol. Tinc de reconéixer-li que una xifra no excessivament mala, si tenim en compte que en eixe any 2007 el nostre PIB representava un 9,8 del total espanyol i la població valenciana un 10,8.

Ara bé, som la cinquena autonomia en emissions després de Catalunya, Andalusia, Astúries i Castella-Lleó. I a estes dades objectives, introduïm els fets que eixes quatre comunitat autònomes que emeten més que nosaltres, totes, totes, tenen centrals tèrmiques de carbó i nosaltres no, senyor conseller. I la major part de l'energia que es genera ací es produïx a la Central Nuclear de Cofrents, 2. 870 megavats de potència i el 32,4% del nostre mix energètic, que no emet CO

, com vosté sap molt bé. Si això ho contemplem, arribarem a la conclusió que no estem fent el suficient esforç per reduir els gasos d'efecte hivernacle i lluitar contra el canvi climàtic.

I altres dades que il·lustren el que acabe de dir, senyor conseller. A Espanya, entre 1990, any base de Kyoto, i 2007, els gasos d'efecte hivernacle augmentaren un 152%, mentre que a la Comunitat Valenciana ho feren en un 185%. És a dir, que estem un 33% per damunt de la mitjana espanyola en augment d'emissions de CO

Senyor conseller, el transport representa un 35% del total de les emissions de CO

a la Comunitat Valenciana –vosté ho sap–, havent experimentat un augment de més del 90% entre l'any base 1990 i 2007 a la Comunitat Valenciana.

És més, un 40% d'eixe 185% que he comentat abans que ha augmentat les emissions de CO

entre 1990 i 2007 a la Comunitat Valenciana, un 40% d'eixe 185% es deu al transport, com vosté sap també. Però, evidentment, el seu esforç no ha de centrar-se únicament i exclusivament en este sector.

Mire, senyor conseller, les seues línies d'actuació han de tindre com a base de treball dos programes: en primer lloc, el seu programa electoral; i en segon lloc, com vosté molt bé ha dit, l'estratègia valenciana davant el canvi climàtic 2008-2012.

Senyor conseller, en el seu programa electoral 2007-2011 es varen comprometre a aconseguir que en 2020, com a mínim, un 10% del combustible del transport procedira dels biocombustibles bioetanol i biodièsel i que el 20% de l'energia que es consumisca a la Comunitat Valenciana siga a través de fonts renovables.

Senyor conseller, ¿com van les actuacions? ¿Almenys s'estan complint els objectius que els ha assignat el govern en el pla d'energies renovables per al 2010?

Segon. Arribar a acords amb fabricants de vehicles de la Comunitat Valenciana per a la fabricació de vehicles.

híbrids i adaptats a l'E-85, bioetanol 85%. ¿A quants acords s'han arribat, senyor conseller, fins a estos moments?

Aprovar un pla de diversificació energètica en el transport. ¿Com està el pla, senyor conseller? ¿S'ha elaborat, s'han posat terminis, s'han marcat objectius?

Elaborar un pla de reducció del consum en el sector del transport. ¿Com està?

Millorar la relació càrrega/vehicle en un 15% en esta legislatura. ¿Què ha fet fins ara?

Desenvolupar programes de formació sobre conducció de transports energèticament eficients. ¿Què han fet?

Pla Renove verd. Recolzament, incentivació per a la substitució de vehicles amb menors emissions. ¿Què han fet en eixe tema? ¿On està el pla Renove verd?

Implantació de sistemes de gestió ambiental i d'empreses de transport. ¿Què s'ha fet, senyor conseller?

Senyor conseller, ¿estan treballant perquè en 2011 el 20% de l'electricitat consumida en el medi rural siga de fonts renovables, tal com vostés havien promés? ¿Estan estabilitzant el consum energètic industrial per unitat de PIB, tal com vostés havien promés per a esta legislatura? ¿Està ja en marxa, senyor conseller, el programa d'assessorament energètic a les pimes amb ajudes a inversions en tecnologies eficients, tal com vostés també havien promés? ¿Com està, senyor conseller, l'anunciat programa d'eficiència energètica per edificis antics?

Senyor conseller,

l'estratègia valenciana davant el canvi climàtic 2008-2012, com vosté coneix perfectament i acaba d'explicar, no és més que una relació de 125 mesures genèriques sense cap concreció, cap periodificació i cap compromís pressupostari. Repetisc, cap concreció, cap periodificació i cap compromís pressupostari. És, senyor conseller, un brindis al sol.

No obstant això, senyor conseller, a dos anys ja de la seua aprovació, de l'estratègia valenciana per al canvi climàtic, ¿pot explicar-nos quantes i quines mesures de les compreses entre la M264 i M274, que corresponen a energia, està desenvolupant la seua conselleria? A dos anys, ¿què està desenvolupant la seua conselleria en el que afecta a energia i el que afecta a transports d'eixa estratègia valenciana per al canvi climàtic?

Senyor conseller, ¿considera vosté que els centres de La Generalitat i dels organismes i institucions que depenen d'ella són un exemple de l'aplicació de les bones pràctiques d'estalvi i eficiència energètica pel que fa a il·luminació, aïllament i refrigeració-climatització? Vosté ha parlat que s'han fet set auditories. ¿Podia explicar el resultat de les auditories, senyor conseller? ¿Podia explicar, com a conseqüència de les auditories, quines propostes d'actuació van a implantar vostés en els edificis que depenen de La Generalitat de forma immediata? Esta última pregunta, senyor conseller, que acabe de fer, és la retirada del punt tercer de l'ordre del dia de hui i que hauria d'haver sigut formulada pel nostre company Antonio Godoy.

Però mire, senyor conseller, vosté ha entrat en la compareixença esta, en la posterior i en la posterior, i jo el que tinc de dir-li és: senyor conseller, a part de l'estratègia valenciana per al canvi climàtic, aproven vosté un pla estratègic d'energies renovables de la Comunitat Valenciana, que és un territori, com vosté ha dit, especialment sensible als efectes del canvi climàtic.

Senyor conseller, a la situació per la qual passa el pla eòlic, que després parlarem, s'afegix la proliferació de projectes d'aprofitament d'energia solar fotovoltaica, que estan sent autoritzats sense cap planificació prèvia. Tots els dies es publica al

Diari Oficial de la Comunitat Valenciana

algun expedient d'instal·lació fotovoltaica i, no obstant, segons el quadre de potencial d'energies renovables de la nostra comunitat, que figura en la pàgina web de l'Aven, l'objectiu de la generació d'este tipus d'energia per a 2010 és sensiblement inferior als megavats instal·lats als que m'he referit abans, ja instal·lats, senyor conseller.

El Consell està actuant de forma precipitada, deixant en mans de la iniciativa privada el desenvolupament d'un sector que és estratègic, senyor conseller, per al nostre futur. El 12 de juny de 2008, en la Comissió de Medi Ambient, no en esta, en la de Medi Ambient, fou rebutjada una proposició no de llei del meu grup perquè s'aprovara esta proposta que li acabe de fer, el pla d'energies renovables de la Comunitat Valenciana.

Senyor conseller, impulse'l, impulse'l, perquè a banda de l'obligatorietat de complir amb els seus compromisos electorals, com que l'estratègia valenciana per al canvi climàtic és tan difusa –és una estratègia, repetisc, sense terminis, sense pressupost, sense compromisos–, reforcen, demostren l'interés que tenen pel canvi climàtic, reforcen-lo aprovant esta estratègia valenciana d'energies. , este pla valencià d'energies sostenibles.

Li demane que ho faça, li demane que el seu grup ho faça, perquè serà una forma de posar ordre i concert en el que és en este moment un gran desgavell, propostes electorals incomplides, estratègia valenciana per al canvi climàtic sense cap tipus de compromís seriós ni pressupostari. I, per tant, eixa serà una fórmula, una fórmula adequada per posar ordre dins d'una problemàtica, que vosté molt bé ha dit, que és fonamental per a la Comunitat Valenciana en els pròxims anys.

I lamente, i lamente el que passà en la comissió per al canvi climàtic, lamente que el seu partit l'alçara sense començar a treballar, perquè, com vosté molt bé ha dit, estudiar les repercussions, les conseqüències i les actuacions que cal implantar en la Comunitat Valenciana per a evitar eixos efectes negatius del canvi climàtic en la Comunitat Valenciana, que van a ser especialment greus en les pròximes dècades. Ens mereixíem que eixa comissió treballara i aplegara a unes conclusions.

Moltes gràcies.

El senyor president:

Moltes gràcies, senyor Signes.

Per part del Grup Parlamentari Popular, té la paraula el senyor Maluenda.

El senyor Maluenda Verdú:

Moltes gràcies, senyor president.

Jo, en primer lloc, també vullc deixar constància del meu record més afectuós a l'exconseller i bon amic José Ramón García Antón, i també, com no? , al que va ser diputat del Grup Parlamentari Socialista en els últims anys José Antonio Godoy, amb el qual molt vaig debatre, vaig discrepar políticament, però que sempre es va fer des del respecte a la seua persona i a les seues idees.

El senyor Signes se queixa que té poc temps. Jo no me queixe, però jo tinc la mitat que ell, i no me queixe. Vaig a intentar desgranar el meu criteri respecte de la intervenció del senyor conseller, que tinc d'agrair, perquè ha segut molt extensa i molt important quant a la informació que ha aportat a la comissió en un tema tan preocupant com és la lluita contra el canvi climàtic.

Considerem, senyor conseller, que el document estratègic valencià davant del canvi climàtic 2008-2012, coordinat des de la Conselleria de Medi Ambient, Aigua, Urbanisme i Habitatge, constituïx, sense dubte, la base per caminar, per avançar cap a un model propi de desenrotllament social i econòmic que mos farà més forts enfront de les conseqüències del canvi climàtic. Creem que els objectius estratègics que arreplega el document i que el senyor conseller ha dit en la seua intervenció, són els eixos fonamentals per a aconseguir els propòsits: posar límit a l'emissió de gasos d'efecte hivernacle, incrementar la capacitat dels embornals de carboni, potenciar l'R+D+I en energia neta, reduir el risc del canvi climàtic respecte als recursos naturals, la salut de les persones i els béns socials, són elements fonamentals per a aconseguir l'objectiu.

També compartim el contingut de les 125 mesures concretes que s'han establit per a això. El compromís d'actuació no és sols de la Conselleria d'Infraestructures i Transport ja que també estan molt sensibilitzats en esta estratègia els departaments que compartixen les competències en indústria, transport, edificació, servicis públics, equipament residencial i ofimàtic, agricultura, transformació energètica, etcètera. El desenrotllament que tots estos departaments vénen realitzant coincidix amb les actuacions que ja des de fa uns anys també s'han dut des de la mateixa conselleria.

Coincidim amb el senyor conseller en la reivindicació del corredor de la Mediterrània, amb doble via ample UIC d'alta velocitat per a mercaderies i per a passatgers, així com la línia Sagunt-Saragossa, tram del corredor Cantàbric-Mediterrània, que són actuacions que descongestionarien el trànsit per carretera i, per tant, disminuirien de forma considerable l'emissió de CO

. També tenen un paper molt important en el canvi

(ininte l·ligible)

. plans de mobilitat sostenible, transports marítims, àrees logístiques, etcètera, sense oblidar les importants actuacions en Metrovalencia i Tram d'Alacant, que eviten quasi cinquanta milions de desplaçaments per carretera i estalvien més de tres milions de litres de gasolina, cosa que vol dir que l'emissió del CO

es reduïx en més de noranta mil tones a l'any.

Els projectes que té la conselleria quant al TVR i la plataforma reservada també tindran importància i transcendència a l'hora de reduir l'emissió de CO

Les ajudes que ha establit el Consell per a recolzar les empreses privades i entitats públiques que col·laboren en esta estratègia, són importants per a aconseguir l'objectiu. Les energies renovables, que des de fa anys va impulsant el Consell de La Generalitat i desenrotllant amb les seues polítiques també formen part d'esta estratègia.

I acabe, senyor conseller –senyor president, perdone'm si me'n passe en el temps–, agraint-li de forma reiterada l'exposició que vosté ha fet a la cambra, que pensem que forma part d'una estratègia i d'unes actuacions que, sense dubte, van a beneficiar eixa lluita que s'està desenrotllant des dels poders públics enfront de les conseqüències del canvi climàtic.

Considerem que és la forma adequada de combatre'l i, per tant, senyor conseller, compte una volta més amb el recolzament del Grup Parlamentari Popular i que, a més, el felicita molt especialment, senyor conseller, a vostés i als altres departaments que estan involucrats en esta lluita, perquè considerem que és l'actuació més adequada i exitosa per a aconseguir l'objectiu que tots perseguim.

Res més i moltes gràcies.

El senyor president:

Moltes gràcies, senyor Maluenda.

El senyor conseller d'Infraestructures i Transport:

Le puedo asegurar que somos los más, eficientes, y, además, la eficiencia energética en nuestra comunidad en los tres últimos años ha aumentado. , hemos aumentado 10,5 puntos. El último año, más de cinco puntos; los dos años anteriores, 2,5, cada año, el 2006 y el 2007; 2008, 5,5 puntos. Le puedo asegurar que ninguna otra comunidad ha tenido esa mejoría en la eficiencia energética. Todos los programas, que, además, no he comentado programas como los planes Renove de electrodomésticos, de calderas, de aires acondicionados, todo esto está generando un ahorro energético impresionante y, además, no solamente eso; el otro día di una rueda de prensa con representantes de asociaciones de las grandes superficies, y estaban encantados, porque, primero, que se les ayudaba a vender a ellos, en estas épocas tan complicadas, y decían que tenían un éxito tremendo y que de verdad que la gente estaba apostando, ¿eh? , y que agradecía muchísimo esos descuentos dependiendo de la eficiencia energética del aparato en cuestión.

(ininte l·ligible)

(ininte l·ligible)

(ininte l·ligible)

, y usted concretamente ha nombrado del 64 al 74, ¿eh? , tengo todos, que les puedo decir, pero, vamos, por decirle, fíjese, como los tengo preparados, le voy a leer solamente dos, porque ya no les voy a aburrir más, ¿eh? , pero, por ejemplo, el 64: «Fomentar la producción simultánea de electricidad y calor y el uso de combustibles menos contaminantes. » La Aven dispone de un programa de ayudas específico para el fomento de la cogeneración, tanto en los sectores industriales como en los no industriales.

(ininte l·ligible)

(ininte l·ligible)

El senyor president:

Sí, per a formular preguntes o aclariments, senyor Signes, té la paraula.

El senyor Signes Núñez:

Mire, senyor conseller, motius per a estar satisfets i conscienciats. Per a estar satisfets, no en tenen, i que estiguen conscienciats, ho dubte molt. Pareix que en 2008 ja estava tot fet quan l'estratègia sorgix a finals de 2008, és a dir, vostés s'avançaren en desenvolupar els punts de l'estratègia abans que l'estratègia s'aprovara. Però bé, és a dir, vosté ha de dir el que ha de dir.

Mire, vostés, conscienciats i satisfets no han d'estar, perquè a part del que hem parlat –i això no vullc deixar-m'ho– està evidentment la Comissió Especial per al Canvi Climàtic que es creà el 4 d'octubre de 2007 en les Corts Valencianes amb un termini d'un any per a estudiar els efectes del canvi climàtic en la Comunitat Valenciana i posar mesures, i el seu partit l'ha alçat sense que començara a treballar ni tan sols presentara el seu grup parlamentari. , el seu grup parlamentari, sense que presentara cap proposta de treball. Per tant, això és demostrar que se té molt poca conscienciació respecte als efectes que el canvi climàtic pot produir a la Comunitat Valenciana.

Senyor conseller, jo li demane que el dimecres que ve, quan esta proposta torne a anar al ple a iniciativa del Grup Socialista i del Grup Popular, li demane que done instruccions, no únicament perquè s'aprove, que s'aprovarà, sinó perquè no es torne a alçar abans que culmine els seus treballs.

Vostés tindrien motius per a estar satisfets si el president Camps havera complit la promesa feta en Oslo, durant l'entrega del Nobel a Rajendra Pachauri, de la imminent posada en marxa en la Comunitat Valenciana d'un parc tecnològic sobre canvi climàtic, del qual dos anys després res sabem; per tant, pocs motius per a la satisfacció. Doncs sí, tindríem motius per a la satisfacció també. si sabérem alguna cosa sobre el fòrum de desenvolupament sostenible que el president Camps prometé instal·lar en la seu de la Ciutat de les Arts i de les Ciències de les quals tampoc res sabem, senyor conseller. Tindrien raons per a estar satisfets i eufòrics en el tema del canvi climàtic si el passat 17 de novembre de 2008 s'havera celebrat en la Comunitat Valenciana –tal com prometé el president Camps– la reunió del Fòrum Internacional de Desenvolupament Sostenible que no es va celebrar.

Mire, vostés tenen pocs motius per a estar satisfets en el tema del canvi climàtic, molt pocs. Jo li repetisc, és a dir, el tema del canvi climàtic, a vostés només els interessa, o almenys al president, només li interessa que per a la fotografia i només li interessa per a eixir en els mitjans de comunicació, i les promeses que fa després el vent se les endu, com estes que li acabe de llegir.

Jo li demanaria, senyor conseller, que en la seua última intervenció vosté m'explicara per què estos tres esdeveniments que devien haver-se fet, promesos per Camps, no s'han fet. Alguna raó tindrà. Explique-m'ho, senyor conseller.

I expliquem també per què la Comissió Especial per al Canvi Climàtic, creada el 4 d'octubre de 2007 en el Ple de Les Corts, se va alçar sense començar a treballar. Quatre qüestions li plantege, en la seua resposta final, senyor conseller, li demane que me les conteste, perquè raons n'hi hauran. Perquè si damunt no n'hi han raons ja. , el grau de conscienciació que vostés demostren és absolutament nul.

Moltes gràcies.

El senyor president:

Gràcies, senyor Signes.

Diga'm, senyor Maluenda, per què demana la paraula?

El senyor Maluenda Verdú:

Sí, per a referir-me a la intervenció del senyor conseller, i demana un aclariment.

El senyor president:

Del senyor conseller?

El senyor Maluenda Verdú:

El senyor president:

A vore, si és per a alguna pregunta, sí.

El senyor Maluenda Verdú:

Senyor conseller, a mi m'agradaria que la seua senyoria diguera a la comissió si l'executiu té alguna competència en el desenrotllament d'una comissió ací en la seu del legislatiu. Si de vosté, o del seu vot, o de la seua decisió depén el que una comissió d'estes Corts que ha segut creada,

El senyor president:

Per favor, senyor Signes.

Per favor, senyories.

Senyories, per favor, jo els pregue.

Senyor Maluenda, jo li pregaria a vosté que no establisca ningun diàleg.

El senyor Maluenda Verdú:

El senyor president:

. se dirigix com estava dirigint-se, perfectament, al senyor conseller.

El senyor Maluenda Verdú:

Moltes gràcies.

El senyor president:

. i continue vosté en eixa línia.

Moltes gràcies.

El senyor Maluenda Verdú:

(Inoïble)

. senyor conseller, que mos diga si és que vosté té alguna competència en eixa matèria i si vosté ha influït d'alguna forma que una comissió que se va crear amb el vot favorable del grup majoritari i del grup de l'oposició per a un temps determinat d'un sol any, d'un sol any, ¿vosté ha segut requerit en alguna ocasió per eixa comissió perquè aporte alguna documentació? Vosté ha segut requerit en algun moment perquè comparega en eixa comissió?

Vullc dir-li astò, senyor conseller, perquè quede ben clar i conste en

que la responsabilitat que eixa comissió no haja funcionat no és per culpa de l'executiu, és per culpa dels grups de la cambra –els d'oposició i els de govern– que no hem sabut donar-li comesa a eixa comissió. No és culpa de vosté, no és culpa del grup majoritari, és culpa de la cambra. I ningú l'ha alçada en fals, quan ha vençut el terme d'un any que va aprovar el ple la comissió ha quedat extingida.

Per tant, jo sí que tinc molt clar, senyor conseller, que vosté no té ninguna responsabilitat. Jo tinc molt clar, senyor conseller, que vosté no pot prendre eixe tipus de decisions, sí que tinc molt clar que vosté no ha segut requerit mai perquè anara a la comissió a comparéixer o perquè aportara alguna documentació. Vosté no ha sigut requerit mai perquè no hi ha hagut iniciatives dels grups d'oposició que hagen impulsat eixa comissió que tant volien. No han segut capaços de presentar un projecte de pla de treball, no han segut capaços de presentar iniciatives parlamentàries que eixa comissió poguera discutir-les.

Per tant, senyor conseller, volia que quedara clar a la seua senyoria quin ha segut el resultat dels treballs que mai s'han fet en eixa comissió i quins són els que tenen la responsabilitat.

Moltíssimes gràcies per la seua atenció.

El senyor president:

Moltes gràcies, senyor Maluenda.

El senyor Signes Núñez:

Senyor president, tinc dret a rèplica? Perquè ha fet referència.

El senyor president:

El senyor Signes Núñez:

. que els grups de l'oposició no hem presentat.

El senyor president:

Senyor Signes, anem a vore, el debat, el debat és entre els grups i el conseller, primera qüestió.

El senyor Maluenda ha fet referència a una intervenció que vosté ha fet, però s'ha dirigit sempre i en tot moment al senyor conseller, no s'ha dirigit a vosté; per tant, rèplica no.

El senyor Signes Núñez:

Senyor president, però és que el senyor Maluenda ha responsabilitzat del tancament de la comissió que el grup de l'oposició.

El senyor president:

Anem a vore, per favor, senyories.

El senyor Signes Núñez:

¡Això és gravíssim! ¡Això és gravíssim! El que ha dit el senyor Maluenda és gravíssim.

El senyor president:

Mire vosté, jo he sentit que el senyor Maluenda ha adjudicat als grups parlamentaris, als grups parlamentaris, no a un grup o a un altre, la responsabilitat que eixa comissió no funcionara.

I esta presidència entén,

esta presidència entén que ha quedat. , eixe debat, digam, que és alié a la compareixença del senyor conseller; per tant, no n'hi ha lloc a parlar més.

Senyor conseller, per a tancar el debat, té vosté la paraula.

El senyor conseller d'Infraestructures i Transport:

El senyor president:

El senyor conseller d'Infraestructures i Transport:

El senyor president:

(Se suspén la reunió a les 12 hores i 23 minuts)

(Es reprén la reunió a les 12 hores i 35 minuts)

Compareixença del conseller d'Infraestructures i Transport, senyor Mario Flores Lanuza, per a informar de les licitacions de les empreses públiques FGV i GTP durant aquesta legislatura, sol·licitada pel Grup Parlamentari Socialista (RE número 42. 980)

El senyor president:

(Inoïble)

… Ferrocarrils de la Generalitat i l'Ens Gestor de Transports i Ports durant esta legislatura, sol·licitada pel Grup Parlamentari Socialista.

Per a la seua exposició, té la paraula el senyor conseller.

El senyor conseller d'Infraestructures i Transport:

Por su parte, GTP, que inició sus actividades en enero de 2005, tiene por objeto la construcción de infraestructuras terrestres y de puertos que les sean expresamente atribuidas, así como la gestión, conservación y mantenimiento de las mismas y de aquellas otras ya existentes respecto de las cuales le sean encomendadas estas funciones.

Es posible que la presente comparecencia, al igual que otras con contenido semejante, sea una excusa de la oposición para realizar manifestaciones catastrofistas a la búsqueda de un titular de prensa. Sin embargo, en este caso la realidad les pone en evidencia una vez más.

El senyor president:

Pel grup que ha demanat la compareixença, té la paraula el senyor Signes.

El senyor Signes Núñez:

Sí, moltes gràcies, senyor president.

Senyor conseller, efectivament la Conselleria d'Infraestructures i Transports és una conselleria inversora per excel·lència. No obstant, en els dos últims anys hem assistit a un descens significatiu de les licitacions en la pràctica totalitat dels seus programes. Estem d'acord que no es pot deslligar el que és la conselleria del que són els dos organismes autònoms. Però, paradoxalment, senyor conseller, el retall es produïx en unes dates en què les inversions d'este departament, i en això vosté coincidirà amb mi, són més necessàries que mai per impulsar l'economia valenciana i crear ocupacions. Lògicament coincidix amb un període de crisi econòmica i destrucció d'ocupació que afecta la nostra comunitat amb molta més intensitat que altres comunitats autònomes.

Senyor conseller, en lloc d'incrementar les seues inversions per ajudar a superar la crisi, tant la conselleria com les seues dos societats més potents, Ferrocarrils de la Generalitat i l'Ens Gestor de la Xarxa de Transport i Ports, s'ha caracteritzat per seguir l'estratègia contrària i rebaixar considerablement la seua xifra de licitacions durant els anys 2008 i el que portem de 2009.

Mire, segons l'estudi d'evolució de la licitació realitzat per la cambra de contractistes de la Comunitat Valenciana, la conselleria i les seues dos societats, Ferrocarrils i GTP, van licitar 195 milions en 2008, enfront dels 854 licitats en 2007.

Per altra banda, l'ens gestor, ja individualitzant, l'Ens Gestor de Transports i Ports, va licitar solament 4,81 milions en 2008 enfront dels 253,18 licitats en 2007. I Ferrocarrils en 2008 va licitar 54 milions enfront dels 25 licitats en 2007.

Pel que fa les concessions, les licitacions en 2008 van ser de zero euros, enfront dels 265 de 2007.

En conjunt, senyor conseller, tot això significa que l'any 2008 es van licitar 659 milions d'euros menys que l'any 2007, és a dir, un 77,12% menys.

Les dades oferides per l'estudi portat a terme per la cambra de contractistes són semblants a les dades globals de licitació d'obra pública durant 2008 de l'estudi elaborat per Seopan, per l'Observatori de la Construcció, que indiquen que la totalitat de les licitacions d'obra pública de La Generalitat, de tota La Generalitat, van experimentar un retrocés durant 2008 i avaluen eixe retrocés en un 47,5%. La licitació d'obra pública de tota La Generalitat, no únicament de la seua conselleria. Això significa, senyor conseller, que entre 2007 i 2008 les licitacions d'obra pública en tota La Generalitat es van reduir a la meitat, passant d'1. 508. 811 euros a 799. 427 euros. Estes dades de licitació de 2008 de La Generalitat van ser, senyor conseller, les pitjors, les pitjors dades des de l'any 2001, les de 2008, les pitjors des de 2001.

En l'àmbit de la seua conselleria, senyor conseller, entre 2005 i 2008 s'han invertit en obra pública 136,14 milions d'euros en carreteres; en ferrocarrils, entre 2005 i 2008, de mitjana, de mitjana, de mitjana de l'any 2005, 2006, 2007 i 2008, els quatre anys, de mitjana en ferrocarrils eixos quatre anys s'ha invertit 175,32 milions d'euros. I de mitjana de 2005 a 2008 en ports s'han invertit 14,54 milions d'euros. En total, senyor conseller, en l'àmbit de la seua conselleria i pel que fa a carreteres, ferrocarrils i ports de 2005 a 2008, en total s'ha invertit de mitjana 325,82 milions d'euros.

Les dades de licitació d'obra pública de La Generalitat en 2009, com es pot comprendre, encara que són escasses, no deixen veure una millora de la situació. Segons els estudis de Seopan, a finals de maig d'enguany La Generalitat en la seua globalitat havia licitat 187 milions en obra pública, enfront dels 432 licitats en el mateix període de 2008. I segons el seguiment per programes fet a través dels anuncis publicats en el

Diari Oficial de la Comunitat Valenciana

, des de l'1 de gener d'enguany fins el 27 de juliol d'enguany també, en l'àmbit de la seua conselleria i de les seues dos societats a penes es detecten noves licitacions, que en este moment, a 31 de juliol, poden avaluar-se, senyor conseller, en uns 50 milions d'euros per a tot este període, 1 de gener a 31 juliol de 2009.

I tampoc, senyor conseller, en adjudicacions d'obres pareix haver-se avançat entre l'1 de gener i el 27 de juliol de 2009, ja que en este període hem detectat l'adjudicació d'obra nova publicada en el

Diari Oficial de la Comunitat Valenciana

per un import inferior als 20 milions d'euros.

En resum, i pel que fa a licitacions, 2007, conselleria, Ferrocarrils i GTP: 854 milions d'euros; 2008, 195 milions d'euros. Agost 2009: 50 milions d'euros. Perquè tot això, senyor conseller, fa preveure que les xifres finals de licitació de la seua conselleria i de ferrocarrils i GTP no van arribar en absolut ni als 195 milions d'euros de 2008, que ja eren substancialment inferiors als 854 milions d'euros de 2007.

Senyor conseller, cal de forma urgent una reacció en el ritme de licitacions i adjudicacions d'obra pública de La Generalitat, però cal que això siga molt especialment en la seua conselleria per a contribuir a l'eixida de la crisi econòmica i a la creació d'ocupació.

Vostés ni poden ni deuen quedar al marge de la coresponsabilitat que en esta tasca tenen totes les administracions públiques. Vostés han de prioritzar estes inversions enfront d'altres. Quan dic vostés, dic La Generalitat, no dic la seua conselleria. I, per tant, els demane que col·laboren i deixen de centrifugar responsabilitats.

Mire, en carreteres, en les xifres que he comentat abans, vosté sap perfectament, senyor conseller, que ha parlat del PIE. Vosté, pràcticament, ha vingut a dir que en el PIE està pràcticament tot executat. Jo voldria.

, jo voldria la confirmació que tot el PIE, l'àrea de transport, està executada. Voldria la seua confirmació a continuació.

Però vaig a referir-me al que és el protocol de carreteres que l'11 d'abril de 2005 va firmar la ministra de Foment, Magdalena Álvarez, amb el president de La Generalitat, per un període 2005-2010. Mire, senyor conseller, de les huit actuacions que es va comprometre a executar el Consell en la província de València, en este moment n'hi ha executada únicament una; n'hi han dos licitades parcialment, que és la CV-50, tram Llíria-l'Alcúdia i CV-60, autovia l'Olleria-Gandia, i n'hi han cinc sense licitar en la província de València: distribuïdor comarcal nord-connexió amb la ronda de València, nova connexió de la V-30 amb l'A-3, connexió de la CV-50 de l'Alcúdia amb el corredor del litoral 332, duplicació Sueca-les Palmeres, i ronda nord-est de Sueca, tram 332-CV-50.

En Castelló, el Consell encara no ha licitat, de les deu actuacions que va comprometre, sis actuacions, que són la millora de la seguretat vial de la CV-12, Ares-Morella; la millora de la seguretat vial CV-141-accés a Peníscola; duplicació CV-17 entre la CV-10 i la 340, accés sud de Castelló, duplicació de la CV-222 entre Betxí i Alquerías del Niño Perdido, i duplicació Burriana-Vila-real i el nou eix Onda-Vila-real.

I, en Alacant, senyor conseller, el Consell té pendents de licitació huit de les onze actuacions del protocol de carreteres firmat. Eixes huit són l'ampliació de la CV-81 en el tram Villena-Muro, variant de la Canyada; l'eix del Vinalopó Elda-Novelda-Asp-Elx, tram Elda-Asp; l'autovia Novelda-Agost-Alacant; el condicionament Algueña-Novelda CV-840; l'autovia Elx-Santa Pola; la ronda de Crevillent; l'eix Orihuela-Guardamar CV-91 i, finalment, la ronda sud-oest Sant Miguel de Salinas.

Per tant, senyor conseller, la licitació és baixa, les adjudicacions són baixes i el grau de compliment tant del PIE com del protocol de carreteres 2005-2010 firmat pel president Camp amb la ministra Magdalena Álvarez, està en una total situació d'inacció.

Moltes gràcies.

El senyor president:

Moltes gràcies, senyor Signes.

Per part del Grup Parlamentari Popular, té la paraula el senyor Maluenda.

El senyor Maluenda Verdú:

Gràcies, senyor president.

Gràcies, senyor conseller, per la informació que mos ha donat atenent el que diu l'orde del dia i al que de forma específica va demanar el Grup Parlamentari Socialista. I és sobre les licitacions de les empreses públiques Ferrocarrils de la Generalitat i Gestor de Transport Públic i Ports de la Generalitat.

Esta compareixença no és per a altra cosa, no és per a parlar de les licitacions de la seua conselleria, no és per a parlar de les licitacions de carreteres, no és per a parlar de licitacions d'obres públiques en general. És, concreta i específicament, per a parlar de licitacions de les empreses públiques FGV i GTP, i és el que vosté ha dit a la cambra.

Però jo vullc recordar que ja en este passat període de sessions, allà a principis d'any, no recorde si va ser febrer o març, la seua senyoria ja va comparéixer en esta comissió i aleshores sí que va parlar amb caràcter general, va parlar de tot, i entre el que mos va exposar mos va informar també de les licitacions d'estes dos empreses públiques que depenen del seu grup, del grup infraestructures.

Bé, ja aleshores va quedar patent i hui pense que també, que els actuacions en tot moment de FGV, que es referixen de forma especial al que Metrovalencia i el Tram es referix i GTP a la construcció d'infraestructures terrestres i de ports, va quedar ben clar que en tot moment se complia el PIE, se complia el PIE –hi ha un grau de compliment del PIE que és l'adequat– i se respectava en totes les licitacions la legislació vigent, i que les prioritats sempre han estat marcades i estaran marcades per la pròpia planificació, la disponibilitat pressupostària i les necessitats més imperioses en matèria d'infraestructures. Jo pense que són els pilars fonamentals que marquen este tipus d'actuacions i, per tant, en tot moment s'ha actuat correctament per part d'estes empreses dependents de la Conselleria d'Infraestructures i Transports.

Pensem que també l'impuls que des d'estes empreses s'està fent quant al compliment del PIE a què m'he referit, també denota una sensibilitat gran, enorme, per part del conseller en millorar totes estes actuacions i, per descomptat, el respecte màxim que té en tot moment a l'ordenament jurídic i a les prioritats que els mateixos pressupostos, donada la situació de crisi tan greu que vivim a Espanya i que el Govern d'Espanya no és capaç de resoldre conforme s'estan resolent en altres països, doncs mos veem limitats a l'hora de poder fer totes aquelles licitacions que seria del gust no solament del Consell sinó del grup parlamentari que el suporta i pense que majoritàriament dels ciutadans.

Cal ser conseqüents amb la realitat i la realitat és la que és. El govern de La Generalitat està apostant de forma clara per les polítiques socials. No vol dir que descuidem les infraestructures. També s'està actuant de forma important en matèria d'infraestructures però les prioritats queden marcades per eixes disponibilitats econòmiques que donat que el Govern d'Espanya, damunt que no mos reconeix la població de la nostra comunitat perquè sí que ho diuen en els diaris però a l'hora de determinar el pla de finançament de les comunitats autònomes, mos deixa de banda una volta més i això mos limita a fer tot el que desitjaríem fer en matèria d'infraestructures d'estes competències que són a les que mos referim de FGV i de GTP.

No obstant, senyor conseller, té el nostre recolzament. Pensem que està fent tot el que pot i més, pensem que està actuant de forma molt correcta i molt encertada i que està generant un benefici clar per a millorar la qualitat de vida dels ciutadans valencians en estes matèries. Endavant i compte en tot moment amb el recolzament del Grup Parlamentari Popular.

Moltes gràcies.

El senyor president:

Moltes gràcies, senyor Maluenda.

Per a donar resposta conjunta als grups, té la paraula l'honorable senyor conseller.

El senyor conseller d'Infraestructures i Transport:

Usted ha hecho referencia, que se les contestó en su día, en esa comparecencia que hice en marzo y ahí reconocimos, señor Signes, el que. yo reconocí personalmente que la inversión ha bajado, la licitación ha bajado y también dijimos que porque la mayoría del dinero había que destinarlo a temas más sociales, y los temas sociales ya sabemos cuáles son, las

El senyor president:

El senyor Signes Núñez:

Sí, gràcies, senyor president.

Senyor conseller, vosté ha començat diguent que no ens podia desglossar la conselleria d'FGV i de GTP, per això jo he donat dades globals, i estic referint-me a una intervenció que hi ha hagut en eixe sentit.

Mire, senyor conseller, si li queden poques coses a licitar, tindríem de plantejar-mos si esta conselleria té sentit que seguixca existint. Vosté ha fet referència «a lo muchísimo que se invierte en trasporte por parte» de la seua conselleria, «en la Comunidad Valenciana a diferencia de otras administraciones».

Anem a vore, senyor conseller, l'any 2007 la xifra de licitació d'obra pública global de tota La Generalitat fou d'1. 508. 811 euros, mentres que les licitacions d'obra pública del Govern d'Espanya en la Comunitat Valenciana foren, en 2007, d'1. 593. 578 euros. És a dir, 84. 767 euros més que allò licitat per La Generalitat.

Però, adone-se'n, senyor conseller, en 2008 La Generalitat va licitar per 799. 427 euros, i el Govern d'Espanya va licitar per 1. 881. 163 euros en el nostre territori, en la comunitat. És a dir, 1. 881. 736 euros més que la mateixa Generalitat en la Comunitat Valenciana, en el nostre territori. Per tant, senyor conseller, ¿a on està la discriminació del Govern d'Espanya i a on està la falta d'atenció del Govern d'Espanya en inversions en infraestructures en la nostra comunitat? , ¿a on està? Com s'observa, l'esforç inversor del govern Zapatero a la Comunitat Valenciana, senyor conseller, és molt major que el de la mateixa Generalitat.

Però anem a la seua conselleria i parlem de carreteres, únicament de carreteres, per tal d'evitar al·lusions a la concentració inversora en l'AVE, si parlàvem de ferrocarrils. Les inversions en carreteres de La Generalitat en el període 2005-2008 han ascendit a 136,14 milions d'euros. ¿Sap quines han estat les adjudicacions de Foment a la nostra comunitat en tan sols any i mig, en el període març 2008-setembre 2009, el que va de la present legislatura? En licitacions, 501. 024. 280 euros. ¿Sap a quant han ascendit les. ? Perdó, això en adjudicacions. ¿Sap a quant a ascendit en licitacions en este mateix període? 368. 118. 443 euros. Senyor conseller, el major esforç inversor en carreteres fet mai en la Comunitat Valenciana.

I això per no parlar-li de ferrocarrils, perquè sé que vosté me contestaria que ahí s'inclou el paquet de l'AVE, que és fonamental. I, mentrestant, senyor conseller, vosté seguix sense licitar 21 obres en carreteres de les 29 que es comprometé en el protocol de carreteres firmat entre Camps i la ministra d'11 d'abril de 2005 i que haurien d'estar finalitzades ¡l'11 d'abril de 2010! , ¡d'ací a no res! ,.

El senyor president:

Senyor Signes.

El senyor Signes Núñez:

. –acabe ja president–, ¡d'ací a no res!

I no tinc temps, senyor conseller, per a, a pesar de les seues afirmacions, desglossar-li els incompliments en transport del PIE, al qual vosté fea referència abans que estava pràcticament tot fet ja.

Gràcies.

El senyor president:

Gràcies, senyor Signes.

Senyor Signes, jo crec que vosté és conscient que jo deuria haver-li a vosté cridat l'atenció, perquè estava referint-se a una cosa que no estava dins de l'ordre del dia.

De totes formes, vosté ha parlat de carreteres i el senyor conseller, doncs,

pot o no pot contestar-li, perquè no té ninguna obligació de contestar-li. El que li diga el senyor conseller. Si ell vol contestar-li, li pot contestar, però és evident que l'ordre del dia era el que era.

El senyor Signes Núñez:

No, anem a vore, jo he començat la meua segona intervenció diguent l'afirmació per la qual ha començat el conseller, diguent que quan parlem de licitacions no es pot desglossar el que és la conselleria de ferrocarrils i de GTP, ¿eh?

El senyor president:

Sí, però, això, pot fer vosté una al·lusió de passada, però no centrar la seua intervenció en una cosa que no estava prevista en l'ordre del dia.

Per tant. El que vull dir-li al senyor conseller és que, si no vol contestar, no passa res, perquè no és l'ordre del dia. Ara, ell té la llibertat, com vosté. , li he donat a vosté per a dir el que tinga de dir.

Senyor conseller, per a tancar el debat, té vosté la paraula.

El senyor conseller d'Infraestructures i Transport:

El senyor president:

(ininte l·ligible)

(S'alça la reunió a les 13 hores i 15 minuts)

