Comissió d'Educació i Cultura realitzada el dia 27 d'octubre de 2015. Comença la reunió a les 10 hores i 38 minuts. Presideix la diputada senyora Marian Campello Moreno. Reunió número 3.

La senyora presidenta:

Bon dia, diputats i diputades.

Comença la sessió.

I si els pareix, comencem passant llista el secretari de la mesa.

(El secretari passa llista per tal de comprovar si hi ha quòrum)

Molt bé. El primer punt de l'ordre del dia tenim lectura i aprovació… Bé. Volia fer una modificació, perdoneu. Vos han proposat des del Grup Popular una modificació de l'ordre del dia, perquè el mateix diputats que defensarà l'esmena al punt 4, té un altre punt en la comissió que tenim al costat al mateix temps. Aleshores, per a poder quadrar estar en els dos llocs, ens demanen passar el punt 4 al punt 3 i el punt 3 al punt 4. ¿Si estem tots d'acord? ¿Ho fem aixina, us pareix? (Veus) Molt bé. (Veus)

Molt bé. Este punt… ¿tenim clar el de hui? (Veus) Molt bé.

Aleshores, anem amb el punt…, en el primer punt de l'ordre del dia que tenim hui, que és lectura i aprovació, si escau, de l'acta de la reunió anterior. ¿Estem d'acord amb l'aprovació de l'acta? ¿Sí? Molt bé.

La senyora presidenta:

Per al 2 dos cride a la mesa el senyor conseller. El punt 2 diu: «Pregunta número 11 formulada per la diputada Eva Alcón Soler, del Grup Parlamentari Socialista, al conseller d'Educació, Investigació, Cultura i Esport sobre la convalidació d'assignatures d'estudis professionals. »

Bon dia, senyor conseller. (Pausa i veus) Té la paraula la diputada Eva Alcón per un temps de cinc minuts.

La senyora Alcón Soler:

Moltes gràcies, presidenta.

Bon dia a totes i a tots.

Conseller, sé que estarà d'acord amb mi que les lleis tenen com a objectiu principal solucionar i regular els problemes de la gent. També sé que coincidirem que totes les lleis que s'aproven amb oposició i fins i tot amb indignació del col·lectius que pretenen regular, el millor que es pot fer és modificar-les el més aviat possible.

I això és el que, en la meua opinió, i en l'opinió del grup parlamentari que represente, és el que s'hauria de fer en la LOMQE. És una llei que, com vosté molt bé sap, perquè també és docent, ha generat moltíssima controvèrsia, indignació en la comunitat educativa i fins i tot va provocar una vaga general d'educació en el mes de maig.

Jo no tinc la intenció, en aquesta intervenció, d'enumerar tots aquells aspectes que considere molt desencertats i, a més a més, que estic convençuda no van a millorar la qualitat educativa del nostre sistema. Avui simplement vull centrar-me en un aspecte molt concret que hem detectat i que, en la meua opinió, i també en l'opinió del grup parlamentari que represente, significa una gran injustícia per a un conjunt d'alumnat.

Mire conseller, quan s'ha començat a implantar la LOMQE, una de les coses que està passant és que s'està impedint convalidar assignatures que fins ara es podien convalidar. En concret, fins aquest curs es podien convalidar assignatura en primer i tercer d'ESO i en primer de Batxillerat a l'alumnat que cursava estudi de música i dansa o eren esportistes d'elit.

¿Per què no es pot fer ara? Simplement perquè de vegades és un problema terminològic. Abans teníem assignatures optatives i ara es diuen específiques o de lliure configuració. El problema és que si impedim esta convalidació, el que pot passar és que simultaniejar els estudis, aquestes activitats, amb els estudis regulars , va a ser molt difícil per a l'alumnat.

El problema no s'acaba aquí, encara és més greu, perquè l'alumnat que vol dedicar-se professionalment a la música no va a poder fer-ho. I fins ara sí que ho podia fer. Ho podia fer perquè podia cursar primer de Batxillerat i cinquè de conservatori, o segon de Batxillerat i sisé de conservatori. ¿Per què? Perquè podien fer les comunes i no les optatives. I a partir d'aquest curs, això no ho podran fer. ¿És això just?

No acabem aquí. Aquells estudiants que volien dedicar-se professionalment a la música, no tenien per què fer les proves d'accés a la universitat, les conegudes PAU. Acabaven i tenien el títol de Batxillerat. Ara els obligarem a fer una revàlida. Per tant, doblement injust.

Jo sé, estic segura, que compartix el diagnòstic. I també sé, i sóc conscient, de la seua voluntat política per mitigar els efectes negatius de la LOMQE, perquè ho ha demostrat en aquests tres mesos que té la responsabilitat de la conselleria d'educació.

I per tota aquesta situació, m'agradaria saber la posició de la conselleria davant d'aquesta problemàtica. I vull incidir que és una problemàtica, perquè abans aquest problema no el teníem. El tenim a partir d'aquest curs.

Moltes gràcies, conseller.

La senyora presidenta:

Gràcies, senyora diputada.

Ara té la paraula el conseller per a donar-li resposta per un temps màxim de cinc minuts.

El senyor conseller d'Educació, Investigació, Cultura i Esport:

Moltes gràcies.

Evidentment, compartim el diagnòstic. I és cert que existix eixe desajust, que està provocat precisament per l'aplicació de la LOMQE i que, evidentment, nosaltres compartim tant amb la diputada com amb el conjunt del Grup Socialista i entenem que una majoria dels grups parlamentari de Les Corts.

Que evidentment s'ha de derogar la llei i que s'ha de buscar, mentre es deroga, quina és la millor manera de donar solucions als alumnes valencians i, en este cas, a les persones que estan afectades dins d'eixos estudis, aquelles persones que decidixen estudiar…, fer estudis musicals o estudis de dansa i també als esportistes d'elit, que estan especialment afectats també per aquesta situació.

Per tant, eixe ajust que ha explicat la il·lustre diputada es produïx perquè el reial decret que regula les convalidacions entre els ensenyaments professionals de música i dansa i la condició d'esportistes d'elit i els estudis de l'ESO i el Batxillerat no s'ha modificat, no ha segut modificat per part del ministeri, ni adaptat a la LOMQE.

I, per tant, tot i que han intentat introduir una nova llei, no han adaptat estos reials decrets, i ací és on rau el problema. Com deia, per exemple, una de les principals dificultats és que eixe reial decret es basa fonamentalment en la convalidació, en la possibilitat de convalidar matèries optatives, quan en la LOMQE han desaparegut eixe tipus de matèries, estan configurades d'una altra manera.

¿Què hem intentat fer nosaltres? Donar solució interpretant quan ha segut possible el reial decret per tal de fer-lo compatible amb l'aplicació de la LOMQE i de la manera més beneficiosa per a l'alumnat. Hem entés, per exemple, que en els casos en què el decret permet la convalidació d'optatives, les optatives que es podien convalidar abans, nosaltres el que fem és permetre, com també fan altres territoris, altres comunitats autònomes, la convalidació de matèries de lliure configuració autonòmica. En el que es diu «lliure configuració autonòmica opcional», el que fem nosaltres és poder-les convalidar com si foren les optatives de l'anterior llei.

En esta decisió que hem pres i que hem comunicat a tots els centres educatius, als centres de secundària, en l'ESO, en els cursos de l'ESO, la situació dels alumnes i les possibilitats de convalidar són pràcticament les mateixes que s'aplicaven abans, perquè en primer i tercer de l'ESO, que són els afectats per la LOMQE, el podran fer ara els alumnes en esta situació, els que estan cursant ensenyaments professionals de música i dansa, per exemple, el que faran és convalidar l'assignatura de música i, a més a més, podran convalidar la matèria de lliure configuració autonòmica opcional de les que estan indicades en la resolució.

Per tant, tant en les que s'aplica la LOMQE es podrà fer fent eixa lectura que hem fet nosaltres de canviar optatives per lliure configuració autonòmica opcional i en els que no s'aplique la LOMQE, en este cas, en segon i quart, el que es fa és continuar igual com estava fins ara, perquè l'aplicació és la LOE.

Eixa convivència de dos lleis d'educació al mateix temps complica molt les coses, però, bé, estem intentant adaptar-ho via eixa resolució. I, per tant, en l'ESO no n'hi haurà problema, no ha d'haver-hi problema perquè ja ho hem adaptat.

El mateix passa amb els esportistes d'elit o els estudiants de dansa, que el que fem és en lloc de convalidar la música, convalidem l'educació física i la següent que convalidem igual. En segon i quart, com estava, perquè s'aplica la LOE. I en primer i tercer, la lliure configuració autonòmica opcional. ¿Val?

On n'hi ha més dificultat és al Batxillerat. I ahí és on també ho hem regulat, mitjançant una resolució, que el que intenta és donar eixida al màxim possible dins d'eixe encaix legal que n'hi ha.

Per tant, abans qualsevol matèria de conservatoris podia convalidar com a optativa i ara només algunes concretes que hem desenvolupat en la resolució. Per tant, sí que podran convalidar a partir d'unes concretes que estan ahí regulades.

I ahir mateix vam penjar també en la web un altre document en què intentem aclarir més la situació de Batxillerat. Bàsicament és això, que la normativa estatal, com no està desenvolupada, genera una situació diferent a la que s'havia aplicat en els anteriors cursos. I en el cas concret de primer de batxiller, que és on s'aplique la LOMQE, que és on podria haver-hi més dificultats, el que hem fet és, com déiem, intentar donar solució.

¿Quina solució hem donat? Doncs en este cas no ocorre com en l'ESO, que féiem el paral·lelisme entre l'optativa i la lliure configuració autonòmica, perquè eixa lliure configuració autonòmica és l'obligatòria de valencià. I, per tant, el que fem és que es puguen convalidar determinades matèries específiques que són les que s'indiquen en la resolució. Eixes matèries sí que se poden convalidar.

Els que no cursen cap assignatura, els alumnes que no cursen cap assignatura de les que s'indiquen en la resolució, ahí és on està el problema, perquè no tindran la convalidació. ¿Què hem dit als centres? Que no obstant això, hem facilitat que encara que eixos centres no oferisquen eixa assignatura, els alumnes es puguen matricular igualment i, per tant, a efectes de convalidació, es puga convalidar. ¿M'explique? És a dir, encara que eixos alumnes no puguen tindre eixa oferta en eixe determinat centre, la puguen matricular, perquè és una de les que està en l'ordre i, per tant, puguen convalidar-la igualment i, per tant, que no tinguen tanta afectació.

I ja acabe. Per tant, en resum, ens vam reunir amb el ministeri i ho vam demanar. El mateix director general de política educativa ha demanat l'adaptació del reial decret a la realitat, sobretot, en general, de tot l'estat, però sobretot valenciana, perquè tenim especialment estudiants en este sentit.

I en resum és que en el que afecta la LOMQE hem fet la resolució i, per tant, s'està donant ja solució. I als que no afecta la LOMQE, que són els que estan en la LOE, continua com estaven.

Per tant, estem donant ja una solució i el que estem demanant és que se regule el decret d'acord amb la LOMQE i, per tant, que es puga fer de forma generalitzada i no com hem fet nosaltres, que ho hem anat fent de forma puntual per a millorar la situació d'estos alumnes.

Gràcies.

La senyora presidenta:

Gràcies, senyor conseller.

La diputada Eva té rèplica per vint segons. ¿La vol…? ¿Vol fer ús?

La senyora Alcón Soler:

Simplement, simplement, agrair, agrir l'esforç de totes les persones que treballen en la conselleria, la sensibilitat del conseller per haver donat resposta a un dels problemes que s'havia detectat en la comunitat educativa. I des del Grup Parlamentari Socialista, transmetrem a la gent implicada la decisió també que s'ha pres.

Moltíssimes gràcies.

La senyora presidenta:

Gràcies.

Proposició no de llei sobre la declaració del moviment associatiu de les societats musicals de la Comunitat Valenciana com a bé d'interés cultural (BIC) i sobre la declaració de la Federació de Societats Musicals de la Comunitat Valenciana com a entitat protectora del patrimoni cultural valencià, presentada pel Grup Parlamentari Podemos-Podem (RE número 1. 103, BOC número 15)

La senyora presidenta:

Si us pareix, passem al punt…. , passem al punt 3, que seria el punt 4 original. Diu: «Presa en consideració de la proposició no de llei sobre la declaració del moviment associatiu de les societats musicals de la Comunitat valenciana com a bé d'interés cultural i sobre la declaració de la Federació de Societats Musicals de la Comunitat Valenciana com a entitat protectora del patrimoni cultural valencià, presentada pel Grup Parlamentari Podemos-Podem. »

Té la paraula el Grup Parlamentari Podemos-Podem per un temps… (veus) per un temps de huit minuts.

El senyor Almería Serrano:

Gràcies, presidenta.

Tinc l'enorme plaer de presentar i defensar esta proposició no de llei sobre la declaració del moviment associatiu de les societats musicals de la Comunitat Valenciana com a bé d'interés cultural, un tema que jo mateix vaig iniciar a l'any 2008 des d'una entitat de la societat civil de la qual formava part.

Caldria fer una introducció a què és el moviment associatiu de les societats musicals, encara que tot el món podrà tindre, almenys, la referència de la societat…, de la banda del seu poble. Estem parlant d'un moviment que data de més de dos-cents anys. Tenim inclús actes constitucionals de societats musicals de 1805 i capdavanteres. Tenim una data que, bé, que ja fa menció a la importància i a l'evolució d'este moviment. És un moviment únic en el món no pel que fa al que són les societats musicals, sinó per la forma i la intensitat amb què es dóna eixe moviment en un territori com el nostre.

Este fenomen servix de referència internacional per a altres governs que han pres com a model el moviment associatiu de les societats musicals per a intentar desenvolupar experiències similars en països com ara Colòmbia, com República Dominicana, Costa Rica i altres que al final no varen poder accedir per falta de finançament. Estem parlant, per dimensionar esta realitat, d'un col·lectiu de 547 societats musicals en estos moments.

Cal dir també -perquè en algun moment s'havia donat la visió que este era un moviment obsolet que no tenia demanda social- que des de la seua fundació en 1968, el moviment no ha deixat de créixer de forma constant, inclús en els períodes de la crisi on pensàvem que podria haver-hi una ralentització i que no ha segut així.

En estos moments eixes 547 societats musicals tenen un col·lectiu d'uns quaranta mil músics, 547 escoles de música, amb 60. 000 alumnes i un col·lectiu de socis que participen en el suport de la massa social d'aproximadament dos-centes mil persones. D'estes 547, en estos moments n'hi han 163 societats musicals que són centenàries.

El plantejament del BIC ve ja en l'any 2008, quan l'assemblea de la federació estima convenient fer esta petició. I el dia 14 i 20 de maig de 2009 hi ha una visita de la junta directiva de la federació a les Corts Valencianes, en la qual es demana ja aleshores la unanimitat de tots els grups polítics per a esta declaració.

Pel que fa als requeriments legals, es van demanar els informes preceptius i la declaració constava en el seu moment de sis informes favorables de les entitats consultives de La Generalitat, Consell Valencià de Cultura, les quatre universitats, el Conservatori Superior Joaquín Rodrigo de València i un de l'Acadèmia de Sant Carles de Belles Arts, que no vàrem presentar per no considerar que era del tot concloent, encara que era favorable també.

Esta declaració està emparada en la Constitució espanyola, en l'Estatut d'autonomia, en la Llei de patrimoni cultural valencià i també en la Llei valenciana de la música, que cal esmentar que també va ser aprovada per unanimitat de les Corts Valencianes l'any 1998.

El resultat va ser el més sorprenent de tot el procés, i és que en lloc de fer la declaració de bé d'interés cultural, es va incoar un expedient de bé immaterial de rellevància local, i aixina va estar la posterior declaració l'any 2012.

El patrimoni que constituïxen les societats musicals té un vessant social, és el moviment més capil·laritzat, vertebrador de tot el País Valencià. Estem presents en el 90% dels municipis majors de dos-cents habitants. És un moviment eminentment democràtic, que respecta, fonamentalment, valors com la igualtat de gènere, on va estar…, la introducció de la dona va estar un procés absolutament normalitzat i van ser pioner. És un moviment netament participatiu.

A nivell educatiu, les 547 escoles de música constituïxen el primer nivell de sistema educatiu, aportant un quart de milió de metres quadrats de superfície per activitats tant de tipus educatiu com de tipus social.

En el vesant cultural, el col·lectiu de les societats musicals se convertix en una vertadera indústria cultural del nostre territori, una indústria que no està subvencionada com molta gent pensa. Vaig a donar algunes dades per a dimensionar l'impacte econòmic d'aquesta indústria, on el 77% dels ingressos de les societats musicals s'obtenen a canvi de la prestació de serveis i no de subvencions; on n'hi ha una producció de 60 milions d'euros agregada i un valor afegit de quasi 32 milions d'euros; que n'hi han uns actius fixos entre edificis, partitures i instruments de quasi cent vint milions d'euros; com he esmentat, una disposició de superfície de quart de milió de metres quadrats, que mobilitzen un treball voluntari equivalent a 380 llocs a temps complet i un dels patrimonis importants també és la possessió de mig milió de registres en partitures de banda, orquestra i altres grups de cambra que constituïx probablement l'arxiu més gran del món.

Com a indústria, també és important el tema de l'ocupació. El moviment dóna faena a 2. 575 persones, entre ocupacions directes induïdes i indirectes, i és una indústria que continua funcionant i continua en creiximent.

Hi van haver adhesions també de 284 municipis de tota la Comunitat Valenciana, a més de totes les diputacions, mancomunitats, etcètera.

I, bé, podria continuar parlant, és un tema que m'apassiona, no tinc més temps. I vull acabar dient que demanem, demanem que continue l'expedient per a la declaració BIC de les societats musicals de la Comunitat Valenciana.

Tinc d'agrair també a l'últim govern, sobretot a l'exconsellera María José Catalá l'interés que es va prendre en l'última part de la legislatura anterior per dur endavant este tema, que no va arribar a temps per problemes de la cita electoral. I que això ha fet que hi haguera una esmena al nostre text, que acceptem, una esmena del Partit Popular, que acceptem tal i com està plantejada, perquè s'agilite la finalització de l'expedient.

Aixina volem que s'inste el Consell que agilite la finalització de l'expedient per a la declaració de BIC de les societats musicals de la Comunitat Valenciana en la seua tipologia de bé immaterial. I també, com contempla la llei, que es declare la Federació de Societats Musicals de la Comunitat Valenciana com a entitat protectora del patrimoni cultural valencià.

Moltes gràcies.

La senyora presidenta:

Moltes gràcies.

Ara tindria la paraula el Grup Parlamentari Popular per a defensar la seua esmena, (rialles) que ha segut acceptada ja. Aleshores, no sé jo molt bé com… ¿Fem igual, mantenim igual? (Veus)

El senyor Mulet Taló:

Moltes gràcies.

I, bé, començarem per la fi.

En primer lloc, i en correspondència, jo tinc de dir que no n'hi ha millor persona per a presentar aquesta moció que Pepe Almería, que és una de les persones que ha treballat (rialles) durant anys, durant molts anys pel benestar d'eixes societats musicals, de les quals avui volem enorgullir-nos proclamant que siguen BIC, un gran patrimoni cultural de la Comunitat Valenciana, com ha explicat ell perfectament i detalladament, i jo no vaig a aprofundir.

Però sí que m'agradaria insistir en una qüestió que per a mi és important no a soles el moviment, la quantitat de persones, 40. 000 músics, la implantació dels educands… Tenim de vore dos coses importantíssimes. Una, si més de cinc-centes societats musicals en una comunitat que té 542 municipis…, és a dir, una total implicació i implantació territorial, i això per a mi és…. , bé, pense que per a mosatros té de ser molt important.

I també, a més de tot eixe treball social que mos ha explicat detalladíssimament i que jo no vaig a repetir, n'hi ha un altre aspecte. Estem parlant d'un BIC, i un BIC no a soles per l'impacte social que oferix a esta comunitat i a la resta de la humanitat, sinó per la qualitat i aportació al patrimoni cultural immaterial. Estem parlant d'un extraordinari nivell musical. Totes eixes persones que des de fa més de dos segles han estat aportant el seu compromís i el seu temps, han anat evolucionant i oferint cada vegada més una qualitat musical i artística de major nivell. Tan cert és això que molts dels músics de la Comunitat Valenciana s'han exportat, entre cometes, a diferents orquestres o bandes de la resta d'Europa i d'altres llocs, d'altres indrets.

Un altre aspecte importantíssim és el de la composició. És a dir, totes estes bandes i estos músics han enriquit el patrimoni universal musical amb les seues composicions. A més d'un altre gran valor que tenim, que també mos ho ha explicat perfectament Pepe, que és el dels arxius de partitures.

En tot això, el Partit Popular està convençut que hem de finalitzar ja i agilitar la finalització d'eixe expedient que ja estava en marxa.

Moltes gràcies.

La senyora presidenta:

Moltes gràcies, senyor diputat.

Ara tindria la paraula el… Bé, entenem que tindria la paraula el Grup Podemos-Podem, però com ha dit ja que accepta l'esmena, passem al següent torn de paraula, que seria per a fixar el posicionament del Grup Parlamentari Ciudadanos, per un temps màxim de quatre minuts.

La senyora Ventura Campos:

La senyora presidenta:

Moltes gràcies, senyora diputada.

Té ara la paraula el Grup Compromís, per un temps de quatre minuts.

El senyor Nadal Sendra:

Moltes gràcies, senyora presidenta.

Primer de res, dir que és tot un luxe tindre Pepe Almería ací i que haja presentat ell aquesta proposició.

També, pel que veig, i a falta de parlar els companys del Partit Socialista, sembla que n'hi haurà consens, unanimitat en votar a favor la proposta. La qual cosa, tractant-se d'un tema cultural i d'una senya d'identitat del poble valencià, la veritat és que no passa tots els dies i -crec- tots hem d'estar contents, ¿no?

Les bandes de música, les societats musicals en general són part de les nostres arrels i de la nostra idiosincràsia com a poble. Gràcies a les societats musicals -crec- s'ha impulsat també la cohesió social del nostre poble, dels nostres pobles i de les nostres comarques, cultural, econòmica i també, sobretot, educativa.

D'alguna manera -com ha dit Pepe-, és un moviment democràtic que fomenta la democràcia participativa, ¿no? , entre altres coses, allò que als pobles tot ho fem entre tots; això, realment, sembla que no però és una cosa molt important.

Jo volia, de totes les coses que s'han dit que -crec- són molt importants, del nombre de societats musicals, m'ha semblat també molt interessat el que ha dit des del Partit Popular el tema de la composició, que també és un tema a nivell creatiu i musical molt interessant.

Jo, per dir alguna cosa diferent, pense que també seria important projectar-nos cap al futur i pensar que les societats musicals poden ser una base, un bressol, però també una punta de llança, ¿no? , perfecta per a projectar-nos com a poble en el futur a nivell econòmic, per a projectar una nova indústria cultural valenciana i que en el seu vessant musical doncs la veritat és que podria créixer molt i que el País Valencià fórem una potència, almenys europea, a nivell musical, que ja ho som però encara podríem anar més enllà projectant-nos a partir de les societats musicals.

D'alguna manera, les societats musicals han fet escola o, fins i tot, de mili per a moltíssims músics que, després, han estat en grups de jazz, de rock, música tradicional i, evidentment, música clàssica.

Pense que tenim una gran oportunitat entre tots, si continua este consens, de projectar-nos cap al futur, ¿no?

A nivell polític, dir que -com diu la proposició- fa uns anys va haver-hi una brega -que tots ens enteràrem- de La Generalitat, del Partit Popular i les bandes de música per qüestions de subvencions i altres qüestions també importants, en aquells moments arran d'esta brega a la millor, si no havera passat açò, doncs el BIC s'havera aprovat abans.

En tot cas, el que és passat és passat i sí que dir que d'alguna manera felicitar l'última etapa de La Generalitat, del Partit Popular, de la consellera María José Catalá, que van prendre esta declaració de BIC, que no s'ha pogut aprovar i que ara li donem una nova espenta.

Moltes gràcies.

La senyora presidenta:

Gràcies, senyor diputat.

Té ara la paraula, per un temps de quatre minuts, el Grup Socialista.

El senyor González Delgado:

La senyora presidenta:

Moltes gràcies.

Passem a la votació.

¿Vots a favor? Molt bé. S'aprova per unanimitat esta proposta. Enhorabona. (Aplaudiments)

Anem a continuar amb la comissió. (Veus)

Anem a fer una pausa perquè ens el demanen els grups per a poder tramitar el punt 6, i pareix que anem rapidets i aplegarem al punt 6, la qual cosa és una alegria molt gran per a totes i tots.

Aleshores, donem deu minutets, fem una pausa per a arreglar allò del punt 6 i tornem a la comissió. D'acord?

(Se suspén la reunió durant uns minuts)

La senyora presidenta:

Continuem amb la sessió.

Proposició no de llei sobre l'ampliació del període de beques de menjador escolar als mesos de juny i setembre, presentada pel Grup Parlamentari Compromís (RE número 225, BOC número 6. Correcció d'errades RE número 1. 788 i 1. 824)

La senyora presidenta:

Anem a pel punt 4, que és el 3 original, i diu: «Presa en consideració de la Proposició no de llei sobre l'ampliació de període de beques de menjadors escolars als mesos de juny i setembre, presentada pel Grup Parlamentari Compromís. »

Té la paraula la diputada Mònica Álvaro per un temps màxim de huit minuts.

La senyora Álvaro Cerezo:

Moltes gràcies.

Tenia moltes ganes d'arribar ací, a esta comissió, amb esta PNL sota el braç perquè, per fi, açò suposa justícia social i el canvi que ahí fora s'estava esperant que ja férem possible amb l'aplicació del punt 1 d'esta PNL.

Miren, jo no acostume mai a parlar de mi, però avui sí que m'agradaria fer-ho, i és que abans de parlamentària jo he sigut tinenta d'alcalde i regidora de Vila-real, del meu poble.

I per a aquells que acostumen a dir que en Compromís no sabem gestionar doncs, miren, ho fem, sabem fer-ho i, a més -prenguen nota-, ho fem sense imputats.

La qüestió és que cada volta que apareixien els llistats de beques de menjadors als serveis socials, no a Vila-real només, sinó a tot arreu, tremolàvem. I els ho dic literalment.

Miren, una notícia, el Levante, 3 d'octubre del 2011: «Más de ochenta y cinco mil alumnos comienzan hoy el comedor sin saber si tienen la beca. » ¿Saben vostés el que això significava? ¿Imaginen vostés quin era el drama de milers i milers de famílies que necessitaven en plena crisi d'aquesta beca per a alimentar els seus fills? Doncs, els garantia esta beca, mal anomenada «del cent per cent», a xiquets i xiquetes de vint punts, el màxim puntuable, xiquets i xiquetes que passaven l'any amb menys de 393 euros.

I això, senyories, això és ¡fam! , i això fora d'estes parets estava passant i passa.

Al 2012 les notícies que sortien d'ací, d'aquesta casa no eren molt millors. Mentre que Compromís féiem públic que Fabra es gastava 360. 000 euros en autobusos per a visitar Les Corts i els omplia de palmeros als pobles, ens despertàvem amb altres tipus de notícies, notícies com aquesta: «Dos tercios menos de alumnos reciben este curso la beca íntegra de comedor. »

I li dic jo que en alguns pobles no els quedava més remei que tapar les vergonyes i la fam de les famílies atorgant beques municipals davant l'absència de La Generalitat del PP.

Fins a quatre cents cinquanta-sis xiquets i xiquetes van arribar a tenir la beca completa a Vila-real i a altres pobles gràcies a governs de progrés, no gràcies ni a les diputacions ni tampoc gràcies a la conselleria que deixava fora milers i milers de xiquets, sinó gràcies a alcaldes, alcaldesses, regidors, regidores que sí sabíem el que el poble estava passant, mentre que el PP gastava en palmeros i autobusos.

El Partit Popular mentia quan deia que donava una beca del cent per cent perquè mai fou així. Miren, als alumnes de l'educació primària i ESO -infantil vindria després- se'ls atorgava una beca -el màxim- de 3,94 euros al dia; però amb l'altra mà regulaven des de conselleria d'educació, i fins a l'última resolució del 17 de juny del 2015, regulaven el preu del menjador en 4,25 euros al dia.

És a dir, el copagament era de 31 cèntims diaris a xiquets i xiquetes que passaven l'any amb menys de 393 euros. I a infants que tenien aproximadament un euro per a sobreviure al dia se'ls demanava un copagament de 31 cèntims per a poder gaudir d'una beca que el PP anunciava com a gratuïta, com a cobertura del cent per cent, com a íntegra.

Això -insistisc-, això és fam, i no sóc jo qui ho diu, ho diuen els informes, ho diu Unicef, ho diu Europa, i ho sap i ho pateix la societat. Miren, «el 36,6% de los niños valencianos está en riesgo de pobreza y exclusión».

Senyories, jo, jo he patit vergonya aliena però el que és pitjor és que amb el Partit Popular els nostres fills patien fam.

És el moment de revertir la situació, per això demane a totes i a tots el vot favorable a esta PNL que sol·licita que per al proper curs escolar les beques de conselleria coincidisquen per primera volta amb el cent per cent; és a dir, fer coincidir el que s'abona a les famílies amb el que regula la conselleria com a preu màxim dels menjadors dels centres docents titularitat de la conselleria.

Moltes gràcies.

La senyora presidenta:

Gràcies, senyora diputada.

Té ara la paraula el Grup Parlamentari Podemos-Podem per un temps màxim de quatre minuts.

La senyora Quiñonero Hernández:

(Inoïble) … Vivimos en una sociedad con 1. 736. 000 personas en riesgo de pobreza y una exclusión social que era del 34,7% en el 2014, un 5,5% más de la media estatal y 8,2% por encima de los datos del 2009. Son datos alarmantes que hemos de abordar con urgencia porque no podemos hacer política si no estamos mirando a la gente que más lo necesita.

La senyora presidenta:

Moltes gràcies.

Té ara la paraula el Grup Ciudadanos per un temps de quatre minuts.

La senyora Ventura Campos:

El presidente de La Generalitat, en su discurso de investidura afirmó que «la setmana pròxima, si obtinc la confiança de la cambra, La Generalitat i els ajuntaments obriran coordinament els menjadors escolars amb la finalitat de garantir el menjar a tots els xiquets i xiquetes que ho necessiten durant este estiu, i en el mes de setembre s'obrirà en tots els centres educatius que siga necessari».

En este sentido, hacen falta políticas específicas e integrales que sitúen a los niños y niñas en el centro, hacen falta medidas que incidan en los factores que hacen más vulnerables a los menores y les garanticen el acceso a los recursos necesarios.

Por otro lado, el programa de Compromís recoge la aprobación de urgencia -hoy puesta en marcha- de manera inmediata del programa «Tres comidas decentes al día» que garantice, a través de los servicios sociales municipales, mediante una línea de financiación a La Generalitat, a los ayuntamientos, comedores municipales, para que los menores no escolarizados o los menores escolarizados en centros sin comedor se les sirva desayuno, comida y cena diarios, que cumplan con los criterios de alimentación a escolares básicos establecidos. Esta medida sí que nos parece necesaria.

La senyora presidenta:

Moltes gràcies.

El tema de la pregunta -crec- m'imagine que serà al govern i el govern no està aquí. (La senyora Ventura intervé amb el micròfon desconnectat) És que ho he parlat amb el lletrat i em diu que no n'hi ha pregunta i no n'hi ha resposta. (La senyora Ventura intervé amb el micròfon desconnectat) Ja, molt bé. D'acord.

Molt bé, ara tindria la paraula el Grup Parlamentari Socialista per un temps de quatre minuts.

La senyora Caballero Hueso:

Moltes gràcies, presidenta.

Companys.

Bé, celebrem la modificació del que va ser en el seu dia el calendari, període de beques de menjador escolar, i ho celebrem pel que suposa per a la protecció dels més vulnerables.

Els motius argumentals de la PNL són més que vàlids. Tant les declaracions de la defensora del poble, Soledad Becerril, en el seu moment, que parlà de la necessitat de modificació de les beques perquè, entre altres coses, estiguen dins del calendari escolar, com les de la Sindicatura de Greuges ja al 2009, Emilia Caballero, que ho demanava en el seu moment al·legant sobretot el perill per a les famílies d'especial vulnerabilitat i exclusió social.

És una mesura, la primera que es planteja en la PNL, que ja es prengué enguany, i això és la constatació que el meu govern, el Consell, està treballant per les persones, també en educació.

Esta és una decisió molt vinculada al benestar de les persones però la voluntat del Consell, tal com es plasmà a l'Acord del Botànic, és l'ampliació d'una política d'ajudes que garantisca que cap persona deixe la seua formació per motius econòmics. I això també val per als menjadors escolars.

Senyories, segons l'últim informe de l'Institut Nacional d'Estadística, el 29,2% de la població espanyola es troba en situació de pobresa; al 2010 estaven al 26%, hem pujat més de tres punts. I a la Comunitat Valenciana el tant per cent es dispara fins al 34,7%.

L'estudi de la xarxa europea i lluita contra la pobresa i l'exclusió social ens diu també que més de dos-cents setanta mil valencians i valencianes s'han incorporat a situacions econòmiques molt precàries en els últims quatre anys.

A la Comunitat Valenciana més del 20% de les llars familiars tenen dificultats econòmiques, i en els casos de menors de setze apleguen a quasi el 26%.

Les necessitats nutricionals que la població en general necessita són un compendi de nutrients que varien segons l'edat, l'activitat física, etcètera. En els casos de xiquets i xiquetes cal assegurar una alimentació adequada no sols perquè siga garantia d'un creixement adequat i ajude a previndre malalties, sinó perquè és la nostra responsabilitat política defensar eixe dret per a tots i totes.

L'organisme infantil necessita funcionar, igual que l'adult, en cinc nutrients: proteïnes, hidrats, vitamines, sals, greixos. Una alimentació adequada ha d'incloure aquestes substàncies diàriament i en cadascun dels menjars. Aprendre a combinar els aliments i establir uns esquemes d'alimentació correctes és fonamental per al desenvolupament i la salut dels xiquets.

Com podem des de les institucions ajudar que els xiquets estiguen ben alimentats? És clar, de moment ja està fet, ampliar el període de beques de menjador per tal que es cobrisca tot el calendari escolar. I per suposat revisar la seua quantia. Perquè hi ha gent que no portarà els xiquets als menjadors si han de pagar, per poc que siga. La companya diputada de Compromís parlava de 35 cèntims. Ni un.

I a més vull recalcar que el concepte ací no és ajuda, és dret, és dret de tot el món a estar ben alimentats.

Anem a recolzar la proposta del Grup Compromís, per suposat, perquè esta és la direcció adequada. Però anem a demanar al Consell un increment pressupostari seriós per a la partida adient.

Gràcies.

La senyora presidenta:

Té ara la paraula, per un temps de quatre minuts, el Grup Parlamentari Popular, la diputada Beatriz Gascó.

La senyora Gascó Enríquez:

Y déjenme que les dé unos datos que yo creo que ejemplifican lo que les estoy comentado. Por ejemplo, en los peores años de la crisis, en los cuales casi todas las comunidades autónomas estaban decreciendo el gasto de educación, la Comunidad Valenciana fue de las que menos decreció. Y estos datos los da UGT, no los da ningún organismo extraño.

Y otro dato muy importante, la media del menú en la Comunidad Valenciana está en 4,57, cuando en otras comunidades está a 6,20. Se ha hecho todo lo posible, insisto, todo lo posible, dentro de que los recursos no son infinitos y al final hay que priorizar. Y por eso les digo que si esta vez se puede, bienvenida sea esta medida. Y claro que vamos a votar a favor, como votaremos a favor de todas aquellas medidas que ayuden y faciliten la vida de las personas. ¿Pero qué se creen ustedes que es este partido? Por supuesto que sí.

La senyora presidenta:

Té la paraula la diputada Mónica Álvaro, per un temps màxim de quatre minuts, per a la rèplica.

La senyora Álvaro Cerezo:

Doncs agrair bàsicament el suport donat per la majoria de grups i intentar explicar aquelles qüestions que se'ns han posat damunt la taula.

Miren, a la diputada de Podem comentar-li que estic totalment d'acord i que els menjadors escolars són la forma menys excloent a l'hora d'ajudar estos xiquets i xiquetes que de sobres sabem que les estem deixem sense menjar. Menys excloent perquè tu seus en un menjador escolar no saps si esta xiqueta és de beca o no és de beca o almenys no haurien de saber-ho, i s'ha de garantir eixa dignitat que tots els éssers humans tenim dret.

I per a nosaltres aquesta és una fórmula molt més vàlida que la cua dels pobres, la cua aquella que a tants i a tants altres polítics els agradava arrimar-se per a fer-se una foto.

A la meua companya Merxe, de Ciutadans, doncs dir-li que la primera part de la PNL ja és efectiva mitjançant la resolució del conseller d'educació del 28 d'agost, i per primera volta va implicar l'obertura dels menjadors durant tot el període escolar. Parlem que abans no s'incloïa ni juny ni setembre, i aquesta ordre per primera volta inclou juny i setembre. I que per a estiu hi ha programades altres mesures, com puguen ser escoles inclusives, aplecs d'estiu, etcètera, que inclouen este tipus de menjadors, però d'una forma inclusiva.

I a la senyora diputada del PSOE doncs òbviament agrair-li eixe esforç. I a la senyora diputada del PP, doncs, la veritat, governar és molt difícil, ho sabem i ho hem dit, a Compromís també gestionem i optem, i repetim, sense cap imputat. Però vosté veurà en què consisteix el seu suport o no. Perquè jo li dic que la seua beca, que és del que ací se tractava, mai va donar cobertura al cent per cent. , estem parlant que vostés regulaven en una mà un preu de menjadors, de quatre 4,25, però quan volien donar la beca del cent per cent només donaven 3,96.

Fer tot el possible i mentir quan deien que donava una beca del cent per cent no és el que se pretén ara, no és mentir quan diuen donem una beca íntegra i fan pagar a xiquets que passen amb menys de 393 euros a l'any, 0,31 cèntims al dia.

Els diners, senyora diputada, s'ordenen amb prioritats. I miren vostés, no és prioritat d'este govern, com li deia abans, gastar 360. 000 euros en autobusos per a omplir-los de palmeros i que li fiquen Les Corts. Les prioritats són estes, i afortunadament vostés ja no decideixen sobre eixes prioritats.

Moltes gràcies.

La senyora presidenta:

Senyora Gascó.

La senyora Gascó Enríquez:

Bueno, a mí, de verdad, que en este contexto se me diga que nosotros llenábamos autobuses de palmeros, cuando tenemos un ejemplo muy reciente, del día 9 de octubre, llenando autobuses por personas que les daba miedo ir andando por la calle por lo que se podían escuchar, de verdad que me parece casi insultante.

La senyora presidenta:

(Veus) Comencem la votació. Vots a favor? Bé, no saben el feliç que me fa esta votació perquè sóc monitora de menjadors d'una zona en risc d'exclusió social. Així que puc dir molt alegrement i molt contenta que per unanimitat està aprovada la proposició.

Proposició no de llei sobre la posada en marxa d'actuacions per a augmentar el nombre d'alumnes en les carreres tècniques, presentada pel Grup Parlamentari Popular (RE número 1. 433, BOC número 15)

La senyora presidenta:

Anem a pel punt cinquè de l'ordre del dia: presa en consideració de la Proposició no de llei sobre la posada en marxa d'actuacions per a augmentar el nombre d'alumnes en les carreres tècniques, presentada pel Grup Parlamentari Popular.

Té la paraula la diputada Marta Gallén, del Grup Parlamentari Popular, per un temps màxim de huit minuts.

La senyora Gallén Peris:

Moltes gràcies, senyora presidenta.

Bon dia a tots i a totes.

El desarrollo del talento potencial para las carreras técnicas pasa por embudo que empieza en la escuela secundaria y sigue a lo largo de la universidad y llega hasta el ámbito laboral. Qué duda cabe que las mujeres perciben y a muchas les genera inseguridad la cultura altamente masculina de estas carreras profesionales, lo cual disuade de persistir en sus aspiraciones atrofiando así su progreso profesional y personal.

Como vemos interesante un plan específico para ir avanzando en esta materia, desde el Grupo Popular proponemos que en los presupuestos de la Generalitat valenciana habilitemos una partida presupuestaria de exención de tasas para mujeres que decidan matricularse en cualquiera de las carreras técnicas que se ofertan. Podemos hacer una convocatoria que contemple el criterio de renta y expediente académico, al igual que están pues las becas de exención de tasas complementaria (inintel·ligible) … del ministerio, becas de exención de tasas de la Generalitat valenciana, becas de exención de tasas de circunstancias sobrevenidas y becas de excelencia de exención de tasas de máster. Somos la única comunidad que aporta becas propias.

La senyora presidenta:

Moltes gràcies, senyora diputada.

Té ara la paraula, per un temps de quatre minuts, el Grup Podemos-Podem.

La senyora Quiñonero Hernández:

Saludo, de verdad, que os suméis a ese análisis y que tenemos mucho trabajo por hacer, pero no vamos a apoyar la propuesta (inintel·ligible) …

La senyora presidenta:

Molt bé. Moltes gràcies.

Té ara la paraula, per quatre minuts, el Grup Ciudadanos.

La senyora Ventura Campos:

La senyora presidenta:

Moltes gràcies.

Té ara la paraula el Grup Parlamentari Compromís, per un temps de quatre minuts.

El senyor Juan Huguet:

Moltes gràcies, senyora presidenta.

Bé, dir que estem d'acord en el que han argumentat els companys de Ciutadans com també de Podem.

També, abans de començar amb el meu argument, donar les gràcies a tots els membres de la sectorial de Compromís que han estat ajudant-nos en l'elaboració de l'argumentari.

M'agradaria comentar-li al Grup Parlamentari Popular que estem totalment d'acord en la part expositiva, però que no podem estar d'acord en la part resolutiva. I m'explique.

Creem que quan alumna ja ha decidit estudiar una carrera tècnica o de ciències bàsiques, s'ha parlat ací de matemàtiques, creem que ahí l'opció que s'ha fet i la feina ja està feta. Per tant, s'hauria de prendre mesures abans, en l'etapa infantil, en l'adolescència.

I en això sí que m'agradaria contar una experiència personal, que vaig tindre jo. Jo vaig fer una part de la meua tesi doctoral en Alemanya, i allí, en Alemanya, les universitats tenen un programa que es diu Ada Lovelace. Lovelace va ser una matemàtica, enginyera, informàtica, que en aquell moment estava tot mesclat, el coneixement no estava tan fragmentat com ara, i en honor a esta científica el programa era de dirigir-se a això, als instituts, a les escoles per a conscienciar de la importància de les dones que estudien també les carreres tècniques i apartar-les d'esta situació masclista. I aleshores en un principi jo vaig plantejar presentar una esmena, però també vaig pensar que l'esmena que volia plantejar, que és el que estic dient, com que desvirtuava la proposta que havia fet el Grup Popular, que jo estic convençut que és una proposta que està feta amb la millor de les intencions. Però, insistisc, trobem que becant l'alumna una vegada l'alumna ja ha pres eixa decisió, que és la que volen potenciar, no és una solució.

En canvi, en la intervenció de la diputada del Partit Popular sí que ha parlat de fer un pla específic, de fer un pla d'igualtat, des de Ciutadans s'ha proposat anar més enllà, no només en el que és l'accés, sinó, un cop tinguen la titulació, que els drets laborals siguen els mateixos, perquè sabem que en moltes consultores un home que és enginyer guanya més diners que una dona que és enginyera, la qual cosa no ho entenem.

Però, en canvi, en la part expositiva, en la seua intervenció, ha parlat d'este pla específic, però en la part resolutiva s'ha limitat a les beques. Aleshores -i per acabar- jo el que propose, com en el fons de la qüestió estem tots d'acord, jo el que propose, si vingueren a bé, és la part resolutiva en compte de centrar-la en beques, centrar-la en eixe pla que vosté mateix ha comentat en la seua intervenció. Jo estic convençut que en eixe cas anem a votar-la per unanimitat i estes Corts podran dir que per unanimitat han votat per esta igualtat entre hòmens i dones en les carreres tècniques, que en definitiva crec que és la seua intenció.

Moltes gràcies.

La senyora Gallén Peris:

Senyora presidenta, si me permet.

Bé, després d'escoltar. (Veus) Ah, sí… Perdó.

La senyora presidenta:

Té quatre minuts el Grup Socialista.

La senyora Alcón Soler:

Moltes gràcies.

Bé, nosaltres també estem d'acord en la problemàtica que presenta el Grup Parlamentari Popular. És cert que existix un desequilibri entre homes i dones en les carreres universitàries, i això no ho dic jo ni altres companys que m'han precedit en el torn de la paraula, sinó que en l'informe del sistema d'informació integrada de les universitats 2014 així es diu. En les carreres tècniques les dones el percentatge és molt reduït, mentre que en les carreres de la branca sanitària o en l'educació la proporció de dones superior al 70%.

El que no compartim és la proposta de resolució, no la compartim per dos motius. En el primer cas demanen convocar la Conferencia interuniversitaria para analizar la situación de las mujeres en las carreras técnicas. Bé, això ja s'està fent, i s'està fent des de les Unitats d'Igualtat de cada una de les universitats públiques. Per tant, no té sentit convocar la conferència interuniversitària per a fer una competència que s'ha delegat ja, a partir de l'any passat, en les unitats d'igualtat.

Segona cosa que demana són beques per augmentar el nombre d'alumnes en les carreres tècniques. Jo estic d'acord també en els diputats i les diputades que m'han precedit en el torn de paraula, que no es tracta d'un problema econòmic, és un problema social i és un problema de formació.

Per tant, des del Grup Parlamentari Socialista pensem que les polítiques de gènere no poden ser accions inconnexes, han d'integrar-se en un pla estratègic i transversal. Un pla estratègic i transversal que ja s'ha començat a fer des de l'actual Consell. Per exemple, i a tall d'exemple, direm que s'ha fet una correcció de l'Ordre 6/2015, de 9 de setembre, on se convoquen ajudes per a la promoció científica, i amb esta modificació el que s'ha fet és que el període de maternitat s'ha considerat com període d'inactivitat laboral. Per què? Perquè d'aquesta manera les investigadores no són penalitzades quan se mesure la productivitat científica en els últims cinc anys.

També s'ha acordat amb els vicerectors d'investigació de totes les universitats públiques integrar la dimensió de gènere en la investigació. I com pensen fer-ho? Hi ha propostes concretes. Per exemple, se buscarà la paritat en els grups d'investigació, se buscarà la paritat en les comissions que avaluaran els projectes d'investigació, i fins i tot hi ha un compromís per crear la unitat de la dona i la ciència, tal com ja existix en el Mineco en l'actualitat. És a dir, això és apostar per polítiques de gènere. Això és tindre un pla integral i transversal per a trencar la bretxa entre homes i dones.

Per tant, com diem, a favor de la proposta, però no podem acceptar la resolució que se proposa per part del Partit Popular.

El nostre grup sempre estarà disposat a mitigar esta bretxa, però de manera transversal i comptant amb les unitats d'igualtat de les universitats, que són les que tenen transferides aquestes competències.

Moltes gràcies.

La senyora presidenta:

Moltes gràcies.

Ara sí, té la paraula la diputada del Grup Parlamentari Popular, Marta Gallén per quatre minuts.

La senyora Gallén Peris:

Gràcies, senyora presidenta.

I moltes gràcies als diputats i les diputades dels diferents partits polítics, perquè realment coincidim en el fons de la qüestió. En ningun moment diferim el Partit Popular del que han explicat els companys i les companyes ací.

I jo faria una proposta, si els pareix bé a tots, ja que també des de Compromís s'ha brindat eixa possibilitat, d'acceptar eixes propostes que cada partit, per la resolució me referisc, han aportat ací i integrar-les a la PNL, en la de les beques de la rebaixa de la taxa més totes les propostes que vostés han proposat ací, perquè me pareixen totes molt bones.

I jo en la meua intervenció inicial, en la meua exposició, crec que he volgut demostrar que coincidisc que és un procés no tant sols econòmic, sinó educacional en tots els àmbits.

La senyora presidenta:

Atenent esta proposta, si els pareix fem una pausa i intentem fer un acord. Molt bé, quan ho tingueu, continuem la sessió.

(Se suspén la reunió durant una minuts)

La senyora presidenta:

Molt bé. Passem a votació del punt cinc. ¿Estem totes i tots ja reincorporats? Mos falta Fernando. (Pausa i veus. S'interromp la gravacio)

Muy bien. ¿Votos a favor? 5. ¿Vots en contra? 10. ¿Abstencions? Molt bé. Quasi, quasi ho aconseguim, ¿eh? , tot per unanimitat. Quasi, quasi.

Proposició no de llei sobre la integració escolar efectiva dels alumnes amb síndrome de Down, presentada pel Grup Parlamentari Ciudadanos (RE número 2. 437, BOC número 19)

La senyora presidenta:

Anem a pel punt sis. I li cedisc el lloc al nostre estimat Fernando Delgado.

(Ocupa la presidència el vicepresident, senyor Fernando González Delgado)

El senyor vicepresident:

(S'interromp la gravació) … se trata, porque todo el mundo lo tiene ahí en el orden del día, de una propuesta no de ley sobre la integración escolar efectiva de los alumnos con síndrome de Down. Y la presenta el Grupo Parlamentario Ciudadanos. Tiene la palabra.

El senyor García Salvador:

Gràcies, senyor president.

Companys, bé, al final hi ha hagut una modificació, se fa una transaccional per tots els grups. No només se focalitzarà en els xiquets que tenen síndrome de Down, s'ha ampliat la qüestió als xiquets que tenen necessitats educatives especials.

I, en fi, del que es tracta és de fer bona l'aspiració legítima que tenen els pares i que aixina mos manifesten cada vegada que mos reunim amb ells, que tenen xiquets amb diversitat funcional, bé siga síndrome de Down, una discapacitat auditiva, algun tipus de paràlisi cerebral.

La preocupació dels pares és que estos xiquets acaben un poc en exclusió, apartats en uns centres específics per a ells i que no puguen poc a poc anar incorporant-se als centres ordinaris i compartir activitats i compartir la seua vida amb els altres xiquets.

Jo crec que és bo que tots els xiquets, els que tenen eixe tipus de discapacitat o diversitat funcional i els altres vegen que n'hi han moltes realitats. Això crec que farà que els xiquets siguen més solidaris, que coneguen que n'hi han xiquets de tot tipus.

I el que es planteja també és que n'hi hagen els recursos materials, els recursos humans suficients, perquè de fet hi ha hagut alguns problemes en alguns col·legis, com per exemple, el Sagrada Família, on n'hi han logopedes… N'hi han logopedes itinerants que van voltant ajudant on n'hi han estos xiquets amb diversitat funcional. Però, per exemple, en el Sagrada Família, me comentaven els pares que n'hi han dos logopedes, una s'ha jubilat, no s'ha fet la reposició. És interessant que l'administració siga conscient d'esta qüestió.

De fet, alguna companya diu que ja n'hi ha alguna llei que aborda estes qüestions. Però el que s'ha de fer és que això es faça efectiu. Una llei, si està paralitzada i no s'aplica, no té massa sentit.

En qualsevol cas, no vaig a abusar massa del tema ni del temps. Crec que s'ha imposat la lògica, com no podia ser d'altra manera. I donar les gràcies a tots els grups. Jo crec que els pares d'estos xiquets mos ho agrairan.

Moltes gràcies. (S'interromp la gravació)

El senyor vicepresident:

(Inoïble) … este aparato verdaderamente conectado.

La senyora Quiñonero Hernández:

El senyor vicepresident:

Bueno, se agradece la (inoïble) …, a mí me crea el conflicto (rialles) de enfrentarme de nuevo con la máquina. (Veus)

La senyora Campello Moreno:

Gràcies, senyor president.

M'agrada molt esta perspectiva de la comissió, no l'havia tinguda encara i la veritat és que és ben bonica.

Bé. Jo també salude amb molt de gust l'acord que hem tingut en este tema tots els grups parlamentaris.

Sí que m'agradaria parlar un poc, perquè hem estat parlant durant la redacció d'este tema i durant la proposta d'integració. I jo crec que ens cal també parlat un poc de la perspectiva d'inclusió. Perquè, bé, un poc la diferència és…, integrar passa per tindre de fer…, passar a l'alumne per un procés de normalització. I la inclusió el que treballa sobretot és en entendre la diferència de cada persona i fer que l'espai siga adaptat a eixa persona amb eixes diferències i amb eixes característiques, digam, especials.

La diversitat pot ser, com s'ha vingut parlant de…, pot ser familiar, pot ser cultural, pot ser per diversitat funcional o personal. I jo crec que si parlem d'un model d'escola inclusiva, el que és molt important és que garantim l'atenció a totes les tipologies de diversitat, com hem fet en la nova proposta, planificar des de la personalització de cada xiquet i fer una comunitat educativa participativa. I sobretot jo crec que en este tipus d'alumnat el que hem de fer és empoderar-lo, empoderar eixe alumnat i fer-lo conscient de la seua diferència i defensar la seua diferència com a una cosa singular i a respectar per la resta de la comunitat educativa.

Bé. Jo entenc que la proposta, inclús originàriament, encara que no posava la paraula inclusió, anava en eixa línia, amb la qual cosa estàvem totalment d'acord. I per suposat que saludem el tindre totes les ferramentes possibles per desenvolupar el potencial de tot tipus d'alumnat en l'educació que estem sostenint amb fons públics.

Inclús el conseller Marzà en la seua compareixença ens explicava que la futura llei d'educació valenciana tindria com a prioritat fomentar la pedagogia innovadora, amb recursos i materials, per a garantir l'ensenyament d'inclusió en tot tipus d'alumnat. O siga, que d'alguna manera esta línia en un futur ja estava…, ja estava en la vista. I, bé, jo sé que se ve ja fent moltes coses, però, bé, que estava sempre en la ment de la conselleria.

I, bé, poquet més. Nosaltres havíem presentat una esmena tècnica, s'ha acceptat també, que era un poc dir que no sols tots els centres contaren amb este tipus de recursos, sinó que els centres que tenen alumnat amb eixa necessitat de recursos, tingueren els recursos. Pensem que era una qüestió tècnica. També ha segut acceptada. O siga, que estem supercontents.

I, bé, i per finalitzar, sí que m'agradaria donar un toc d'atenció o comentar alguna cosa, i és que els recursos pedagògics, sobretot per a l'escola inclusiva, són una competència autonòmica. Per tant, quan estem parlant de finançament autonòmic, del que parlen és d'estes coses, se poden concretar en estes qüestions, com que els xiquets i xiquetes puguen atesos en una educació de qualitat.

I bé, en un sistema de finançament just, la conselleria ens avançava que els alumnes valencians i valencianes tindrien 288 milions d'euros més cada curs, amb la qual cosa, jo crec que és molt interessant que posem la vista ahí i saber que amb eixe finançament just podríem atendre millor els alumnes i les alumnes.

I simplement vull dir-ho perquè alguns grups han qualificat de plors o de victimisme davant Madrid el tema d'estar recordant el finançament. Però jo crec que el tema que ens ocupa i ens preocupa avui seria una de les qüestions que millorarien en esta qüestió.

Així que poc més. Enhorabona a tots els grups parlamentaris hui per a aplegar a l'acord.

El senyor vicepresident:

La senyora Andrés Sanchis:

El senyor vicepresident:

La senyora Yáñez Motos:

Así mismo -y como ya ahora digo-, a todos los niños con necesidades educativas especiales se les debe asegurar que alcancen el máximo desarrollo posible y el éxito escolar en entornos normalizados.

El senyor vicepresident:

(S'alça la reunió a les 12 hores i 54 minuts)

