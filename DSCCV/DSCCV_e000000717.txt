Comissió d'Agricultura, Ramaderia i Pesca realitzada el dia 6 de juny de 2019. Comença la reunió a les 11 hores i 13 minuts. Presideix el president de les Corts Valencianes, senyor Enric Morera i Català. Reunió número 1.

El senyor president de les Corts Valencianes:

Molt bon dia, senyories.

Ens fa una especial alegria constituir esta comissió, perquè alguns ens hem pagat els estudis treballant en l'hort del nostre «agüelo».

Sessió constitutiva de la Comissió d'Agricultura, Ramaderia i Pesca

El senyor president de les Corts Valencianes:

Coneixen vostés el procediment? Està emmarcat en l'article 41 del nostre Reglament. Els grups parlamentaris ens han fet arribar una relació de diputats i diputades que configuren esta comissió.

Sense més dilació, anem a passar llista per vore si hi ha quòrum.

El senyor secretari segon de les Corts Valencianes:

(El secretari segon passa llista per tal de comprovar si hi ha quòrum)

El senyor president de les Corts Valencianes:

Molt bé, senyories.

I seguidament passarem a la votació.

Saben vostés que en primera votació s'usarà la papereta blanca per a elegir president o presidenta de la comissió.

Pot cridar les senyories a votar.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Senyories, realitzada la votació, anem a passar a l'escrutini.

(El president fa l'escrutini)

Senyories, realitzat l'escrutini, el resultat ha estat el següent: l'il·lustre diputat Emigdio Tormo ha obtingut 10 vots, i un vot en blanc. Es dóna la circumstància, i ens han comunitat, que l'il·lustre diputat Emigdio Tormo, que ja va ser president de la Comissió d'Agricultura en la legislatura passada, per problemes d'agenda familiar no pot estar ara ací present entre nosaltres, ha estat substituït per l'il·lustre diputat. Però, bé, és el president de la comissió.

Per tant, si ens ha de dirigir algunes paraules, serà la vicepresidenta, que serà elegida en la següent votació, que anem a efectuar seguidament.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Senyories, realitzada la votació, anem a passar a l'escrutini.

(El president fa l'escrutini)

Senyories, realitzat l'escrutini: la candidatura amb les il·lustres senyories Graciela Ferrer i Josep Nadal ha obtingut 6 vots; i la candidatura de Francisco Rubio i Beatriu Gascó, 4 vots i un vot en blanc.

Per tant, queda nomenada vicepresidenta de la Comissió d'Agricultura la il·lustre diputada Graciela Ferrer i queda nomenat secretari de la Comissió d'Agricultura, comissió parlamentària, Francisco Rubio.

Poden prendre possessió els dos integrants de la comissió presents. I, en tot cas, la vicepresidenta de la comissió dirigirà unes paraules.

(Els diputats i la diputada que han sigut elegits ocupen els seus llocs)

La senyora vicepresidenta:

En primer lloc, agrair a tots els membres d'aquesta comissió la confiança posada en aquesta mesa per portar a terme el treball parlamentari en aquesta legislatura. Lamentar que no mos puga acompanyar el president electe, Emigdio Tormo. I espere que siga una comissió parlamentària on abordem els problemes d'aquest sector primari tan important, que tantes persones que estan involucrades i esperant que treballem de manera constructiva per ells i per elles.

I res, desitjar que siga un treball parlamentari intens i productiu en aquesta legislatura.

Sense més, alce la sessió i ens vorem per a tractar qüestions, més enllà de qüestions formals com aquesta.

Moltes gràcies. (Aplaudiments) (S'alça la reunió a les 11 hores i 22 minuts)

(Aplaudiments)

(S'alça la reunió a les 11 hores i 22 minuts)

