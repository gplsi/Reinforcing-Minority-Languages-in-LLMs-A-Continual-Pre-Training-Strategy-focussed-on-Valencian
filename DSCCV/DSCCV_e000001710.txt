Comissió especial d'estudi sobre la situació del sector ramader i els seus productes, la viabilitat dels escorxadors públics existents, les polítiques públiques i de finançament d'aquests realitzada el dia 20 de setembre de 2016. Comença la reunió a les 12 hores i 13 minuts. Presideix el president de Les Corts, senyor Enric Morera i Català. Reunió número 1.

El senyor president de Les Corts:

Senyories, anem a constituir la Comissió especial d'estudi sobre la situació del sector ramader i els seus productes, la viabilitat dels escorxadors públics existents, les polítiques públiques i de finançament d'aquests.

En primer lloc, anem a constatar si n'hi ha quòrum. Senyor secretari, llixca vosté.

El senyor secretari segon:

Gràcies president.

(El secretari segon passa llista per tal de comprovar si hi ha quòrum)

Hi ha quòrum, president.

Sessió constitutiva de la Comissió especial d'estudi sobre la situació del sector ramader i els seus productes, la viabilitat dels escorxadors públics existents, les polítiques públiques i de finançament d'aquests

El senyor president de Les Corts:

Constatat el quòrum, anem a procedir a l'elecció de la mesa, d'acord amb el que estableix l'article 41 del nostre reglament. En primer lloc, utilitzarem la papereta blanca i posarem el nom d'una persona, home o dona. I a tal efecte, anem a cridar-los perquè exercisquen el seu vot.

Senyor secretari.

El senyor secretari segon:

Gràcies, senyor president.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de Les Corts:

Realitzada la votació, anem a passar a l'escrutini.

(El president fa l'escrutini)

Realitzat l'escrutini, l'il·lustre diputat David Torres ha estat elegit amb 15 vots, cap abstenció, cap vot en contra. Crec que és la primera ocasió que se nomena un president de comissió d'estudi per unanimitat, senyor Torres.

Anem a passar seguidament a l'elecció de la vicepresidenta i el secretari de la comissió d'estudi, d'acord amb l'article 41. 3.

Senyor secretari, cridem a votació.

El senyor secretari segon:

Gràcies, senyor president.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de Les Corts:

Realitzada la votació, anem a passar a l'escrutini.

(El pesident fa l'escrutini)

Realitzat l'escrutini. L'escrutini ha segut: la candidatura de Mercedes Caballero, Juan de Dios Navarro ha obtingut 13 vots. I s'han emés dos paperetes només amb el vot de Mercedes Caballero. En tot cas, tenint en compte el reglament, ha quedat proclamada vicepresidenta de la comissió d'estudi la il·lustre diputada Mercedes Caballero, i secretari l'il·lustre diputat Juan de Dios Navarro, als quals cride perquè prenguen presidència de la comissió d'estudi.

(La diputada i els diputats que han sigut elegits ocupen els seus llocs)

El senyor president:

Bon dia, senyories.

Volia agrair la confiança que han depositat en esta mesa tots els grups parlamentaris. La veritat que el resultat de la votació crec que denota el bon clima que imperarà en esta comissió, que és una comissió que crec que es mereixia ja aquestes Corts i que es parlara d'un sector que moltes vegades és un sector oblidat, que és el ramader, i que considerem que és un sector que no sols ajuda a mantindre viu el nostre món rural, sinó que també ajuda a potenciar la nostra economia i valoritzar els nostres productes.

Espere que fem un bon treball. En els propers dies mos convocarem per a veure el pla de treball i poder encaixar-lo en este curs parlamentari que tenim tan carregat.

Moltes gràcies.

S'alça la sessió.

(S'alça la reunió a les 12 hores i 32 minuts)

