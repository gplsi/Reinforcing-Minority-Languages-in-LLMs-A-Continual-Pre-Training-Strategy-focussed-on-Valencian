Comissió de Drets Humans, Cooperació i Solidaritat amb el Tercer Món realitzada el dia 9 de desembre de 2010. Comença la reunió a les 16 hores i 30 minuts. Presideix el diputat senyor Salvador Cortes Llopis. Reunió número 8.

Proposició no de llei sobre els greus esdeveniments ocorreguts al Sàhara Occidental, presentada pel Grup Parlamentari Popular (RE número 67. 084)

El senyor president:

(El secretari passa llista per tal de comprovar si hi ha quòrum)

El senyor president:

La senyora Palomar Pérez:

El senyor president:

La senyora Albiol Guzmán:

Moltes gràcies, senyor president.

Amb el dictador Francisco Franco agonitzant al llit i un tal Juan Carlos, com a cap interí de l'estat espanyol, el Regne del Marroc va ocupar el Sàhara Occidental fa ara trenta-cinc anys. La història que expliquen els vencedors diu que la marxa verda va estar un procés civil i pacífic, però res més lluny de la realitat. L'exèrcit alauita va bombardejar amb napalm i fòsfor 40. 000 sahrauís mentre fugien pel desert, van assassinar famílies senceres, torturaren els homes i violaren les dones, saquejaren i cremaren les

, liquidaren el ramat i enverinaren els pous. Un genocidi bàrbar perpetrat per Hassan II, beneït per Kissinger i amb el vistiplau de l'executiu espanyol.

El poble sahrauí i el Front Polisario porten més de trenta anys de resistència front l'ocupació de la seua terra pel Marroc, oblidats pel Govern d'Espanya, tant quan han sigut del Partit Popular com quan han sigut del Partit Socialista, l'antiga metròpoli que els va prometre un referèndum d'autodeterminació que mai s'ha celebrat. El silenci dels nostres governs, des de la transició fins a l'actual, es converteix en còmplices de les bales del dictador marroquí. Ni la sentència del Tribunal Internacional de la Haia, que negava qualsevol sobirania marroquina sobre el Sàhara Occidental, ni les múltiples resolucions de l'ONU exigint un referèndum d'autodeterminació, no han alleugerat el més mínim l'homicida domini alauita sobre el poble sahrauí.

Als territoris ocupats, els drets humans senzillament no existeixen; les detencions il·legals, el crim d'estat i les vexacions són el pa nostre de cada dia. En l'últim mes, Rabat ha engegat una campanya de neteja ètnica contra aquest poble valent que es nega a agenollar-se davant dels invasors. La censura informativa impedix saber què està passant exactament, però els fragments que ens arriben d'activistes i periodistes amagats són aterradors.

Particularment patètica és l'actuació del nostre govern, incapaç de condemnar aquesta salvatjada, incapaç de condemnar els crims i atrocitats d'una monarquia feudal per una simple qüestió d'interessos econòmics. El Partit Popular i el Partit Socialista han demostrat que han utilitzat i utilitzaran el Sàhara com a ferramenta en la seua estratègia electoral per a arreplegar un grapat de vots i aplegar al govern, per a acte seguit trair sense cap tipus de vergonya el compromís històric que tenim amb el Sàhara Occidental. La frase de Zapatero «els interessos d'Espanya han de primar sobre els principis», ho demostra perfectament, i seran -dic jo- els interessos de les multinacionals. I mentrestant, tampoc oblidem que el nostre cap d'estat no té cap pudor en declarar-se germà del califa de Rabat, un teòcrata, cruel i sanguinari que ofega en la pobresa el seu país.

Per tant, ja està bé d'hipocresia, també per part del Partit Popular, jo sent ser tan dura, però és que les coses són com són i no com a mi m'agradarien, i, probablement, com a molts de vostés els agradarien que foren. La realitat és així de dura i la realitat és que mai ni un govern del Partit Popular ni un govern del Partit Socialista, ¡mai li han plantat cara al Marroc en defensa del poble sahrauí! ¡Mai! ¡Ni uns ni els altres! ¡Mai han pressionat en Europa per tal d'aconseguir el tant esperat referèndum! ¡Mai han condemnat com a govern l'ocupació del Marroc, ni les tortures que patix el poble sahrauí per part del govern alauita! ¡Mai! ¡Ni uns ni els altres! ¡Ni el Partit Popular ni el Partit Socialista!

Els interessos econòmics i de les multinacionals sempre han estat per sobre dels drets humans, sempre. I sé que a molts de vostés els agradaria que els seus partits actuaren d'una altra manera, estic convençuda. Però no és així, la realitat és que no és així. I sé que, probablement, presenten aquesta proposició no de llei de bona fe, però resulta que els seus partits estan més preocupats per no enfadar al dictador marroquí que per la situació del poble sahrauí. I, de fet, aquesta proposició no de llei tampoc condemna de manera clara la tortura i el genocidi que està fent el govern de Marroc sobre el poble sahrauí.

Per tant, ja està bé d'hipocresia, cal demanar l'autodeterminació del poble sahrauí, el fi de la invasió i el retorn de tots i totes les sahrauís a la seua terra. Trenta cinc anys de dolor i injustícia no han fet recular els sahrauís. I jo crec que, encara que no ho diuen, ells, continuen esperant de nosaltres alguna cosa més que bones paraules.

I, sens dubte, des d'Esquerra Unida estem disposats a continuar lluitant per un Sàhara lliure.

Gràcies.

El senyor president:

La senyora Oltra Jarque:

Gràcies, senyor president.

Per a fixar posició sobre esta proposta de resolució que anem a recolzar. Nosaltres, en primer lloc, volem condemnar de forma alta, clara i rotunda l'actitud del govern de Marroc, i, efectivament, s'ha descrit ja els antecedents històrics -no vaig a tornar a entrar ahí-, però fa trenta-cinc anys que els sahrauís viuen fora del que és la seua terra i viuen condemnats a la pobresa en el desert perquè Marroc els està sotmetent a una cosa que jo qualifique com -no només jo-, sinó molts juristes de relleu internacional, com un crim contra la humanitat i com crims de neteja ètnica que estan tenint lloc al costat de casa nostra.

També, davant de la passivitat de la comunitat internacional, que assistix -com dic- impassible a les contínues i les reiteradíssimes contravencions que fa el govern de Marroc de les resolucions, tant de Nacions Unides com de la Unió Europea, com totes les resolucions polítiques, legals i judicials que han condemnat la situació d'ocupació del Sàhara. A partir d'ahí, es veu que n'hi han estats en la comunitat internacional que tenen butlla papal o que tenen patent de cors, i jo posaria com a dos exemples molt rellevants el Marroc i Israel, pel que es referix a Palestina, i, el Marroc, pel que es referix al Sàhara.

I és cert que jo crec que el Govern d'Espanya té una responsabilitat més gran de defensar la legalitat internacional davant de les institucions internacionals per la relació privilegiada que Espanya ha tingut amb el Sàhara, i també, jo crec que pel que els sahrauís esperen d'un govern d'Espanya. I és cert que durant els anys de democràcia, en este país, no hi ha hagut cap govern d'Espanya, ¡cap! que haja complit el que s'espera d'un Govern d'Espanya amb el poble sahrauí.

A partir d'ahí, també plantejar que la proposta de resolució, com és el 2 de novembre, va ser abans del que va ser l'atac furibund cap a la protesta pacífica que hi havia en els afores d'Al-Aaiun, on la gent havia anat apostant-se poc a poc, primer n'eren uns pocs, però, al final, en acabant, van ser vint mil sahrauís que estaven a les portes d'Al-Aaiun. I és cert que quan se fa esta proposta de resolució el 2 de novembre ja hi havia hagut la mort d'un xiquet, però, després d'esta resolució -i per això la declaració institucional- va haver-ne un primer tancament informatiu, un atac furibund contra poblacions sahrauís civils, que estaven allí en protesta pacífica, no sabem encara quants morts -això espere que algun dia ho sapigam-, i ferits, atacs contra els drets humans, sobretot de xiquets i adults masculins, o siga, barons, va haver la mort d'un ciutadà espanyol, va haver l'expulsió dels periodistes espanyols d'Al-Aaiun, tant periodistes de la Ser com el corresponsal de l'ABC. Vull dir, tot això ha passat després, i són fets d'extrema gravetat que, a més, afecten ciutadans espanyols, com va ser el tracte degradant i humiliant que van rebre els periodistes espanyols a Al-Aaiun, absolutament injustificat en una comunitat internacional -se suposa- quan se movem en termes democràtics, que, a més, el que, evidentment, volen fer callar és que se sàpiga el que està passant allí, i que se sàpiga l'atropellament de drets humans i -el que dic jo- les accions de neteja ètnica i accions de crims contra la humanitat que s'estan produint reiteradament i durant anys, les últimes dècades al Sàhara.

Clar, quan després d'eixe atac i després de l'expulsió dels periodistes espanyols, sents a la ministra d'Assumptes Exteriors -recent nomenada ministra, a més- dir que «es que tenemos que conservar la complicidad con Marruecos», doncs, jo me pregunte quina complicitat és eixa, perquè a mi me sembla quasi més una complicitat delictiva que no una complicitat d'interessos, perquè jo crec que no hi ha interés que puga estar per damunt dels drets humans, i crec que esta és la comissió més adient per a dir-ho.

I me pareix realment decebedor que una ministra d'un govern democràtic diga eixes coses quan estàvem en una situació d'atac als drets humans, intolerable, expulsió de periodistes espanyols d'Al-Aaiun absolutament de manera injustificada, i, a més, la mort d'un ciutadà espanyol, que encara tampoc s'han esclarit les circumstàncies de la seua mort, però que els testimonis més propers el que han dit als mitjans de comunicació és que va ser atropellat reiteradament per una furgoneta i això, evidentment, no és un accident.

Per tant, anem a votar a favor, però pensant també que se queda curta. Se queda curta, segurament, perquè és anterior a tots estos fets, ¿no? , i en la declaració institucional ja s'arreplegaren, però també amb poques esperances que alguna vegada, almenys dels partits majoritaris, tant del PP com del PSOE, n'hi haja un Govern d'Espanya que puga posar a Marroc en son lloc.

I, segurament, això no passarà mentre se seguisca fent el control de fronteres que se fa, perquè ací, més que un tema de multinacionals -al meu parer- el que n'hi ha darrere és un tema de control de fronteres, i que mentres Marroc faça el treball brut de la Unió Europea, perquè no és només un problema d'Espanya, és un problema de tota la Unió Europea, mentres Marroc seguisca fent el treball brut a la Unió Europea d'agarrar la gent que ve de l'Àfrica subsahariana i abandonar-la en el desert amb una botella d'aigua, perquè açò està passant en este planeta, i, efectivament, basta d'hipocresies; Marroc el que fa és agafar la gent subsahariana i, aleshores, com queda lleig que això faça un país democràtic, ¿veritat? , d'una democràcia avançada, doncs, ja ho fa Marroc, els agafen, els baixen dels autobusos, els deixen, tant als que vénen de Mauritània com als que vénen d'altres parts de l'Àfrica subsahariana, els deixen amb una botelleta aixina d'aigua en mitat del desert. , i ja t'apanyaràs. Aixina mos evitem nosaltres controlar les pasteres i moltes coses més.

Mentres Marroc seguixca sent el gos de presa de la Unió Europea de control de fronteres i la Unió Europea faça aixina i se pose una bena als ulls per a no vore què esta fent Marroc amb la gent que està patint de la misèria, de les guerres, de les persecucions ètniques, de les persecucions per raó d'orientació sexual i moltes més persecucions que n'hi ha en eixos països, mentres a Europa li vinga bé que algú li faça de gos de presa allí, açò de Marroc no té de solucionar-se mai, perquè, evidentment, Marroc farà en el Sàhara el que li done la gana, perquè per a això ja té Estats Units i Europa que diuen que el gran aliat en Àfrica del món occidental és Marroc. I és aixina.

I jo crec que sí, que ja basta d'hipocresies i que el poble sahrauí se mereix viure en llibertat, viure en autodeterminació, que se faça eixe

ditxós

referèndum que se porta dècades demanant i que la comunitat internacional ha dictaminat en múltiples resolucions i fins i tot resolució judicials, i que se'l deixe viure el seu destí, decidir el seu destí al poble sahrauí.

Jo crec que la comunitat internacional, començant per Espanya i la Unió Europea, hauria de recolzar això i el compliment estricte dels drets humans. Però supose que en este moment és molt més important defensar la riquesa del primer món, per si de cas ve algú i mos la furta, ¿no? Doncs. , doncs, sí, doncs, pot ser que això siga més important. En la meua opinió, no. Això ens devalua com a sers humans, ens devalua com a gènere humà, i jo sí que crec que s'ha d'apostar pel compliment dels drets humans i per un món que, almenys, el llenguatge comú entre tots els països i entre tots els pobles siga el respecte i siga el compliment estricte dels drets humans.

Moltíssimes gràcies.

El senyor president:

La senyora Tirado Museros:

El senyor president:

(El president intervé amb el micròfon desconnectat)

(S'alça la reunió a les 16 hores i 53 minuts)

