Comissió de Governació i Administració Local realitzada el dia 28 d'abril de 2009. Comença la reunió a les 16 hores i 35 minuts. Presideix la diputada senyora Alicia de Miguel García. Reunió número 14.

Proposició no de llei sobre la posada en funcionament d'una oficina d'expedició del DNI a Carcaixent, presentada pel Grup Parlamentari Esquerra Unida-Bloc-Verds-IR: Compromís (RE número 33. 038, BOC número 141)

La senyora presidenta:

(Inoïble)

(El senyor secretari passa llista per tal de comprovar si hi ha quòrum)

Comenzamos con el primer punto del orden del día: «Lectura i aprovació, si escau, de l'acta de la reunió anterior. » ¿Hay alguna intervención que hacer en este primer punto o lo damos por aprobado?

La senyora presidenta:

Pasamos al segundo punto del orden del día: «Presa en consideració de la Proposició no de llei sobre la posada en funcionament d'una oficina d'expedició del DNI a Carcaixent, presentada pel Grup Parlamentari Esquerra Unida-Bloc-Verds: Compromís. »

El senyor Morera Català:

Moltes gràcies, senyora presidenta.

La proposició no de llei que planteja el nostre grup té el seu origen en una moció del mateix Ajuntament de Carcaixent aprovada unànimement per tots els grups representants a l'ajuntament de la capital de la Ribera Alta. Concretament, va ser el 3 de febrer de 2009 quan el nostre portaveu, Francesc Salom, va presentar esta moció que nosaltres hem considerat oportú traduir-la i traslladar-la a les Corts Valencianes perquè afecta al benestar i la ràpida tramitació dels documents d'una població important, que té més de 20. 000 habitants, de la Ribera.

En este sentit, ja saben vostés que el Reial decret 1. 553 de 2005, de 23 de desembre, regula el que és l'expedició del document nacional d'identitat i els seus certificats de signatura electrònica. És un tràmit important per als nostres conciutadans i estan obligats per llei.

Hem de destacar -i ho destaquem- en l'exposició de motius, que els habitants de Carcaixent, per tal de renovar-se o obtindre el DNI han d'acudir a les oficines de Xàtiva o d'Alzira. Considerem que seria convenient que hi haguera un dispositiu fix o itinerant que poguera atendre les necessitats per a l'obtenció d'este DNI als ciutadans d'esta ciutat de la Ribera.

Per això, la proposta de resolució -i no m'estendré molt-, creem que és una proposta de resolució que pal·lia una greu incomoditat que patixen els ciutadans de Carcaixent, i és que estes Corts, esta comissió parlamentària inste, amb el Ministeri de l'Interior, del Govern d'Espanya, perquè en el termini d'un any habilite els mecanismes necessaris per tal que es pose en funcionament a Carcaixent una oficina d'expedició del DNI, ja siga amb caràcter permanent o amb caràcter itinerant compartida amb altres ciutats veïnes. Crec que no suposarà una molèstia greu als responsables de la realització o renovació dels documents d'identitat, i, per tant, creem que esta proposició no de llei serà tinguda en compte per les seues senyories.

Per altra banda, en el segon punt indiquem que facilitem a la Direcció General de la Policia Nacional les instal·lacions en les oficines. Instarem que se facilite a la Direcció General de la Policia les oficines municipals per aquest servei. I tenint com tenim ací l'alcaldessa de Carcaixent, doncs, igual pot fer algun compromís en eixe sentit

I, tercer, traslladar este acord al delegat del govern de la Comunitat Valenciana.

És una proposta de resolució que entenem que beneficiarà, sens dubte, els ciutadans de Carcaixent i, per això, la sotmetem a la consideració de la comissió parlamentària.

Moltes gràcies.

La senyora presidenta:

La senyora Botella Arbona:

Senyor Morera, realment estic satisfeta, contenta per esta proposta, que vosté coneix tan bé com jo, que va ser aprovada en el plenari de Carcaixent per tots els grups, va ser una moció a proposta del seu grup, però jo li explique, igual que explique a la comissió, que des de ja fa un cert temps estem treballant perquè a Carcaixent es puga expedir el DNI.

I per què diem això? Perquè el DNI és un document obligatori, no és un document voluntari, com u que se pot traure el carnet de conduir o un altre tipus de document. En este cas, la legislació ens obliga. A Carcaixent -com vosté molt bé ha dit- hi ha 22. 000 habitants. Aleshores, ens agradaria que tant a Carcaixent com a altres llocs açò fóra un poquet més fàcil.

I fixe's que de veres que estic contenta, perquè pense que l'exercici de la democràcia és aquell que li correspon la tasca de governar, doncs, és decidir, és prendre decisions, és fer propostes i fer gestió; i, a aquell que li correspon la tasca del control, l'oposició, doncs té, naturalment, que controlar, que debatre, que investigar, i, també, proposar. I quan les propostes coincidixen, de veritat que és una alegria, perquè és la manera més fàcil que el ciutadà trobe eixa solució que tant necessita.

En este cas, he de dir que des de l'Ajuntament de Carcaixent, tant quan el seu grup ho va proposar com abans, hem estat parlant amb la comissaria d'Alzira, tant amb el comissari Piris, com amb l'actual, Alonso, i, aleshores, teníem realment avançat el tema. Probablement, este és un fòrum de més ampli ressò, i agraïsc la seua proposta, però l'Ajuntament de Carcaixent -com vosté ha dit amb un to d'humor- està disposant, naturalment, i té un lloc on poder ubicar estes oficines.

La dificultat pot vindre perquè a la millor els responsables que ens puguen donar esta qüestió, doncs, consideren que la ciutat de Carcaixent està molt pròxima a Alzira, són dos, tres quilòmetres. La veritat és que no és molt però, encara que no siga molt, els ciutadans, els menors, els de 14 anys, a partir d'eixa edat han de tindre carnet; les persones que no tenen mitjans per a poder-se desplaçar. Pense que seria prou fàcil.

Jo li dic, senyor Morera, és important el que vostés estan dient. Nosaltres coincidim. M'agradaria, com en l'esmena que nosaltres li fem, que no sols Carcaixent disfrutara d'eixe benefici, sinó que altres pobles també se pogueren beneficiar. En este cas, l'esmena que concorda punt per punt amb el que vostés han proposat, simplement que s'amplia un poc a un altres pobles -vosté ho diu implícitament en la seua proposta-, nosaltres insistim en Benicarló o Vinaròs, que són pobles que també podrien disfrutar d'açò i qualsevol altre que puga ser. Ho amplie

I el que sí que explique a la cambra és que quan u se fa el carnet, doncs, resulta que, pot ser el carnet antic, on se fa la foto i amb tot allò que ens ho féiem abans, mentre que ara el carnet electrònic és un carnet que té molta més fiabilitat. Però, per a això se necessiten unes màquines especials que, naturalment, proporciona la delegació del govern, el Govern d'Espanya.

Jo tinc l'absoluta seguretat i el convenciment que si és una proposta des de Les Corts perquè arribe al benestar i a la millor facilitat perquè les persones tinguen eixa solució, estic segura que amb la proposta que vosté fa, que nosaltres esmenem, però per a donar-li el major recolzament, crec que anirem per un camí d'ajuda al ciutadà.

Simplement això. No sé vostés què poden pensar.

La senyora presidenta:

Moltes gràcies, senyora diputada.

El senyor Morera Català:

Moltes gràcies, senyora presidenta.

Accepte l'esmena plantejada perquè no desvirtua la iniciativa que hem plantejat per al cas del municipi de Carcaixent, i l'única cosa que fa és ampliar-la a altres dos municipis que tenen una problemàtica semblant, com són Vinaròs i Benicarló. En eixe sentit, doncs, crec que la iniciativa és correcta, l'esmena es correcta i l'assumisc.

Nosaltres entenem la política com a la solució dels problemes de la gent. I, en eixe sentit, estem fet una oposició molt rigorosa, en molts casos de propostes de millora, i entenent que les coses se poden millorar molt. També en l'ensenyament se podrien millorar molt les coses si hi haguera una voluntat i una actitud.

La senyora presidenta:

El senyor Morera Català:

Però, bé, en este cas, és un tema que ve de l'Ajuntament de Carcaixent, ho vam dir al principi, que nosaltres volíem -i ho fem- traslladar ací a les Corts Valencianes iniciatives dels nostres municipis, ho fem d'una forma reiterada.

Creem que és positiu que les Corts Valencianes facen de ressò dels problemes que tenen els nostres ciutadans, i entenent que la nostra actuació, tant ací com a Carcaixent, ha sigut d'una oposició constructiva que intenta millorar una situació que fins ara no s'ha pogut arreglar.

Espere que este siga el pas definitiu perquè se puguen prendre les mesures en el termini d'un any perquè se puga arreglar esta situació.

Moltes gràcies.

La senyora presidenta:

La senyora Sanchordi García:

Bé, senyories, d'entrada ja assenyalar que el Grup Parlamentari Socialista està, com no pot ser d'una altra manera, completament d'acord amb la necessitat de millorar les relacions, les tramitacions dels ciutadans amb les administracions. En general, i, també, en este cas, en particular, pel que fa a l'expedició del document nacional d'identitat.

Lamentem la situació que patixen els ciutadans de Carcaixent, però també cal dir que no es tracta d'una situació aïllada, sinó que se dóna en altres poblacions similars, en poblacions que tenen menys nombre d'habitants i també, inclús, les capitals de província, doncs, tampoc se lliuren de tindre cues en este sentit. Entenem, també, que el que caldria plantejar-se seria una espècie de pla global de millora de la prestació d'este servici.

No obstant això, també és cert que per part del ministeri s'han donat en els últims anys passos per avançar, per a modernitzar la prestació d'este servici. Estic parlant de l'anomenat DNI electrònic. Este permet, a banda del seu ús tradicional, poder accedir als nous servicis de la societat de la informació i ampliar les nostres capacitats d'actuar a distància amb les administracions públiques, amb les empreses i amb altres ciutadans. Se podria o se podrà utilitzar per a realitzar compres firmades a través d'Internet, per fer tràmits complets amb les administracions públiques a qualsevol hora i sense desplaçar-se, per a realitzar transaccions segures en administracions bancàries, etcètera, etcètera. A més, este DNI electrònic s'expedirà o s'expedix de forma immediata. És a dir, no és necessari acudir dos vegades a l'oficina d'expedició, sinó que la sol·licitud i l'obtenció del document se fa en una única compareixença, en qualsevol de les oficines existents.

El Grup Parlamentari Socialista -com he dit al principi- recolza la qüestió de fons que planteja la proposició no de llei del Grup Compromís, en el sentit de millorar l'accés al servici d'expedició i renovació del DNI a Carcaixent, igual com faria en qualsevol altre poble en una situació semblant.

En eixe sentit, el sentir del nostre vot, evidentment, va a ser favorable. Només volíem fer diverses matisacions a algunes d'elles, solucionades ja per l'esmena del Grup Parlamentari Popular, que era, en primer lloc, que el que és habitual quan se va a instar una administració que no siga el Consell, és no demanar Les Corts que insten directament el ministeri, sinó que Les Corts insten al Consell perquè se dirigisca al ministeri. Eixa qüestió ha sigut ja solucionada en l'esmena del Grup Parlamentari Popular.

També, evidentment, d'entrada ha de ser el mateix ajuntament -com així ho ha fet- el que se dirigisca o presente una moció -que en este cas se va aprovar per unanimitat- per tal de sol·licitar açò.

I, simplement, acabar dient que entenem que el ministeri està donant ja passos per avançar en la millora i en la modernització del sistema d'expedició del document nacional d'identitat.

Moltes gràcies.

La senyora presidenta:

Proposició no de llei sobre l'adopció de mesures per a rebaixar l'edat de jubilació de policies locals, presentada pel Grup Parlamentari Esquerra Unida-Bloc-Verds-IR: Compromís (RE número 32. 818, BOC número 139)

La senyora presidenta:

Pasamos, a continuación, al tercer punto del orden del día: «Presa en consideració de la Proposició no de llei sobre l'adopció de mesures per a rebaixar l'edat de la jubilació dels policies locals, presentada pel Grup Parlamentari d'Esquerra-Bloc-Verds: Compromís. »

El senyor Morera Català:

Moltes gràcies, senyora presidenta.

Portem a esta comissió parlamentària un tema que ens sembla d'absoluta actualitat, molt prioritari i que afecta un nombrós col·lectiu de professionals que treballen per la nostra seguretat col·lectiva. Estic referint-me als policies locals.

Com vostés saben, la Llei orgànica 2 de l'any 1986, de 13 de març, de forces i cossos de seguretat, va incorporar de forma inequívoca i definitiva les policies locals entre les forces i cossos de seguretat, gaudint de tal caràcter en igualtat amb els cossos estatals i autonòmics.

En esta línia, la mateixa Llei 6 de l'any 1999, de 19 d'abril, de la Generalitat valenciana, de policies locals i de coordinació de les policies locals de la Comunitat Valenciana, reconeixia el dret al pas a la situació administrativa de segona activitat als funcionaris de les policies locals amb vista a preservar el dret a la salut laboral d'estos treballadors i assegurar eficàcia, efectivitat i qualitat dels servicis policials que es presten a la ciutadania.

És un fet constatat des de fa molts anys el gran pes que les policies locals tenen en matèria de seguretat pública, i no sols en els municipis de gran població. D'ací que el nombre d'efectius de les diferents administracions locals vaja incrementant-se, estant actualment xifrat entorn d'uns deu mil policies locals que hi ha al nostre país, al País Valencià, Comunitat Valenciana segons l'Estatut.

A la vista del que és una realitat sociològica i policial, el treball que desenvolupen les policies locals comporta importants riscos contra la salut per la seua

i perillositat, exposant els funcionaris de policia local a un desgast físic i psíquic accentuat en concordança amb els que patixen col·lectius destinats a les emergències, com el del cos de bombers per citar un exemple.

Sent factible i raonable anticipar l'edat de jubilació dels policies locals, a la vista del contingut de l'article 161. 2 del Reial decret legislatiu 1 de 1994, de 24 de juny, pel qual s'aprova el text refós de la Llei general de la Seguretat Social, que expressament preveu que -el text refós que acabe de citar- l'edat mínima que referix l'apartat

anterior, podrà ser rebaixada per reial decret, a proposta del Ministeri de Treball i Seguretat Social i en aquells grups o activitats professionals els treballs dels quals siguen de naturalesa excepcionalment penosa, tòxica, perillosa o insalubre, i que acusen elevats índex de morbiditat, mortalitat, sempre que els treballadors i treballadores afectats o afectades acrediten en la respectiva professió o treball el mínim d'activitat que s'establesca.

Este assumpte, el que plantegem nosaltres ací a esta comissió parlamentària, va estar tractat al si de la Comissió de Coordinació el darrer 30 d'abril de 2008, fa quasi un anyet -mos passa com l'Estatut, que vàrem ser els primers en aprovar-lo i encara no tenim cap competència nova; però bé, això és un parèntesi; 30 d'abril, fa un any- en un ordre del dia que fou abordat en dues sessions: el 30 d'abril i el 20 de maig.

La Comissió de Coordinació és el màxim òrgan consultiu deliberant i de participació en esta matèria, segons estableix l'article 12 de la Llei 6 de 1999, on hi ha una representació ampla dels sindicats policials, - tenim la fortuna que ací ens acompanya el representant de Comissions Obreres, però altres sindicats policials també estant seguint este tema- del govern valencià i dels ajuntaments valencians.

La comissió, la Comissió de Coordinació aprovà per unanimitat dels seus membres sol·licitar a les Corts Valencianes que instaren el Consell que reclamara del govern de l'estat -sembla molt complicat, però al final és tot molt senzill- la reducció dels coeficients d'edat de jubilació dels policies locals al servei de les administracions locals.

Demanà, al mateix temps, la comissió, que fóra assumida per la mateixa Conselleria de Governació i que fóra traslladada a esta grup parlamentari i la resta de grups d'este parlament autonòmic.

Per tant, les seues senyories, a través d'este mandat de la mateixa comissió, hauran rebut la mateixa sol·licitud que nosaltres vam rebre el seu dia.

Les peculiars condicions de l'activitat policial i l'envelliment prematur dels efectius per les seues condicions de treball, fa que molts ajuntaments hagen d'anar retirant del servei actiu policies que, si és fera el relleu generacional per la jubilació anticipada, faria que la presència en el carrer fóra major, tal com demanen molts alcaldes i les mateixes plantilles de policies de la Comunitat Valenciana.

Tots tenim clar que les funcions que, per manament constitucional, la Llei 2 de 1986, de 13 de març, de forces i cossos de seguretat, atribuïxen als funcionaris dels cossos de policia, són eminentment operatives i, en ocasions, arriscades i penoses, el que requereix determinades actituds fisicopsíquiques en els efectius policials, que naturalment es van deteriorant i perdent per conseqüència de l'edat, del treball o per determinades circumstàncies alienes a l'individu.

És més, cal tindre en compte que les especials condicions de perillositat i

en què es desenvolupen els treballs policials. moltes vegades, la manca de mitjans en determinats municipis de magnitud mitjana o reduïda, la manca de mitjans per poder desenvolupar el seu treball de manera satisfactòria i aplicable a la segona activitat, fa més que necessària d'adopció de mesures definitives i alternatives com l'avançament de l'edat de jubilació.

Del que hem dit es deduïx suficientment que en les activitats desenvolupades pels agents de la policia local poden concórrer circumstàncies exigides legalment per tal de reduir l'edat ordinària de jubilació, essent necessari fer un ús convenient dels mecanismes que preveu la Llei general de la Seguretat Social.

Per tot això, i tenint en compte que és una petició que ve de l'òrgan de coordinació, dels ajuntaments, sindicats i govern per unanimitat, proposem que les Corts Valencianes insten el govern de l'estat que aborde de forma definitiva les mesures legislatives, socials i econòmiques procedents a rebaixar l'edat de jubilació de les policies locals, establint els coeficients reductors que calguen en l'edat de jubilació, a favor dels policies al servei de les administracions locals.

Vaig a vore si és exactament. Si. I el Consell donarà compte del grau d'acompliment de la present resolució a les Corts Valencianes.

Entenem que esta proposició no de llei se pot millorar i estem oberts a escoltar les millores dels grups parlamentaris.

Però, en definitiva, simplement el que el nostre grup parlamentari s'ha limitat a traslladar, simplement i de forma important, és l'acord de la Comissió de Coordinació, on estan representats sindicats, ajuntaments i govern valencià.

I això és el que hem fet, atenent el nostre esperit d'oposició constructiva en este Corts Valencianes.

La senyora presidenta:

La senyora Quinzá Alegre:

La senyora presidenta:

El senyor Morera Català:

Moltes gràcies, senyora presidenta.

En un dia com hui, que tenim una vaga en l'ensenyament, em preocupa coincidir tant amb el Partit Popular.

(rialles)

La senyora presidenta:

El senyor Morera Català:

. que coincidisca tant.

Però bé, veig que la proposta d'esmena és positiva, no desvirtua la nostra proposta i, per tant, l'accepte.

Simplement, per a destacar que m'agradaria també, en un pròxim futur, poder arribar a algun acord sobre el desenvolupament de la policia autonòmica.

I sí, realment volem una policia autonòmica de primer nivell i no el que tenim en estos moments, i desenvolupar l'Estatut, que no se desenvolupa suficientment.

Però bé, en tot cas, i com es tracta d'un col·lectiu important de 10. 000 treballadors, policies locals, i que estaven esperant des de feia un any que se traslladara este acord a les Corts Valencianes, nosaltres expressem la satisfacció que hi haja acord amb el grup majoritari i ens agradaria també -i esperem- que hi haja acord també amb el Grup Socialista.

I, per tant, accepte l'esmena i.

La senyora presidenta:

La senyora Sanchordi García:

Gràcies, senyora presidenta.

Senyories, bé, començar dient que, sens dubte, a la Comunitat Valenciana podem sentir-nos molt orgullosos de ser l'autonomia amb major nombre de policies locals per habitant.

La Comunitat Valenciana té la major ràtio. De fet, actualment hi ha més de 10. 000 policies locals en la comunitat, que sumats als guàrdies civils i policies nacionals destinats al País Valencià, situen la nostra comunitat en unes taxes policia per habitant molt per damunt de la mitjana nacional; policia local que complix una importantíssima tasca i que, a més, els seus principis bàsics són tan importants com la prevenció, la solidaritat amb la víctima, la participació, la proximitat i la qualitat.

Per una altra banda, cal recordar que estos professionals i els seus sindicats fa anys que vénen reclamant també una redefinició legal que garantisca tots els mitjans i recursos als policies locals i, en eixe sentit, la responsabilitat sí correspondria a la Generalitat valenciana.

Pel que fa a la qüestió concreta de la jubilació anticipada, no és competència del govern autonòmic, sinó que és competència del govern de l'estat. En eixe sentit, assenyalar el següent: dir que actualment està en poder de l'administració central, estan en diverses propostes en este mateix sentit i, a més, de diferents comunitats autònomes i que, a més, existix la voluntat, inclús el compromís, per part del Govern d'Espanya de realitzar i de presentar un estudi sobre la normativa reguladora de la jubilació anticipada i parcial dels empleats públics.

Assenyalar que, a més, ha sigut un govern socialista precisament qui entra a estudiar este tema. No ho va fer el Partit Popular en el seu moment i, sens dubte, tampoc mos consta que, des d'estes Corts, el Grup Parlamentari Popular ho demanara.

També cal assenyalar que esta qüestió s'ha tractat en la Federació Valenciana de Municipis i Províncies, sense que malauradament existisca una resolució sobre el tema en particular. En qualsevol cas, el que sí que hi ha clarament és un debat obert sobre el fons de l'assumpte.

Sens dubte, entenem el dret que assistix a este col·lectiu pel que fa a una reivindicació més que legitima. Partint d'eixa premissa clara, el que també entenem des del Grup Parlamentari Socialista és que, tal volta, ara no siga el moment més oportú per tal d'abordar esta qüestió o de resoldre esta qüestió.

Valorem, en eixe sentit, a l'hora de definir el vot del Grup Parlamentari Socialista, la -diguem- no-oportunitat en estos moments, donada la situació econòmica actual i també en termes de responsabilitat i de solidaritat amb la resta de treballadors en general.

A més, afegir -com he dit abans- que per part del Govern d'Espanya ja fa un temps que s'està estudiant aquesta qüestió.

Per tant, no anem a votar en contra, perquè entenem que és una qüestió a tindre's en compte, però el sentit del vot del Grup Parlamentari Socialista serà l'abstenció.

Moltes gràcies.

La senyora presidenta:

(S'alça la reunió a les 17 hores i 8 minuts)

