Comissió de Governació i Administració Local realitzada el dia 2 de novembre de 2010. Comença la reunió a les 16 hores i 35 minuts. Presideix la diputada senyora Alicia de Miguel García. Reunió número 26.

Projecte de llei, de La Generalitat, d'espectacles públics, activitats recreatives i establiments públics (RE número 62. 282, BOC número 252)

La senyora presidenta:

(La secretària passa llista per tal de comprovar si hi ha quòrum)

(Inoïble per raons tècniques)

La senyora presidenta:

Y vamos comenzar, señorías, el debate del Projecte de llei, de La Generalitat, d'espectacles públics, activitats recreatives i establiments públics.

El senyor Torró Gil:

Bé, no vull alarmar a ningú, simplement és que em toquen, però no vaig a fer ús dels vint-i-cinc minuts. Començant per una raó lògica i evident, a major part dels arguments que vaig a fer ací, que vaig a exposar ací, són reiteració dels que ja vaig exposar en el plenari, especialment en este primer torn de. , que tinc un altre torn de huit minuts, tenim 33 esmenes; i per eixa mateixa raó les esmenes que vaig a defensar són, diríem, el cor de la nostra argumentació en contra de la llei, no vaig a cansar als diputats reiterant excessivament arguments que ja vam plantejar.

Jo primer volia plantejar la defensa d'un bloc, de tres esmenes, que són les esmenes que es plantegen a l'article 3, que són totes aquelles que tenen a vore amb el tema del maltractament dels animals.

A l'article 3 fem tres esmenes: una, on volem que s'afegisca quan parla de crueltat o maltractament per als animals, que s'afegisca una cosa que ja estava en l'anterior llei, és a dir, que es diga que: «Els que impliquen crueltat o maltractament per als animals, puguen ocasionar-los patiments o fer-los objecte de tractaments antinaturals», que és tal com estava redactada l'anterior llei. Val?

En el punt 4, on parla dels festejos taurins tradicionals que no es realitzen de conformitat amb la seua normativa, nosaltres pensem que hauria de dir: «Els festejos amb animals, inclosos els taurins -és a dir, no els festejos taurins, sinó tots, inclosos els taurins- que incomplisquen els acords internacionals subscrits sobre els drets dels animals. »

Hi ha una sèrie d'acords internacionals que ja estan signats per l'estat espanyol, que tenen una normativa o una categoria semblant als drets humans i que entenem que s'ha de fer esment a ells quan es parla d'aquestes qüestions.

I en eixe sentit també pensem l'esmena número 7, que és una esmena d'addició, que seria afegir un nou punt a l'article 3, val? , que es parle d'aquells festejos que no respecten la integritat física dels animals. Aleshores esmentem específicament que es prohibisca la crueltat i el maltractament del bestiar, l'ús de pals, garrots, punxes, llançament d'objectes i coets contra aquests i qualsevol altra pràctica que supose tortura per als animals.

Bé, insistim que el tractament és de blindar els drets dels animals que participen, i dic això de «participar» -entre cometes- en les festes populars i tradicionals, i fent èmfasi sobretot en protegir-los dels maltractaments i dels tractaments de caràcter antinatural, insistisc, segons el conveni d'Àmsterdam, especialment l'esmena 7, que és la més explícita, quan esmenta l'ús de punxes, garrots o qualsevol altre instrument que puga comportar cap patiment.

Pensem que la celebració festiva de les nostres arrels i

(inintel·ligible)

. popular ha d'evolucionar amb la nostra pròpia forma de pensar, la forma de pensar del conjunt de la societat, i s'ha d'adaptar, per tant, les festes als temps nous. I en eixa adaptació incloure les adaptacions de caràcter ètic, lògicament, i eixa ètica ha d'incloure sense cap dubte la protecció de la natura i també ha d'incloure la protecció del benestar animal.

A més pensem que pot ser una bona lliçó d'ètica i modernitat, que inclús seria, entenem, que profitosa per al nostre sector turístic. I m'avance a alguna crítica, perquè creiem que açò no suposa ninguna agressió a cap tipus de festa, sinó, simplement, diguem, tractar que les festes s'adapten a la realitat actual, és a dir, que s'ajornen.

Després hi ha una altra esmena, que m'interessa ressaltar, l'esmena número 18, una esmena de supressió, que és la supressió de l'article 9. L'article 9 és el que parla de la declaració responsable. Pensem que eixe concepte de declaració responsable és un concepte que l'únic que pot fomentar és l'ús arbitrari per part dels particulars de la normativa. Cap declaració responsable d'un particular, bé siga l'organitzador d'un espectacle, el propietari d'un establiment o qui siga, pot substituir ni que siga preventivament les garanties de l'administració quant a la inspecció i certificació de les condicions de seguretat i salubritat en qualsevol tipus de negoci o activitat, i molt menys en el cas d'un negoci o d'una activitat que implica o que pot implicar la concurrència d'un gran nombre de gent i que, per tant, té una sèrie de qüestions específiques relacionades amb la seguretat que no poden ser obviades.

Per tant, pensem que això és una deixadesa de responsabilitats per part de l'administració, una deixadesa de responsabilitats que inclús pot ratllar la irresponsabilitat i inclús pot ser temerari, i que només entenem que puga vindre determinat per la voluntat de desregular una activitat que ha d'estar controlada, insistisc, per a garantir les condicions de seguretat per a les persones i també per al béns materials.

L'esmena següent, vull defensar l'esmena número 28, la que faig referència a l'article 10, on volem que s'elimine tota una part del paràgraf, fonamentalment perquè eixe paràgraf el que fa d'alguna forma és donar peu que l'administració autonòmica no intervinga en el procediment d'aprovació dels expedients que li remeten els ajuntaments. «Una vegada emesos, l'ajuntament remetrà l'expedient junt amb una còpia del projecte als òrgans competents de La Generalitat en matèria d'espectacles», amb l'objecte que se faça un informe, no «quan escaiga». És a dir, sempre hauran d'evacuar informe La Generalitat per a tractar fer controlar i per fer que els ajuntaments, evidentment, complisquen efectivament la llei.

L'article 12. Perdó, i també ací voldria insistir en una qüestió important, que és la qüestió del silenci administratiu. D'alguna manera s'entén que l'ajuntament és favorable quan s'haja rebut comunicació expressa. , perdó, quan el responsable no haja rebut comunicació expressa de l'ajuntament s'entén que hi haurà, per tant, una autorització administrativa, i nosaltres entenem que eixe silenci administratiu positiu, que no s'aplica en altres coses, no s'hauria d'aplicar en absolut a aquesta qüestió.

Bé, també vull defensar l'esmena 35, que és la que es fa a l'article 12. Es tracta de substituir el text que diu que qualsevol canvi en la titularitat d'un establiment públic haurà de ser comunicat a l'ajuntament en el termini d'un mes. El punt 1, de l'article 35, substituir-lo pel text este que «qualsevol canvi en la titularitat d'un establiment públic haurà de ser comunicat a l'ajuntament en el termini d'un mes des que s'haguera formalitzat per qualsevol mitjà dels admesos». Pensem que és importantíssim que els canvis de titularitat siguen coneguts en temps i forma per part de l'ajuntament, que no pot inhibir-se davant d'una qüestió que pot suposar a més o pot comportar altre tipus de canvis, i per tant l'ajuntament ha de conéixer-ho per tractar d'exercir les seues competències en bé de la seguretat pública si cal.

També en eixe sentit vull defensar la visió que volem fer en el punt 3 d'eixe mateix article. Volem que s'incloga que. , que es diga que: «Així mateix, l'administració municipal realitzarà una visita de verificació i inspecció tècnica de l'establiment i emetrà l'informe subsegüent. ». Insistisc, el canvi de titularitat comporta, per poc que siga, canvis mínims en els equipaments o infraestructures mobles d'un establiment, almenys ho sol fer en una immensa major part dels casos i, per tant, això pot subvertir els paràmetres originals de seguretat, de salubritat o altres. Uns paràmetres que, lògicament, condicionaria la llicència d'obertura. Per exemple, el fet que un propietari. , l'anterior propietari d'una discoteca manipule la infraestructura tècnica del local quan s'endú el seu equip de música. Això implica un canvi que el que entra d'alguna forma ha de suplir. Per tant, és lògic que l'ajuntament tinga l'obligació de saber que hi ha hagut un canvi per a poder girar inspecció. No es tracta d'obstruir la flexibilitat, el canvi de titularitat, ni molt menys entrebancar ningun dinamisme emprenedor, sinó simplement tractar que l'administració local complisca amb l'objectiu de vetllar per la seguretat dels ciutadans.

Voldria defensar finalment dos esmenes més, i amb això conclouré.

A l'article 17, l'esmena que demana suprimir del punt 4, quan diu: «s'exceptua el cas en què a la declaració responsable i documentació annexa s'acompanye un certificat de l'Organisme de Certificació Administrativa», ja que supose que es podrà iniciar directament l'activitat. Nosaltres entenem que no ha d'haver cap tipus d'organisme de certificació administrativa, perquè qui obri i qui dóna les llicències és l'administració local. I, per tant, obrir la porta a este tipus d'organismes és obrir la porta, en definitiva, a la privatització d'inspecció tècnica d'establiments i espectacles públics. I no creiem que siga el mecanisme més adequat i més oportú.

Per tant, açò ho entenem com un annex al de la declaració responsable, i l'únic que pot servir este organisme i este tipus de procediment és rebaixar les veritables garanties de seguretat, higiene, etcètera, en pro de facilitar determinats negocis d'alguns particulars que de vegades poden aprofitar falta d'escrúpols per a fer negoci rebent o atorgant algunes certificacions que nosaltres entenem que poden ser dubtoses.

I, finalment, l'esmena 61, que precisament va a l'article 61, on demanem que on diu que «l'estructura, el funcionament i la composició de la comissió d'espectacles públics i activitats recreatives de la Comunitat Valenciana es determinarà reglamentàriament»; volem que diga que eixa estructura, funcionament, les atribucions i la composició es determinaran i desenvoluparan reglamentàriament en el termini de sis mesos. Pensem que no es pot deixar, diguérem, de forma oberta i sense cap tipus de restricció el fet que ja es determinarà, perquè això l'únic que pot donar peu és que no es regule. I entenem que la posada en marxa de la llei s'ha de fer de forma ràpida i àgil. I, per tant, el més normal és que, en compte que es quede en els llimbs, esdevenir un termini, un termini de sis mesos entenem que és més que raonable per a poder posar en marxa aquest reglament que, en definitiva, ha de regular una part important del que serà l'activitat esta de. relacionada amb els espectacles públics i les activitats recreatives.

I com veu, senyora presidenta, he estat molt breu.

Moltes gràcies.

La senyora presidenta:

La senyora Díaz González:

bous al carrrer

La senyora presidenta:

Vamos a votar primero la enmienda transaccional, si les parece a sus señoría, que es la enmienda número 49. ¿Votos a favor de la enmienda transaccional?

(Ininte l·ligible)

El senyor Torró Gil:

Bé, moltes gràcies, senyora presidenta.

Bé, la veritat és que. , la senyora Díaz ja ha replicat algunes de les esmenes que estaven en este segon bloc, però, bé, tampoc jo crec que siga massa important, ¿no? , donat el caràcter, diguérem, que hem donat a esta comissió.

Bé, en el segon bloc d'esmenes, bé, jo vaig a centrar-me. , bé, hi han diverses qüestions, són qüestions algunes de caràcter estrictament formal, ¿val? , jo vull destacar bàsicament un parell d'esmenes, ¿val? , que jo crec que són les més importants.

La primera és l'esmena número 2, en la qual volem que s'introduïxca el sexisme, ¿eh? , en la qüestió relacionada als actes que puguen estar, diguérem, prohibits, ¿eh? , expressament per a fer activitats públiques, perquè entenem que és una forma de discriminació que caldria diferenciar-la de la genèrica que es fa en la redacció de. parlar de qualsevol altra de forma de discriminació. Pensem que el sexisme engloba una part molt important de la realitat de les persones, o eixe foment del sexisme, i, per tant, entenem que seria molt important que això s'incloguera com un aspecte a destacar dins la llei, ¿no?

I, després, l'esmena número 15, ¿val? No pel que puga tindre. , o important, sinó un poc pel que representa en general el concepte de la llei, ¿no? El que nosaltres demanem és que es lleve en el punt 2 de l'article 7, quan es parla de com s'ha de regular el tema del concepte de via pública, ¿val? , sempre que el lloc esmentat no tinga consideració de bé de caràcter privat o patrimonial, ¿val? Nosaltres entenem que la llei és una llei que té un caràcter estrictament desregulador, ¿val? No està fet per a tractar de regular millor l'activitat d'espectacles públics, de fet, en cap lloc es parla de qüestions que tinguen a vore amb una regulació més estricta, és a dir, no aporta novetats en eixe sentit respecte a la llei que la precedeix. En canvi, sí que fa. , es desregular, sobretot en el sentit de tractar que les tramitacions tinguen un caràcter més obert i que l'estat, la participació de les administracions públiques, siga menys evident, ¿no? Açò és un bon exemple.

És a dir, tractar que si el lloc té un caràcter privat o patrimonial, bé, aleshores ja no tindrà el concepte de via pública. Jo crec que són dos conceptes diferents, creiem que s'establixen en altres esmenes, nosaltres, almenys,

(ininte l·ligible)

. de responsabilitat, que són restrictives, i per tant ací creem que s'ha de tindre molt clar el concepte de via pública, independentment d'eixe caràcter privat o patrimonial.

Entenem que el que s'ha argumentat en diverses ocasions i el que un poc, diguérem, alena inclús en el mateix preàmbul de la llei que la directiva europea o

(ininte l·ligible)

. a la directiva europea o la llei espanyola pot justificar tot açò, creiem que no és cert. És a dir, la directiva europea no obliga a res del que es tracta de fer en esta llei, no obliga que els ajuntaments puguen establir procediments, diguérem, de. , que s'establixquen procediments pels quals els ajuntaments no participen, o silencis administratius positius, o la possibilitat d'externalitzar el tipus de procediments d'inspecció a través d'estes agendes estranyes que es plantegen; no parla en ningun moment que els tràmits s'hagen d'agilitzar a partir de la no-intervenció de l'ajuntament.

Nosaltres pensem que els ajuntaments i que l'administració, en definitiva, el que ha de fer és. , efectivament, té d'agilitar tots els processos que es donen. Però eixa agilitació no s'ha de donar a compte de deixar en mans privades allò que és una potestat pública, sinó que el que cal fer és que les administracions tinguen la capacitat suficient com per a ser àgils en la seua tramitació i, per tant, que no tinguen de recórrer a entitats administratives de no sé quin tipus de caràcter privat que se suposa que han de ser més àgils que els ajuntaments, no sé per què. Al final, serà una qüestió de recursos i dotació i, sobretot, de voluntat i no de regulació.

Per tant, les esmenes que defensem tenen aquesta qüestió. Per exemple, l'esmena número 16, a on volem que les activitats recreatives o esportives, ¿eh? , s'incloguen dins del terme municipal, per a que les activitats. , la determinació de responsabilitats legals que puga ser difusa. , o no puga ser difusa,

(ininte l·ligible)

. per no parar atenció als criteris de demarcació geogràfica. N'hi han activitats, per exemple, que es produïxen en termes municipals, per exemple, podia ser un exemple un tipus de cursa, per exemple, ciclista, ¿no? , que afecta. , entraria dins de tot el que seria aquesta regulació i que deuria estar, d'alguna forma, regulat perquè les administracions tinguen les seues competències ben repartides.

O el tema, per exemple, de la tipologia dels recintes, ¿no? , perquè entenem que eixa tipologia de recintes, als quals s'oferix una legislació concreta, nosaltres creiem que no és correcte, perquè en altre moment hem modificat l'article. Pensem que s'ha de delimitar molt clarament quines són les instal·lacions que tenen de tindre cada tipus de recinte, i, en eixe sentit, no s'ha de fer o s'ha de fer una distinció, però, després no s'ha de distingir. , s'ha de distingir en les qüestions generals, però no en les qüestions concretes.

El tema de la declaració de la llicència, perquè pensem que. , això està en l'esmena número 40, i amb això acabaré, tampoc vullc cansar els diputat. A vore, no es pot deixar qualsevol tipus de responsabilitat en mans o sota la declaració formal

(ininte l·ligible)

. en una matèria tan delicada com la que estem tractant ací. Jo vaig posar l'exemple ja en el plenari. , és com si es donaren els carnets de conduir simplement pel fet que una persona anara allí i diga, no, no, jo sí que conec les normes de conduir, i, per tant, l'administració, per eixa declaració que estic fent jo, m'ha de donar el carnet de conduir. Això és una qüestió que no té ningun sentit, ¿val? , no té ningun sentit, no té ningun sentit.

La declaració no pot substituir, per tant, el treball d'inspecció i verificació de l'administració d'allò que es requerix en la llei, sinó, al final, la llei. , té poc sentit eixa regulació, ¿val? Si l'administració no és capaç, com he dit abans, d'establir els mecanismes, el que ha de fer és dotar-se dels mitjans per a poder-los tindre i no externalitzar-los o tindre'ls en mans. , o deixar-los en mans dels agents privats. Si es produïra una desgràcia de l'ordre que siga en qualsevol tipus d'aquestes activitats, lògicament, el que fa l'administració és deixar la responsabilitat en mans de l'activitat privada, quan l'administració és la que té la competència. Per tant, entenem que això no és raonable, i, en eixe sentit, mantenim aquestes esmenes perquè es procedixca a la seua votació.

Moltes gràcies, senyora presidenta.

La senyora presidenta:

La senyora Díaz González:

La senyora presidenta:

La senyora Mollà Herrera:

Sí, el Grup Compromís demanaria que se passaren a votar les esmenes presentades.

La senyora presidenta:

La senyora Huesca Rodríguez:

La senyora presidenta:

El senyor Vilaplana Gironés:

Moltes gràcies, senyora presidenta.

El primer bloque.

Sí, efectivament, sí. Sí, senyora presidenta, amb cinc minuts tinc temps suficient per a comentar la nostra posició respecte de les esmenes que vaig a defensar de forma global, ¿no?

El nostre grup parlamentari és partidari. , i estava d'acord en aplicar un règim generalitzat de declaració prèvia o declaració responsable, ¿eh? , i pensem que és un element positiu, sempre que dins de la llei s'havera incorporat d'una forma clara amb vista a donar un instrument per a, al final, qui són els gestors de les llicències d'obertura, fonamentalment, que són els municipis, amb vista a facilitar el procés i amb vista a clarificar el procés.

Nosaltres en el debat a la totalitat ja vam manifestar que entenem que això, eixa oportunitat s'ha perdut. La llei en si simplement el que ha fet ha sigut col·locar amb calçador eixa directiva europea per a cobrir l'expedient. I el que han aconseguit al final, i prova d'això jo crec que són les esmenes que nosaltres hem presentat, deixar-ho tot en l'aire. I tot en l'aire, perquè tot es remet a reglaments, digue's el tema de les pòlisses d'assegurances, digue's el tema del contingut de les actes d'inspecció, digue's el tema de les sancions o digue's el tema que vulga. Tot aquell tema que hauria de concretar-se se remet a un reglament en el que no acotem cap de termini.

Fonamentalment les nostres esmenes van dirigides a acotar eixe termini, a no deixar en l'aire, que jo crec que en estos moments i vostés seran els responsables de la situació que va a generar-se davant dels municipis, el que és el tema d'obertures queda completament en l'aire. Si en este moment en els municipis s'amuntonen els expedients d'obertura i tenen greus problemes per a traure's de damunt eixos expedients, donada inclús en alguns casos la falta de col·laboració de l'administració autonòmica, això va a agreujar-ho. I jo crec que el temps vorem a qui li dóna la raó. Però estic segur, i per desgràcia, serà al nostre grup parlamentari.

Per tant, en eixa línia són les esmenes, excepte al primer punt, al punt tres, en el que es feia referència al tracte d'animals. I pel que he vist en votacions anteriors, perquè s'ha repetit en els altres grups, vostés no han acceptat. No entenc per què eixe títol que estava en la llei complet vostés el modifiquen. Caldria ho explicaren. I en un apartat que hi ha una transaccional, i que sí que admeten, quant al tema de legislació quant a contaminació acústica que hi ha hagut una transaccional que ens han acceptat.

En la resta, vostés es tanquen en banda i van a mantindre la seua actitud de traure una llei que és pitjor que la que teníem que, com els dic, l'únic que fa és incorporar per a cobrir l'expedient el tema de la declaració prèvia o responsable que inclús, des del nostre grup, pensem que en els termes que està és de dubtosa viabilitat. I si hi ha algun recurs vorem també el temps a qui li dóna la raó. I, al final, no resolen el problema, que era posar a l'abast dels municipis un instrument clar, un instrument que facilitara per un costat als emprenedors eixes obertures; per altra banda, que els ajuntaments tingueren clar en quina línia han de treballar, com es poden fer les actes en determinats casos, que es desconeix; els municipis xicotets, com poden gestionar eixos temes, com poden requerir la col·laboració de La Generalitat. És a dir, tot això es queda completament en l'aire.

Per tant, jo crec que van a deixar vostés una llacuna legal impressionant. Vostés seran els responsables d'eixa actitud. Els ho vaig dir en el plenari, jo crec que esta norma que té una càrrega tècnica important i que està per a resoldre problemes, vostés no han volgut fer el que calia i haver muntant una comissió tècnica com la que calia i traure açò endavant. Per tant, eixa és la seua responsabilitat.

Mosatros ens hem abstingut bàsicament en totes les esmenes que s'han presentat, perquè entenem que açò no és qüestió de posar-li pedaços a una llei que és inútil tal com ix ja. Esta llei empitjora la que hi havia fa vuit anys i era bastant incompleta.

Jo lamente que admeten les nostres esmenes, perquè almenys jo crec que haguérem pogut adquirir el compromís de regular i de concretar temes importants, com és el de l'OCA, el de l'oficina de qualificació, en un termini mínim, que crec que si no recorde mal esta esmena parla de tres mesos, per almenys donar un temps concret, traure endavant eixe organisme, que jo crec que és important i que pot alliberar, jo crec que no llevarà autonomia, sinó alliberar de molta tasca als municipis que en molts casos no arriben i que podria facilitar eixa concessió de llicències, eixa autorització d'obertura. Vostés no volen comprometre's. Anirem seguint, per suposat, en el temps i vore conforme vostés van traent eixos reglaments amb què es comprometen amb esta llei i en quins terminis. Perquè mentre no comencen a eixir estos reglaments, en estos estem en una indefensió i una il·legalitat absoluta. Jo crec que els municipis no van a saber per on tirar.

Per tant, la línia general de les esmenes és eixa. Lamente que no les hagen acceptat. I poc més els he de dir. En el segon apartat comentarem el tema de la participació dels veïns i l'exposició pública.

Moltes gràcies, presidenta.

La senyora presidenta:

La senyora Quinzá Alegre:

La senyora presidenta:

El senyor Vilaplana Gironés:

Moltes gràcies, presidenta.

Breument. Si he volgut deixar un segon bloc és el que fa referència, fonamentalment, al que és la participació dels veïns, l'exposició pública, plans de reclamació, que en el projecte de llei encara queda més reduït del que abans estava i a més queda reduït a la més mínima expressió.

Jo crec que, en la situació que queda la llei, els veïns queden en absoluta indefensió i és més que dubtós que eixe article garantitze la informació, la possibilitat de participar d'un expedient, inclús del que també obliga la normativa o la directiva europea d'eixa exposició pública, d'eixe registre que hauria d'haver. Jo crec que ahí havíem presentat unes esmenes bastant completes, sobretot insistint en que els veïns, els confrontants, els titulars de les activitats tinguen eixa informació que va ser negada en esta llei.

Nosaltres crec que hem sigut molt més flexibles que el Grup Popular, perquè de fet una transaccional que ens han proposat l'hem acceptada, sempre amb vista a millorar la llei o a intentar almenys que no es queden en una situació d'irregularitat o de drets en l'aire, cosa que el Partit Popular en cap cas ha volgut transigir. No ha acceptat en cap moment l'incorporar, i eixa també és la seua responsabilitat, cap millora i cap termini. I, com diu la diputada, les coses es poden fer i es poden fer mal. Vostés han optat per fer-ho mal i eixa és la seua responsabilitat, com li deia.

Evidentment, els terminis per a determinats fets o determinats reglaments han de ser diferents en funció de la complexitat que tinguen. És a dir, el reglament a la llei actual han tardat huit anys en presentar-lo, vostés han tardat huit anys en presentar-lo i recentment es presentava en el mes de març d'enguany i en estos moments ja està fora de joc. Espere que siguen més àgils ara, perquè no sols en l'apartat que adés discutim sinó en l'apartat d'ara sí que em sembla molt preocupant, sobretot pels veïns que dia a dia estan sofrint les molèsties d'activitats, estan sofrint problemes en locals i ni tan sols tenen el dret a queixar-se. Ni tan sols tenen dret a queixar-se, perquè vostés, conforme està esta llei, els el neguen. És a dir, els veïns no van a enterar-se de com està el procediment, van a tindre sèries dificultats per a poder presentar reclamacions, per a poder informar-se d'en quina situació es troba un expedient, de si se li han alçat actes, si hi ha sancions. És a dir, es queden en absoluta situació d'indefensió. I, evidentment, cal facilitar el tràmit d'obertura, clar, i en això estem d'acord i ho hem dit des del primer moment. Però cal facilitar-lo en condicions.

Però a més els emprenedors, que n'hi ha moltíssims i que són persones coherents, que treballen tenint en compte la seua activitat i els veïns confrontants no entren en col·lisió amb altres que no són emprenedors, que són gent que es dedica a muntar establiments, que els trauen un rendiment en els moments puntuals i quan comencen els problemes produïxen traspassos, produeixen vendes dels locals, que els veïns no arriben a enterar-se, que els expedients que tramiten els ajuntaments no arriben a consumar-se i que l'únic que fan és guanyar diners. I a eixos són els que cal posar-los

. Cal permetre que els veïns puguen intervindre quan els problemes d'eixe tipus es donen. I açò no ho permet, senyora diputada, diga vosté el que vullga, açò deixa els veïns en absoluta situació d'indefensió.

I al final clava a tots en el mateix sac, perquè els emprenedors que són coherents i que porten una trajectòria seriosa en el seu negoci, que són la majoria, no tenen per què vore's en les mateixes condicions d'aquells que utilitzen les activitats simplement per a guanyar diners i després pegar la portada i traspassar-lo. I amb els sistemes d'informació que vostés munten això es permet, això es facilita i, li insistisc, els veïns queden en absoluta situació d'indefensió, diga vosté el que vullga.

També és de veres que com eixe problema vostés no van a tindre'l, perquè vostés aprovaran esta llei i els problemes aniran per als ajuntaments, per als municipis, per als alcaldes. També és de veres que una gran part d'eixos alcaldes són del seu partit, que jo seguisc sense entendre com toleren que la llei isca en estes condicions. No ho entenc. Però, bé, jo crec que li dic que el temps donarà la raó i vorem qui la té. Jo estic segur que esta llei vostés van haver de modificar-la i complementar-la d'una forma ràpida, perquè el que van a generar és un conflicte continu en el tema de les obertures, especialment en el que són negocis d'oci.

Moltes gràcies, senyora presidenta.

La senyora presidenta:

La senyora Quinzá Alegre:

La senyora presidenta:

La senyora Quinzá Alegre:

La senyora presidenta:

Pues ahora, si les parece a sus señorías, vamos a pasar a votar el articulado, en bloque, de la ley, si no tienen inconveniente.

Designació del membre de la comissió que ha de presentar davant del Ple el dictamen de la comissió al Projecte de llei, de La Generalitat, d'espectacles públics, activitats recreatives i establiments públics

La senyora presidenta:

La senyora Quinzá Alegre:

La senyora presidenta:

El senyor Betoret Coll:

La senyora presidenta:

El senyor Betoret Coll:

La senyora presidenta:

(S'alça la reunió a les 17 hores i 42 minuts)

