Comissió de Governació i Administració Local realitzada el dia 29 de novembre de 2007. Comença la reunió a les 16 hores i 40 minuts. Presideix la diputada senyora María Rosa Roca Castelló . Reunió número 4.

Compareixença del conseller de Justícia i Administracions Públiques, senyor Fernando de Rosa Torner, per a explicar l'estat de les obres de rehabilitació de l'edifici dels jutjats d'Alcoi, acumulada a la compareixença per a explicar la situació del projecte de construcció de l'edifici dels jutjats d'Ibi, sol·licitades pel Grup Parlamentari Socialista (RE números 2. 496 i 2. 497)

La senyora presidenta:

Anem a començar la Comissió de Governació i Administració Local. Li donem la paraula, abans de res, al secretari perquè passe llista.

(El senyor secretari passa llista per tal de comprovar l'existència de quòrum)

Com hi ha quòrum, comencem esta comissió.

El primer punt de l'ordre del dia: lectura i aprovació, si escau, de l'acta de la reunió anterior.

Si no hi ha cap inconvenient i els diputats s'han llegit l'acta, no hi ha cap esmena a fer? Passem al segon punt de l'ordre del dia.

Segon punt de l'ordre del dia: compareixença del conseller de Justícia i Administracions Públiques per a explicar l'estat de les obres de rehabilitació de l'edifici dels jutjats d'Alcoi, sol·licitada pel Grup Parlamentari Socialista, registre d'entrada número 2. 496, acumulada a la compareixença del conseller de Justícia i Administracions Públiques per a explicar la situació del projecte de construcció de l'edifici dels jutjats d'Ibi, sol·licitada pel Grup Parlamentari Socialista, registre d'entrada número 2. 497.

Té la paraula el conseller de Justícia.

El senyor conseller de Justícia i Administracions Públiques:

La senyora presidenta:

Moltes gràcies, senyor conseller.

Té la paraula el representant del Grup Socialista.

El senyor Vilaplana Gironés:

Bona vesprada, senyora presidenta.

Senyor conseller.

Senyors diputats.

Jo, en primer lloc, començaré pel final de la intervenció del conseller, i voldria felicitar-lo, encara que siga entre cometes, per com d'avançat està el jutjat del que serà el partit judicial d'Alcoi, en l'apartat d'Ibi, que a més, per allò que explica clarament, és una obra que està coordinant, controlant, seguint i impulsant directament la conselleria i que, independentment de la lletra menuda, pareix que va a bon ritme, per la informació que tinc dels propis companys i veïns d'Ibi, contràriament distint al d'Alcoi. Cosa que en el d'Alcoi, i crec que no anem a centrar-mos, pel que deduïsc inclús de la seua intervenció, no estan tan clares les coses. Jo li demanaria al conseller que siga més concret. En Ibi s'ha esplaiat molt explicant-mos les dependències que van a haver, els servicis que van a prestar-se, quin seria el format del jutjat; cosa que en el d'Alcoi no mos ho ha explicat, pràcticament ell mos ha donat a entendre que la responsabilitat és de l'ajuntament. I jo puc entendre que l'Ajuntament d'Alcoi aporte -a més és el meu poble- i facilite el trasllat dels jutjats, la incorporació d'un nou edifici, i com inclús l'antic alcalde i anterior conseller de Justícia explicava en una compareixença un edifici modern, que va a acollir els jutjats en unes condicions millors, en noves tecnologies, ampliant serveis, inclús prevenint futures ampliacions.

Però, contràriament al que ve dient-se, i almenys sobre el lloc jo crec que el conseller té constància, les expectatives no són eixes. És a dir, l'actual edifici dels jutjats d'Alcoi, que està bastant avançada la seua rehabilitació, té una sèrie de problemes, i sense entrar a la millor a discutir la ubicació -que ja és un tema que va decidir l'ajuntament i pareix ser que la conselleria el va donar per bo-, com és l'accés, es troba en ple casc antic, sense transport urbà, sense transport públic, amb dificultats d'aparcament, amb dificultats d'accés per a persones discapacitades i persones amb mobilitat reduïda, com pot ser la gent major que habitualment han d'anar a demanar, per exemple, la fe de vida per a poder cobrar les pensions. Això comporta problemes seriosos, perquè a més la part baixa de la ciutat té una sèrie de problemes que en estos moments no sé com esperen resoldre. I jo voldria que el conseller ho explique. Abans d'anar arrere, inclús de situar Alcoi en un problema greu que pot convertir-lo que no siga el centre del partit judicial, inclús ja l'hipoteque per a futures ampliacions. I després parlarem d'elles, si el conseller vol, perquè està previst demanar al Consell un jutjat social, com han reiterat en alguna ocasió, i inclús ampliar a un jutjat, al cinqué jutjat, cosa que és difícil en les circumstàncies actuals.

I anant per parts, com li dia, l'edifici actual, per exemple, no té ni aire condicionat ni té calefacció. Hui en Alcoi estàvem a 3 graus. Jo sé que hi han hagut pressions per a intentar traslladar-se. A 3 graus treballar allí va a ser realment difícil. La previsió pareix ser que és en l'annex, que ara va a construir-se, que ara va a construir-se, no abans, ubicar estos serveis. Però jo crec que és un tema que no ha tingut previst l'Ajuntament d'Alcoi, supose, i que la conselleria s'ha trobat amb la sorpresa en estos moments. I jo, per tant, crec que hauria de prendre's seriosament el tema i prendre cartes en l'assumpte.

La capacitat de l'edifici, la distribució interior de l'edifici, jo crec que no s'ha fet amb ningun criteri objectiu, i almenys, si alguna cosa d'això hi ha hagut, la conselleria ho hauria de dir, el conseller hauria d'informar-mos perquè té un departament tècnic, crec que té algun arquitecte en plantilla per a resoldre estos temes. Amb quin criteri s'ha fet la distribució de l'edifici? Perquè allí no anava una discoteca, anava un jutjat. Un jutjat que a més tenia una previsió de serveis clara, tenia una previsió de sales molt clara i tenia inclús una previsió de futur jo crec que clara, encara que puguem discutir en quina línia hauria d'anar. I en estos moments eixes dependències per espai purament físic no ho admeten.

Es més, jo crec que inclús, a nivell de condicions de treball -i al conseller li ha d'haver arribat l'informe, perquè em consta que han hagut reunions i visites per part d'algun tècnic de la mateixa conselleria-, ni tant sols jo crec que reunisquen les condicions de treball, en algun cas, de seguretat i higiene en el treball necessàries per a ubicar departaments com podrien ser, per exemple, la fiscalia; hi ha quatre fiscals que han d'ubicar-se en Alcoi, i que l'espai físic, encara que anem estrenyent-los, en estos moments no és l'oportú, ni tant sols les condicions que haurien de tindre d'il·luminació, per no parlar -com dia- de la calefacció, ni d'ubicació per accessibilitat de determinades persones discapacitades; o com puga ser l'accés de detinguts a les sales de judicis, que en principi s'ha de desenrotllar pel mateix accés, pel mateix accés que qualsevol ciutadà a peu, i això, sense dubte, no casa molt en uns jutjats moderns i funcionals, com almenys se'ns venia.

Pareix ser que l'ascensor que s'ha instal·lat no arriba al que és la part dels soterranis de l'edifici, per tant s'hauria d'accedir per les escales, amb tot el problema que comporta de moviment d'emmagatzematge i de persones. Però, clar, hi ha temes més greus, per exemple la sala multiusos, que inicialment hi havia previstes quatre, i pareix ser que l'arquitecte, després de vore que les quatre li venien un poc estretes, ho ha deixat en tres. Però, com bé sabrà el conseller, i inclús a nivell professional, a les sales multiusos en un juí normal han d'assistir entre 12 i 14 persones, i en estos moments, en les dimensions que tenen les sales, jo crec que li ho hauran explicat, no caben eixes 12-14 persones. Eixes tres sales no es podrien posar en marxa.

Per no parlar de les peces de convicció, que és l'emmagatzematge, que en estos moments ja hi ha un nombre important de peces emmagatzemades en els jutjats antics, i que és impossible d'ubicar allí, i que no se soluciona llogant un local, com pareix ser que s'ha plantejat inclús en algun moment, de llogar un local.

També s'ha parlat de llogar un local per a traslladar arxius. En estos moments l'espai que es destina a arxius és la meitat de l'espai que actualment tenen els jutjats d'Alcoi.

En eixa circumstància, és pràcticament impossible ubicar els arxius allí, a més uns arxius que han de tindre un vida mitjana d'uns 20 anys, el que ve a tardar a tancar-se un cas. No caben físicament, és a dir, és que no caben físicament.

I, a més, jo crec que estic autoritzat a utilitzar-ho, els mateixos secretaris judicials -jo crec- que han traslladat -i si no ho han traslladat, jo ho trasllade ací al conseller- la seua negativa a custodiar expedients que vagen a ubicar-se fora de l'edifici. No van a fer-ho, és a dir. Jo crec que estem davant d'una situació delicada perquè el que s'esperava que anava a ser un pas endavant en els jutjats d'Alcoi ciutat, un avanç, doncs, es convertix en un pas endarrere.

Jo crec que, a més, en estos moments ens trobem en la situació en què no havent res firmat, pel que desprenc de la intervenció del conseller, és. m'equivoque, doncs, que m'ho aclarisca, no hi ha ningun conveni, simplement hi havia una voluntat d'ocupar un edifici. Pareix ser que l'experiència, una volta iniciada l'obra, mos diu que no és la idònia. Però, a més, tenint en compte que està en una zona en què l'Ajuntament d'Alcoi té predisposició per a instal·lar alguns museus, ja en té dos o tres allí, crec que en pot instal·lar fins a un quart; doncs, a la millor no és ningun desgavell, no és ningun desgavell. I havent aconseguit posar d'acord pràcticament a tots els afectats en la ciutat d'Alcoi, a procuradors, a jutges, a treballadors i advocats en què l'edifici que tenim és magnífic, cosa curiosa no? Perquè després de molts anys reivindicant un trasllat, doncs, ara resulta que on estem, estem molt bé.

Doncs, a la millor és un moment per a plantejar-mos -jo voldria que el senyor conseller en la pròxima intervenció m'ho explique- que s'ha fet una obra, que a l'Ajuntament d'Alcoi li ha costat més bé molt pocs diners. Crec que tot el gasto que ha fet ha segut de moment contractar l'arquitecte que ha desenvolupat el projecte, que pense que no era la persona més indicada, no per la seua titulació, sinó perquè tenia en la conselleria mitjans i, a més, un estàndard per a fer estes obres. Havera segut més indicat que s'havera dedicat a controlar eixa obra.

Però, bé, l'Ajuntament d'Alcoi ha finançat eixa obra amb una subvenció de La Generalitat, que crec que anava destinada a rehabilitació de casc antic i tal. És a dir, en el fons i al final, l'únic que ha fet és rehabilitar un edifici, no s'ha generat un gasto -diríem- excessiu, ni addicional que afecte a ningú.

A la millor estem en unes condicions bones per a replantejar-mos si la ubicació és la indicada, si cal anar a fer un edifici annex ara, de pressa i corrents, si cal forçar un trasllat i col·locar un jutjat, com pot ser el d'Alcoi que, a més, jo crec que cal plantejar-se seriosament, a part de demanar el jutjat del social, de debò -que jo crec que el senyor conseller encara que diu que l'ha demanat, almenys, a mi no em consta i li demanaria que m'ho explique també després-, parlar del cinqué jutjat d'Alcoi.

I això és impossible que càpia en eixa zona, en eixe jutjat, en eixe edifici amb els problemes d'accessibilitat que n'hi han -com li he dit-, amb els problemes d'aparcament que n'hi han. Doncs, a la millor és una solució i estem a temps de posar-mos més d'acord encara. Igual que ho han aconseguit amb els afectats pel tema del jutjat i posar-mos d'acord els grups polítics que a la millor estem a temps de buscar una solució viable i real per al que seria el jutjat d'Alcoi i plantejar-mos una alternativa de futur.

Jo eixa porta la deixe oberta al senyor conseller, crec que el Grup Socialista estem oberts que eixa idea es produïra. L'Ajuntament d'Alcoi estic segur que museus en té almenys set o vuit per a ubicar, i eixe edifici seria magnífic, per a moltes coses que podem discutir a banda, però per no gastar temps, i no va a implicar un gasto públic excessiu el que poguérem plantejar-mos -com li dic, senyor conseller- el paralitzar el trasllat dels jutjats d'Alcoi a l'edifici nou que busca l'ajuntament.

Crec que no ha sigut el més encertat, assentar-mos en uns criteris més tècnics, buscar una ubicació més raonable, i al mateix temps -i abans que se m'acabe el temps- voldria demanar-li que m'explique si això va a continuar endavant, amb quin criteri, si n'hi ha alguna cosa, s'ha fet la valoració dels edificis, el que va a cedir la Generalitat valenciana, el que va a cedir la seua conselleria; si n'hi ha un criteri de valoració tècnic; si n'hi ha una valoració del solar, una valoració de l'edifici, si s'ha fet eixa mateixa valoració de l'edifici que cediria l'ajuntament i del que implica, és a dir, per a contrapartida que, a més, havia un compromís de compensar les diferències econòmiques; si n'hi ha algun informe tècnic que diga que l'edifici al que van a traslladar-se els jutjats en un futur reunix les condicions tècniques i les condicions mínimes per a desenvolupar la tasca que es busca.

Si realment n'hi ha una necessitat d'abandonar l'edifici actual que ocupen els jutjats. O al final el que interessa és fer una operació urbanística, en què l'Ajuntament d'Alcoi em consta que té molt d'interés. Però jo no sé si és rendible per a la conselleria, perquè té molt d'interés que se'n vagen els jutjats d'allí, té molt d'interés que se'n vaja el quarter de la Guàrdia Civil, que compartix parcel·la molt pròxima en els jutjats i té molt d'interés que se'n vaja part d'un centre escolar que n'hi ha allí. Però no posa res de la seua part perquè puga trasllar-se i els nanos seguixen havent de trasllar-se d'un edifici a l'altre contínuament. En eixe, té menys interés però en els altres sí que té molt d'interés a fer desallotjar la parcel·la.

Jo crec que a l'Ajuntament d'Alcoi que, a més, és el meu, cal respectar-li les seues intencions però, evidentment, jo crec que ha de primar el dret d'una justícia en condicions, d'una justícia, a més, que s'aplique en unes condicions òptimes i modernes i ha de primar, evidentment, el dret de La Generalitat de decidir què és millor per aplicar eixos sistemes. I crec que, en este cas, estan posant-se per davant el carro dels matxos.

Jo no vull excedir-me de temps, i per tant, espere al següent torn, a vore si són capaços, d'a part de posar d'acord a tot el cos implicat en l'aplicació de justícia, el cos polític en el trasllat d'eixos jutjats que tal volta el millor siga no menejar-los d'on estan en estos moments.

Moltes gràcies.

La senyora presidenta:

Moltes gràcies, senyor Vilaplana.

Pense que el conseller faria una rèplica conjunta, veritat?

Té la paraula ara la senyora Mónica Oltra, com a representant d'Esquerra Unida-Bloc-Verds: Compromís.

La senyora Oltra Jarque:

Gràcies, senyora presidenta.

Senyories.

Senyor conseller, moltes gràcies per la seua explicació en esta compareixença.

Per la meua professió

(so per interferència d'un telèfon mòbil)

el tema. crec que compartisc amb vosté la preocupació pel servei públic essencial que suposa la justícia. I, evidentment, els dos per la nostra professió hem conegut des de dins el que és la justícia i també hem conegut les carències.

Jo visc, dia a dia, les carències que se té, no només d'infraestructures, evidentment, ací també n'hi ha un problema de jutjats que no depén de vosté, lògicament, però també d'infraestructures, que sí que depén ja més de vosté.

I, per tant, jo sí que agraint -digam- el seu to de ser una persona preocupada pel bon funcionament del servei públic que suposa la justícia, jo sí que crec que s'ha de fer un major esforç.

Vosté ens estava comptant les situacions dels jutjats d'Alcoi i d'Ibi. En concret, en el d'Alcoi deia que s'estaven buscant les fórmules més adequades per a la transmissió i -permeta'm un poc esta expressió a este hores de la vesprada, perquè la gent no se dorga- n'hi ha fórmules que tarden més en trobar-se que altres, no? I n'hi ha altres fórmules en este país nostre que van molt més ràpides, i que en deu mesos se liciten, s'executen i. ja corren els bòlids per elles abans de l'estiu.

Per tant, a mi que m'interessa molt la fórmula, esta de la qual estem parlant, de la justícia, demanaria també més celeritat, si no tanta com el circuit de Fórmula 1, més celeritat en adequar les infraestructures a les necessitats de la gent de tindre un servei de justícia més eficient. Perquè vosté sap igual que jo que la justícia que és lenta no és justícia. I on falten jutjats, on falten mitjans, doncs, evidentment, eixa justícia se ralentitza.

A més, ens estava parlant, en concret, el jutjat d'Ibi que s'esperava la seua finalització abans de l'estiu del 2008. Una data d'aquella manera concreta, que esperem que tinga vosté raó i que pugam vore la inauguració abans de l'estiu del 2008. Però, en qualsevol cas, a mi també me preocupa que els edificis que s'empren per a la justícia, primer no poden ser tan polivalents com s'explicava ací, vull dir, on ha d'anar un jutjat, segurament, no és el mateix edifici, ni ha de ser com ha d'anar un museu o ha d'anar un centre de salut.

I sembla que ací els edificis són com un calcetí que se pot posar en cada peu, i els peus tenen grandàries diferents. Me preocupa molt la falta d'intel·ligència dels edificis de la justícia, fins i tot, els nous. Jo puc entendre que alguns edificis obsolets no reunisquen les condicions, però me preocupa que els edificis de la justícia estiguen sobretot concebuts per a la discòrdia: no hi han espais per a la conciliació, no n'hi han espais per a la reflexió comuna, que dos parts en un litigi sempre han de trobar-se en un corredor, en una porta, sense temps, sense les condicions, sense la necessària recerca de l'acord.

Me preocupa que no se puga garantir la incomunicació dels testimonis en els edificis que se construïxen, que ha de passar l'imputat -com se dia ací abans- per davant del que ha de testificar contra ell. Me preocupa que no n'hi hagen espais per arxius en edificis tan nous i tan moderns com el de la Ciutat de la Justícia, on els expedients s'amuntonen en alguns llocs -vosté ho haurà vist-. En la majoria dels jutjats no n'hi ha ni prestatgeries per a posar els arxius i estan en terra -i li ho dic perquè ho veig. I ho veig i ho dic en pla positiu perquè vostés puguen prendre nota d'estes coses-. I on no n'hi haja un espai on els advocats puguen parlar amb els seus clients o amb els seus representats.

És necessari que en esta confecció, a banda de fer edificis que estiguen ràpidament acabats, necessitem edificis que s'adapten i que siguen intel·ligents per al fi que estan concebuts. I això, com a suggeriment, aprofitant que està vosté ací -jo no sóc titular d'esta comissió, hui m'he colat- volia traslladar-li-ho.

I, a més, també me preocupa que quan se rehabilita un edifici, com li he estat sentint a vosté en el cas del jutjat d'Alcoi, abans d'acabar la rehabilitació, ja siga necessària una ampliació en un edifici del costat. Perquè això, significa que no hem sabut mirar, no ja deu anys vista, sinó que no hem sabut mirar dos anys vista, que és a la millor el temps que estem parlant d'esta rehabilitació.

Per tant, bé, si servix la meua aportació en esta vesprada, si colant-me de rondó en esta comissió, doncs, sí que volia fer-lo partícip de les meues preocupacions com a professional i, evidentment, en este cas també, com a representant del meu grup parlamentari a qui -també com vosté- compartisc la idea que la justícia és un servei essencial, però molt essencial per als ciutadans i ciutadanes valencianes.

Moltes gràcies.

La senyora presidenta:

Moltes gràcies, senyora Oltra.

Té la paraula la senyora Quinzá, com a representant del Grup Popular.

La senyora Quinzá Alegre:

(inintel·ligible)

La senyora presidenta:

El senyor conseller de

Justícia i Administracions Públiques:

, queremos el consenso absolutamente de todos los profesionales y queremos lo mejor para los ciudadanos de Alcoy. En eso, tengo que agradecerle el reconocimiento -por lo menos ha dicho personalmente, como también la diputada señora Oltra- del interés que tenemos de que los ciudadanos de Alcoy tengan el mejor servicio. Yo también considero que a ustedes les mueve el interés de que los ciudadanos de Alcoy tengan el mejor servicio. Por eso, por eso, le pido que no hagamos demagogia de esta cuestión, porque Alcoy va a tener los juzgados que se merece; Alcoy va a tener un edificio a la altura de los ciudadanos de Alcoy y creo que, perfectamente, para poder administrar la justicia de una forma ágil y eficaz.

La senyora presidenta:

Muchas gracias o. moltes gràcies, senyor conseller.

Demana torn de rèplica el senyor representant. Per al torn de rèplica, el senyor Vilaplana, com a representant del Partit Socialista, té tres minuts.

El senyor Vilaplana Gironés:

Molt bé, senyora presidenta.

Senyor conseller, intentaré ser breu, perquè en tres minuts, clar.

Acaba vosté dient-me que no hem de fer demagògia. I clar.

La senyora Andrés Barea:

La senyora presidenta:

(inintel·ligible)

Y le doy la palabra. Senyor Vilaplana, com a representant del Partit Socialista, té vosté per a la rèplica tres minuts.

No perda el temps, perquè va corrent el temps.

La senyora Andrés Barea:

La senyora presidenta:

El senyor Vilaplana Gironés:

Jo, sobretot, voldria agrair la magnanimitat, tenint en compte que hem acumulat dos intervencions. I el que havíem d'haver fet era parlar primer d'Ibi i després d'Alcoi, i haguérem parlat sis minuts. Però, bé, per llevar-mos temps, per descomptat, no anem a callar la postura nostra. Evidentment, la presidenta és la que decidix i és la seua paraula.

Jo el que havia de dir-li al conseller, que em parlava que no férem demagògia. jo vull dir-li que lamente que acabe fent demagògia, perquè jo que el seu grup faça ací l'

i que es pose les medalles pertinents, és el que fan habitualment i no em preocupa.

Jo esperava que el conseller, a més, com a professional de la justícia, no fóra còmplice d'enviar una gran part dels representants de la justícia a Alcoi a les masmorres, perquè precisament la quarta planta i els soterranis de què em parlava de l'edifici. Que jo no vaig a discutir el pla de rehabilitació d'Alcoi. El podem discutir fora de temps, perquè en tenim molt poquet, quan vullga.

La ciutat d'Alcoi té uns problemes importants de rehabilitació i podríem discutir-ho. Però un edifici on han d'anar unes infraestructures judicials modernes, que no a sols ho dic jo, sinó també ho diuen vostés, van a acabar en les masmorres, en les masmorres d'un edifici antic, evidentment, i com he dit, van a trobar restes possiblement romans i potser troben restes d'algun detingut que fent temps perquè passarà als jutjats, s'ha quedat allí teset, teset sobretot perquè no hi ha calefacció, com li dia, no hi ha condicions mínimes. I és lamentable.

Però jo, com hi ha poc temps, vaig a demanar-li preguntes concretes perquè me les conteste. A part que vostés votaren amb Esquerra Republicana el jutjat del social d'Alcoi, votaren conjuntament, i jo crec que és molt respectable que de tant en tant es troben amb aliats interessants. Jo li demanaria que m'entregue per escrit la còpia, la petició que fa vosté formalment, perquè pugam a més recolzar-ho obertament i clarament, en la qual demana vosté els jutjats del social, perquè jo no la trobe per cap lloc, perquè el Grup Socialista pugam aprovar-ho. Perquè que jo recorde, crec que l'última petició va ser en el 2006, l'última. I vosté mateix mos dia, almenys als mitjans de comunicació que era difícil que mos la donaren perquè hi havia moltes peticions. La competències és de vostés i vostés són els que han de demanar-la.

Però també vull que em faça arribar el conveni, el conveni, el contracte, o diga-li com vullga, pel qual anem a saber tots els valencians què va a costar-mos el cànon dels jutjats d'Ibi. Si hi ha algun cànon per als jutjat d'Alcoi, perquè al cap i a la fi, en el que és l'edifici d'Alcoi, jo ja no sé si decidix l'Ajuntament d'Alcoi o vosté, la seua conselleria. Ja no ho sé. I això que parlem d'un ajuntament zaplanista, que almenys estava un poc cara a la paret i vostés el tenien un poc marginat.

Però, bé, pareix ser que en este cas volen donar-li

, no volen deixar al descobert les errades del seu predecessor, que en van ser moltes. I que a mi em pot unir una gran amistat, però, evidentment, he de reconéixer que l'anterior

(inintel·ligible)

. de justícia ha passat sense pena ni glòria. Per als alcoians, en algun cas, amb prou pena, perquè mos ha deixat prou empantanats. I que vosté,

, haja estat ahí a peu de canó, ho respecte, però que es faça còmplice d'eixa situació. Jo esperava que hui es desmarcara, ho esperava seriosament. Esperava que com a jutge, a més de com a conseller, fera gala i ostentació del que ha de ser un jutjat de futur, un jutjat de progrés per a la ciutat d'Alcoi, i haguera donat la cara.

I, per tant, jo li demane, almenys, les peticions de jutjats, i vull que conste en acta, li demane els convenis on anem a saber el que mos costa i li demane que, almenys en privat, faça el que demanen els professionals. I no és que tinguem un jutjat per a tirar coets, però mire com estarà el nou que volen quedar-se amb el vell.

I com no tinc més temps, abans que em lleve la presidenta la paraula, em quede ahí.

Moltes gràcies, senyora presidenta i senyor conseller.

La senyora presidenta:

Moltíssimes gràcies.

Només de vegades s'ha de fer l'esforç d'ajustar-se al temps. Quan un centra els temes, la possibilitat de desbarrar o no centrar el tema són sempre menors. És el que pense. Però a més, ara en este cas, jo pense que estem dins del que marca el reglament.

Per al torn de rèplica, té la paraula ara en estos moments la senyora Mònica Oltra, com a representant del Grup Esquerra Unida-Bloc-Verds: Compromís.

Té la paraula.

La senyora Oltra Jarque:

Moltes gràcies, senyora presidenta.

Jo crec que cinc minuts o tres minuts tampoc són un món. I no sé si desbarrem o no els de l'oposició, però també tenim dret a dir el que pensem i el que estimem convenient. I, per tant, en tot cas, me sume a la suggerència, no a l'exigència, però sí a la suggerència que sigam un poc més flexibles, perquè total de tres a dos minuts, tampoc és un món.

I, en tot cas, jo igual no esgote els tres minuts, perquè espere que el conseller haja almenys pres nota d'algunes coses i suggerències que hem fet des de l'ànim també de contribuir perquè reflexionem tots sobre el que ha de ser la justícia.

Però en una cosa sí que no puc estar d'acord amb vosté. Vosté ha dit que la justícia ara mateix té unes infraestructures òptimes. Òptim significa que és immillorable. I estarà vosté d'acord amb mi que les infraestructures de la justícia són millorables. De fet, hui s'han glossat ací alguns dels projectes que encara estan per executar-se i, per tant, de tot el que falta per fer. En conseqüència, si falta tant per fer, és perquè les infraestructures de la justícia no són òptimes.

Però, a més, jo sé, clar que sé, que hi han infraestructures que estan millor que fan uns anys. Faltaria més que anàrem com els carrancs, cap enrere, faltaria més que anàrem cap arrere. També vostés sabran que les transferències s'han produït de la manera que s'han produït i no sé pot tirar la culpa a qui. o la responsabilitat, no anem a parlar de la culpa, de qui no la té en un moment donat.

Però és cert que algunes infraestructures han millorat. El que passa és que el que nosaltres estem plantejant és que és una llàstima, a banda d'una irresponsabilitat política, que no s'aprofiten les noves infraestructures per a, efectivament, tindre, si no una infraestructura òptima, sí una infraestructura millor, una infraestructura millor. Si no volem anar al superlatiu, almenys a una infraestructura millor.

I seguisc insistint que les infraestructures noves, que és el que més ens pot preocupar -perquè les velles, si estan obsoletes, estan per renovar-, les noves, efectivament, que es col·loquen dependències, com el col·legi d'advocats, o com altres dependències multiusos en el soterrani sense llum natural, que la gent haja d'estar treballant en eixes condicions. Que no hi hagen espais per a la conciliació. Vull dir, la justícia ha de ser un espai no només per a la discòrdia i la confrontació, ha de ser un espai per a la conciliació. I no es conceben edificis per a la conciliació, i això sí que és responsabilitat de l'administració pública. Perquè a un arquitecte a la millor li diuen: «Faça ací quatre parets. » Igual fa un centre de salut, que fa un palau de justícia, que fa un museu. I no són usos iguals i, per tant, els edificis no poden ser iguals.

No vull introduir ací temes com el bioclimatisme o energies renovables en el edificis, perquè si no ja.

, si anem a analitzar eixes coses. Però que la gent s'estiga morint de fred en estiu o en hivern, depenent de les infraestructures, d'edificis que tenen tres o quatre anys, perquè no estan ben fets, això és una cosa a la qual vostés sí que han de dedicar-se.

I, per tant, jo sí que li demane que tinga en compte això, amb filosofia nova, en uns jutjat que han de ser la filosofia per al que estan fets, per a la discòrdia.

La senyora presidenta:

Per favor, senyora Oltra, acabe ja.

La senyora Oltra Jarque:

-acabe de seguida- . que són per a la discòrdia, però també per a la conciliació. Que la gent puga treballar en condicions humanes i que, a més, siguen edificis, que ja que se va normalment a qüestions desagradables, almenys, almenys, tinguen una escala humana un poc més sofrible.

Moltes gràcies, senyora presidenta.

La senyora presidenta:

Moltíssimes gràcies.

Per a concloure, té la paraula el senyor conseller.

El senyor conseller de Justícia i Administracions Públiques:

La senyora presidenta:

Senyors i senyores diputades, s'alça la sessió. Moltes gràcies.

(S'alça la reunió a les 17 hores i 40 minuts)

