Comissió de Peticions realitzada el dia 11 de febrer de 2014. Comença la reunió a les 12 hores i 2 minuts. Presideix el president de Les Corts, senyor Juan Gabriel Cotino Ferrer. Reunió número 3.

El senyor president:

Molt bon dia, senyores i senyors diputats.

El senyor president:

Punt únic de l'ordre del dia: proposta de candidat del síndic de Greuges.

La Mesa de Les Corts en la reunió que ha tingut lloc este matí ha tingut coneixement i ha acordat tramitar les propostes de candidats a síndics de Greuge presentades d'acord amb l'article 178. 2 del reglament i que són les següents: el Grup Parlamentari d'Esquerra Unida ha proposat la senyora Ofèlia Vila Hernández; el Grup Parlamentari Popular ha proposat al senyor José Cholbi Diego, i el Grup Parlamentari Compromís ha proposat al senyor Manuel Francisco Alcaraz Ramos.

Estes propostes han sigut traslladades a la Junta de Síndics en la reunió celebrada posteriorment. I cada grup parlamentari ha acordat que disposarà de cinc minuts per a fixar la seua posició o defendre el seu candidat.

Per tant, si els pareix, de menor a major, anem a començar la intervenció.

Té la paraula la senyora Esther López.

La senyora López Barceló:

El senyor president:

La senyora López Barceló:

El senyor president:

La senyora López Barceló:

Afiliada a la Federación de Enseñanza de Comisiones Obreras, sindicato de clase, fue delegada sindical desde el año 1996. En el años 1997 fue nombrada miembro del Consejo Escolar Valenciano de Comisiones Obreras del País Valencià. Organizó y formó parte de las plataformas en defensa de la escuela pública de L'Horta Sud y en las elecciones sindicales de 1996 fue la cabeza de lista de Comisiones Obreras.

El senyor president:

Ara té l'ús de la paraula, en representació del Grup Parlamentari Compromís, l'il·lustre diputat Fran Ferri.

El senyor Ferri Fayos:

Moltes gràcies, senyor president.

Hui és un dia en què podem estar d'enhorabona, perquè tornem a este parlament, tornem a tindre sessions parlamentàries i, per tant, és un dia d'enhorabona després d'aquest període que hem tingut vacacional, entre cometes, llarg i en el qual no hem pogut fer allò per al que està dissenyada aquesta cambra que és parlamentar, dialogar, parlar, intentar arribar a acords.

I també, aprofitant que és la Comissió de Peticions i des del meu grup es presentà una petició també de que es tractaren també una sèrie de peticions ciutadanes que estan pendents, que s'han enviat als grups perquè crec que calia ja parlar ací entre tots els grups, ja que és una sessió especial, així m'ho ha dit el lletrat major.

Sí que aprofitaria aquesta ocasió que se'm dóna després de molt de temps de tornar a reclamar una vegada més que aquesta comissió funcione en el sentit que els ciutadans que vulguen i que així ho desitgen, les seues peticions siguen tractades en comissió. En concret n'hi ha dos, que tenen el registre d'entrada 51. 244 i 58. 954, que haurien des del meu punt de vista de ser tractades.

I ara ja passe a allò que es tracta hui, que és defensar la proposta que tenim des de Compromís, que no va en detriment tampoc, ni volem que així siga, d'una proposta, com és la que ha fet Esquerra Unida en la persona d'Ofèlia Vila, que creiem que és una persona també ideal per al càrrec, una persona que conec molt i que estime i crec que podia fer també molt bé el seu paper com a síndica de Greuges.

Al nostre territori tenim una sèrie d'institucions -perdó, el micro- d'institucions fortes molt representatives, imparcials i que compten amb un ampli suport de la ciutadania. De fet, si no és així, si aquestes institucions no són fortes, no fan la seua funció, si no compten amb un suport ample de tota la ciutadania poden patir el problema del rebuig social i, per tant, el no reconeixement d'aquesta societat.

Per això creguem que avui haguera sigut una molt bona oportunitat que entre tots els grups decidírem i acordàrem presentar un únic candidat o una única candidata, no només amb el pacte de dos dels gran partits que formen part d'aquestes Corts sinó també que comptara amb la resta de grups, que som quatre grups al parlament. I en aquest cas sembla que la persona que serà triada ha comptat amb el suport explícit de dos d'aquestos grups. Per tant, hem perdut una nova oportunitat de parlamentar, d'arribar a un acord entre els quatre grups.

I el nostre candidat, Manuel Alcaraz i Ramos, és un ciutadà alacantí nascut al 1958, un ciutadà alacantí, per tant, molt proper a la institució de la sindicatura de greuges, que està instal·lada en la ciutat d'Alacant. És doctor en Dret per la Universitat d'Alacant en 1992, amb una tesi titulada Libertad de expresión, poder político y procesos informativos: análisis histórico crítico. És professor també titular de Dret Constitucional a la Universitat d'Alacant. És membre del Consell Assessor de l'Arxiu de la Democràcia de la Universitat d'Alacant i té publicacions sobre diversos àmbits que afecten també al que podia ser la seua tasca com a síndic de Greuges: dret a la informació, autonomia valenciana, política lingüística, especulació urbanística, vertebració territorial, crisi econòmica, polítiques culturals, drets fonamentals, corrupció política i un llarg etcètera.

Ha sigut regidor, portaveu de la Comissió Constitucional del Congrés, observador internacional de l'OSCE i vocal de la comissió de juristes que va elaborar la Declaració universal dels drets lingüístics. I és, a més, posseïdor de l'Ordre del Mèrit Civil.

Manolo ha treballat molt intensament en la plataforma d'iniciatives ciutadanes d'Alacant, traslladant a les institucions les demandes de la societat alacantina. Per tant, compta amb una extensa experiència en el que podríem denominar que és la tasca del síndic de Greuges, que és el comissionat major de les Corts per als drets dels ciutadans i les ciutadanes.

En resum, Manolo és un jurista reconegut, un ciutadà compromés amb la seua societat i una persona amb una gran trajectòria professional cívica i social per a un càrrec molt important, com és el síndic de Greuges.

Per tant, creguem que és una persona idònia, tal com ho poden ser qualsevol de les altres que s'han presentat. I el que lamentem és que en aquesta ocasió no s'haja pogut tampoc, com en altres, arribar a un consens molt major en aquesta cambra.

Res més i moltes gràcies.

El senyor president:

Moltes gràcies.

Senyora Tirado.

La senyora Tirado Museros:

El senyor president:

El senyor Maluenda Verdú:

Moltes gràcies, senyor president.

Senyories, la Llei 11/1988, del Síndic de Greuges, determina que la Comissió de Peticions, en sessió específica, analitzarà les distintes propostes que se facen per a cobrir la vacant del síndic de Greuges i elevarà al ple el candidat o candidats que s'estimen.

Doncs, jo comence per manifestar el meu més absolut respecte, i el del meu grup també, el Grup Parlamentari Popular, a les propostes que per a esta elecció han presentat els grups parlamentaris d'Esquerra Unida i de Compromís i, sobretot, de les persones que han proposat. I reconeixem també el dret legítim que tenen estos grups parlamentaris per a fer les propostes que han fet. No tinc res que objectar, per tant, a les propostes que han fet.

Quant a la proposta del meu grup, del Grup Parlamentari Popular, que recau en el senyor José Cholbi Diego, vull dir el següent:

L'actuació del senyor Cholbi i la seua trajectòria al front del càrrec que ara volem tornar a cobrir l'avala de sobra. Ha demostrat ser un síndic imparcial, lluny de directriu política alguna, que ha aconseguit impulsar i incrementar la presència de la institució davant la societat i obtindre els millors resultats, fins ara, en la resolució dels expedients que ha tramitat.

Ha demostrat de sobra que reunix els requisits més adequats per a desenrotllar la responsabilitat. I, per tant, el Grup Parlamentari Popular, ha presentat la seua candidatura, perquè la seua trajectòria, com he dit, l'avala. Una magnifica actuació al front de les seues responsabilitats i una tasca imparcial, en benefici de tots els valencians.

Es tracta, sense dubte, com la seua trajectòria demostra, de la persona idònia, adequada per a ser reelegit novament. I l'avala precisament eixa trajectòria. I l'avala, inclús, que haja aconseguit que la sindicatura de greuges haja sigut respectada en totes les institucions i haja trobat la col·laboració necessària per a poder donar solucions als expedients que ha tramitat.

Per tant, jo pregue, pregue als grups parlamentaris de la cambra que facen una anàlisi del que és eixa trajectòria i, finalment, decidisquen recolzar -me referisc als tres grups parlamentaris de l'oposició- la proposta que hui estem fent i que estem defensant. Crec que ninguna de les seues senyories ni dels seus grups tenen cap queixa d'eixa imparcialitat que el senyor Cholbi ha demostrat al front de les seues responsabilitats.

Per tant, senyories, no tenim ningun inconvenient que s'eleven al ple les tres propostes. I el ple, que es sobirà, decidirà quan pertoque. , bé, quan pertoque, ja tenim un calendari, l'aprovat en la Junta de Síndics, que en el seu cas, doncs, se portaria al ple de 12 de març.

I, per tant, senyories, acabe, des del respecte que he manifestat a les candidatures presentades i la meua voluntat de consens als grups parlamentaris, que finalment reconeguen la magnífica trajectòria del senyor Cholbi i, per tant, avalen no solament la presentació d'esta candidatura, sinó també la seua elecció.

Res més i moltes gràcies.

El senyor president:

Moltes gràcies a tots els diputats, també als assistents, i alcem la sessió.

I al pròxim ple, com s'ha acordat este matí, se debatrà el tema.

La senyora López Barceló:

El senyor president:

(Inoïble) … una comisión extraordinaria. Y, cuando corresponda, se (inintel·ligible) …

(S'alça la reunió a les 12 hores i 21 minuts)

