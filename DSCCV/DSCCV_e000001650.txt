Comissió d'Agricultura, Ramaderia i Pesca realitzada el dia 11 de desembre de 2015. Comença la reunió a les 10 hores i 35 minuts. Presideix el diputat senyor Emigdio Tormo Moratalla. Reunió número 4.

El senyor president:

De acuerdo a los artículos 42, 65. 2, del reglamento, se convoca a los ilustres señores diputados y a las ilustres señoras diputadas, miembros de la Comisión de Agricultura, Ganadería y Pesca, a la sesión de la comisión que se inicia el próximo día 11, hoy, a las diez y treinta en el palau de las Corts, con el orden del día siguiente: punto 1, lectura y aprobación en su caso del acta. Perdón, ¿pasamos lista primero, señora secretaria? Por favor.

(La secretària passa llista per tal de comprovar si hi ha quòrum)

Proposició no de llei sobre la creació d'una xarxa de bancs de terres municipals (Banc de Terres Valencià), presentada pel Grup Parlamentari Compromís (RE número 3. 861, BOC número 32)

El senyor president:

Punto 2, si les parece: toma en consideración de la Proposición no de ley sobre la creación de una red de bancos de tierras municipales, Banco de Tierras Valenciano, presentada por el Grupo Parlamentario Compromís, registro de entrada 3. 861, del boletín oficial de las Cortes, número 32.

El senyor Nadal Sendra:

Moltes gràcies i gràcies a tots els diputats per vindre, per este punt únic que es va quedar penjat l'altre dia.

Intentaré ser breu. La idea d'esta proposta que hem fet és demanar al Consell una proposta que en principi no té per què costar diners. Es tracta de fer una base de dades arreplegant moltes voltes ja els bancs de terres que ja n'hi han als municipis i, d'esta manera, intentar posar en contacte els propietaris de terres que tenen les seues terres abandonades o semiabandonades, que moltes voltes no li trauen cap producció, que no es dediquen plenament a traure'ls una producció, i ja pràcticament les terres estan ermes, com aquell que diu.

I molta gent, sobretot gent jove que s'han quedat sense faena i que els interessaria tindre un trosset de terra per anar provant, per anar intentant fer producció i per tindre alguna cosa en la qual torbar-se i també que siga una possibilitat d'ofici, de faena i de guanyar-se la vida per ells mateixos.

Volem donar una visió positiva al minifundi, que és el nostre repartiment de terres al País Valencià per excel·lència. I, com ja he dit, la idea és posar en contacte els diferents serveis municipals de bancs de terres que puguen haver-hi al territori valencià. Que al Consell n'hi haja un banc de dades i també aixina, a nivell comarcal, també podria aprofitar a nivell comarcal, o de diferents províncies.

Proposem en l'exposició de motius que este banc de terres podria tindre també una motivació social, de manera que els serveis socials i les regidories d'agricultura de cada poble, això també podria anar per a les conselleries, podria posar en contacte aquelles realitats que estiguen més necessitades de tindre faena, de tindre un futur. Podrien anar estes terres per a la gent més necessitada i que presente necessitats de tindre una faena. D'alguna manera podríem fer realitat aquella dita de més que donar-li un peix a la gent necessitada, cal ensenyar-la a pescar. I que estaria bé començar a tindre la visió aquella que més enllà de la caritat, cal que posem en funcionament un altre model productiu. I que hauríem d'anar des del banc d'aliments fins al banc de terres.

Sense que el banc d'aliments siga evidentment una cosa a eliminar totalment, però sí que hauríem de posar en contacte aquestes dos realitats. Pegant una mirada al nostre voltant, al nostre territori, observem com tenim uns nivells de terra cultivable, de terra fèrtil que són impressionants. Moltes són terres molt productives, de regadiu, i que segurament s'està perdent també el saber fer, la manera com tenien els nostres pares i els nostres avis de cultivar la terra. I que la manera que possiblement si ja costa de passar a fills o d'avis a néts, seria interessant que d'alguna manera els poders públics, en este cas La Generalitat, posaren alguna mà ahí.

I fer este banc de terres també seria interessant perquè tinguera una certa incidència sobre la gent i que des dels poders públics podia anar fent-se una certa pedagogia per a possibilitar un nou model econòmic en l'agricultura ecològica, l'agricultura de proximitat. I que evidentment això pensem que seria positiu per a tots i per a totes.

Simplement volia fer això, tampoc no volia estendre'm més. És una proposta que ja funciona en alguns pobles que, si es fa bé, simplement amb una certa inèrcia de publicitar el banc de terres, que la gent sàpia que està ahí, amb una base de dades, amb una pàgina en internet i a la millor només amb una persona que des de conselleria es dedicara a posar en contacte estes dos realitats, podríem començar a fer alguna cosa i podria ser la base per a més endavant plantejar-mos algunes coses més ambicioses pel que fa a reformes agràries i nous models productius dins de l'agricultura.

Moltes gràcies.

El senyor president:

Gràcies, don Josep.

La senyora Gascó Verdier:

Gràcies, president.

Bon dia a totes i a tots.

Nosaltres hem valorat molt positivament la presentació d'aquesta proposta, de creació d'un banc de terres municipals, que correspon ben bé a esta època de canvis en les polítiques de la Generalitat valenciana.

Davant de tantes terres agrícoles en estat d'abandó i, com ja assenyala la mateixa proposta, és necessari ajudar a posar en contacte aquelles persones que desitgen evitar l'estat d'abandonament i donar al mateix temps l'oportunitat als joves i no tan joves, les persones aturades, les persones en estat de jubilació, i que decideixen emprendre el camí del cultiu d'aliments, un camí al qual per desgràcia molts jóvens es veuen abocats davant de l'escassedat d'alternatives laborals.

El manteniment del cultiu de la terra comporta molts avantatges, com assenyala la proposta també. Primer de tots, el manteniment de la fertilitat de la terra, si es practiquen mètodes respectuosos, com l'agroecologia. La creació de la xarxa de bancs de terres municipals és una de les possibles vies en eixe camí, però no sols. Un altre camí possible pel qual apostem des de Podem-Podemos és el que està marcat per un paper més protagonista de la Generalitat valenciana en la dinamització d'eixa xarxa, a través de la creació d'una agència pública de terres, amb competències de coordinació, elaboració de propostes polítiques, com per exemple assegurar la incorporació de joves, com díem abans, i la seua formació, en un model de producció agroecològic.

Altres competències podrien ser la intermediació i la garantia entre els que cedixen les seues terres i els que les reben, així com el seguiment de les iniciatives. A més, l'agència podria dur a terme la gestió de terres públiques, agràries i forestals, el control dels usos del sòl per frenar i evitar l'especulació, i altres competències, més enllà d'eixa xarxa de municipis que fiquen a disposició les seues terres. Segons les últimes dades de l'INE del 2012, en la Comunitat Valenciana comptem amb quasi cent vint mil explotacions.

La mitjana de les explotacions és de cinc hectàrees i mitja, però això correspon, en realitat, al 79 quasi 80% de les explotacions tenen menys de cinc hectàrees. I corresponen al 23% de la terra. En els últims deu anys han desaparegut el 49,82% de les finques de menys de cinc hectàrees, i el 15,61 de les explotacions entre cinc i deu hectàrees. Així doncs, creiem que cal ficar mesures com aquesta, per exemple, per frenar la desaparició de terres agrícoles.

Un altre problema que afrontem és el del preu de la terra, que en la Comunitat Valenciana és un dels més alts de l'estat espanyol, i s'ha incrementat en els últims cinc anys. Una agència com la que hem comentat deuria tindre la capacitat de frenar eixa especulació sobre el preu, com per exemple està fent en França la SAFER, que és l'agencia estatal, que dóna el vistiplau al preu marcat perquè tots els contractes passen per les seues mans.

Caldria també reforçar la llei del sòl i les figures de protecció, com els parcs agraris o les reserves de terra agrícola, i tindre en compte la diversitat de titularitat de les terres públiques també.

Per tots estos motius, nosaltres recolzem la proposta, però creiem que en un futur caldria anar més enllà amb la creació d'una agència com la que proposàvem.

Moltes gràcies.

El senyor president:

La senyora Sánchez Zamora:

El senyor president:

La senyora Escrig Monzó:

El sector agrícola s'ha convertit en un monocultiu de cítrics, i així mateix ha minorat el volum d'ocupació i dedicació a les tasques agrícoles, fins i tot aplegant a una desvinculació del sector agrícola a les generacions més joves, quedant les explotacions en mans de gent gran. A tot açò, cal sumar el poc rendiment econòmic de les explotacions citrícoles, pel baix preu que obté l'agricultor, situant-se en negatiu en molts casos. És per això que hi ha moltes terres abandonades, per la qual cosa cal posar mesures per a poder recuperar-les i donar oportunitat a aquelles persones que vullguen treballar en el camp.

Els horts urbans o bancs de terres s'han de concebre com un sistema que permet fomentar la participació de la població en la recuperació i manteniment d'una agricultura respectuosa amb el medi ambient, així com que permeta el cultiu individual de parcel·les de terra de forma tradicional mitjançant l'ús de tècniques culturals i dinamitzant l'economia local i dels mateixos usuaris.

Amb aquesta xarxa de banc de terres que proposa el Grup Parlamentari Compromís es poden recuperar, posar en explotació i valoritzar econòmica i socialment l'agricultura amb la promoció i posada en producció de terres abandonades, incorporació de nous agricultors com els joves, treballant no sols amb la citricultura sinó també amb l'horticultura i que ja són experiències molt positives en molts ajuntaments del País Valencià en el que participen tant les entitats locals com entitats socials, particulars i que, a més a més, donen noves oportunitats a persones amb poc recursos.

Per això, des del Grup Parlamentari Socialista no pot ser més que un sí a aquesta PNL del Grup Compromís.

El senyor president:

El senyor Pastor Llorens:

El senyor president:

El senyor Nadal Sendra:

No, només unes puntualitzacions perquè he de dir que s'ha dit ací un cas molt interessant, realment açò era…

Abans de presentar la PNL, parlant amb la gent de Podemos ja vam veure que (rient) el tema donava per a molt però crec que està bé, per això estem en esta comissió, ¿no? , podem aprovar açò, dir-li al Consell que vaja treballant, en principi no era massa ambiciosa -ho reconec- esta…, però -com hem parlat- podria ser una primera pedra per a poder anar parlant de més coses, ¿no?

Segons l'OIT i la FAO, el sector agroalimentari és un dels que més possibilitats té de creació d'ocupació. Ja -com hem dit- el nostre País Valencià és imminentment agrícola i n'hi ha moltes terres que estan ahí i que es poden aprofitar. Heu dit coses molt interessants.

Jo, sobre el tema que comenta el Partit Popular d'aprofitament de ramaderia i aprofitament forestal, puc dir-te ara, en estos moments, que sense estudiar-ho prèviament no sé què dir-te, la veritat, no sé, és una bona idea però no sé exactament com traspassar la idea al banc de terres això, ¿no?

Sí que és veritat que es podria anar mirant durant tot este temps, per a això estem ací, ¿no? , per això mos paguen, anar mirant altres exemples -com la que ha exposat del Bierzo- i seria molt interessant anar donant-li idees al Consell.

També, crec que és molt interessant donar suport als arrendataris per a col·locar els seus productes; de fet, és una cosa que pensem que des dels poders públics s'hauria de fer i no només per als bancs de terres sinó en general, ¿no? , per a la gent que li costa més eixos productes que ací, a les nostres terres doncs són la majoria perquè estem en un país de minifundi.

Simplement, al final, també, una altra idea que teníem, el que passa és que em sembla que no la vam arreplegar en l'exposició de motius, que també és una idea interessant que la farem arribar, però a la millor és més cosa dels municipis -com tu dius-, que és donar beneficis fiscals a la gent que done les seues terres en banc de terres, ¿no?

Moltes voltes la gent està pagant la contribució, ha de mantindre les terres també perquè n'hi ha unes ordenances municipals moltes voltes que posen que perquè no n'hi haja perill d'incendis, de plagues, etcètera, s'hagen de netejar les terres i això fa que a la persona, encara que ho tinguen abandonat, li està costant diners de la butxaca, ¿no? , que donant a un banc de terres amb uns certs beneficis fiscals i que ho tingues arreglat, tingues les terres cuidades, doncs això pot ser beneficiós i pot ser un incentiu perquè la gent done les terres.

Al final de tot -pel que ha dit de l'àmbit-, segurament l'àmbit comarcal seria el millor, i sí, segurament sí, això ja mos porte a un altre problema que és un problema que tenim pendent, i és d'alguna manera la vertebració del País Valencià a nivell comarcal. Encara caldrà caminar molt a este nivell, en estos anys mos hem preocupat d'altres coses i, bé, és important que el representant del Partit Popular ho haja dit això perquè sí que és evident, igual els bancs de terra sí que és un bon motiu per a comarcalitzar-nos.

En tot cas, l'experiència, jo sent de Pego, que és un poble que està en el límit comarcal i en el límit provincial, hem tingut molts problemes sempre de cara al Servof, de cara a la unió de consumidors. Te'n vas a Oliva, a Gandia i també a Dénia, te'n vas a…, i a voltes és un problema (rient) per a la gent que estem en els límits, i que d'alguna manera des de La Generalitat, des del Consell es coordine tot, pense que pot ser interessant.

I res més. Moltes gràcies a tots per haver afrontat este punt de manera positiva.

Moltes gràcies.

El senyor president:

(S'alça la reunió a les 11 hores i 2 minuts)

