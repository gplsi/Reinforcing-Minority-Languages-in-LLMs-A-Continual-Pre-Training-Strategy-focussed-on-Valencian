Comissió de Control de l'Actuació de Radiotelevisió Valenciana realitzada el dia 30 de juny de 2014. Comença la reunió a les 10 hores i 35 minuts. Presideix el diputat senyor Ricardo Martínez Rodríguez. Reunió número 8/i II.

El senyor president:

Vamos a comenzar la comisión, si les parece, haciendo una comprobación del quórum.

(El secretari passa llista per tal de comprovar si hi ha quòrum)

El senyor secretari:

El senyor president:

Proposició no de llei sobre l'adopció de mesures necessàries per al depòsit, preservació i conservació del fons documental de RTVV, presentada pel Grup Parlamentari Compromís (RE número 73. 078, BOC número 219)

El senyor president:

El senyor Morera Català:

Moltes gràcies, senyor president.

Bé, és un punt que ja va donar peu a una compareixença la setmana passada per part del vicepresident del Consell, senyor Pepe Ciscar. I, per tant, no crec que n'hi haja més dificultat d'aprovar per tots els grups de forma consensuada una de les qüestions que pot existir un mínim consens, i és que es conserve i millore i se garantisca el fons audiovisual de Radiotelevisió Valenciana.

I en este cas, sí que creem oportú el segon punt, que és que Les Corts donen compliment d'aquesta resolució i que informe als tres mesos de la seua aprovació.

Va en consonància amb el que han dit diversos organismes, entre altres, el Consell Valencià de Cultura.

I, per tant, crec que serà un punt que encetarà bé esta comissió de control de Radiotelevisió Valenciana i que és objectiu i garantia de tots i de totes que els fons i l'arxiu documental, que és un patrimoni de tots els valencians, estiga conservat en les millors condicions. I eixe és l'objectiu d'esta proposició no de llei de la qual ja parlàrem la setmana passada.

Per tant, done el punt per presentat. I, en tot cas, si vosté ho considera passem a votació, amb independència que els grups poden dir el que consideren oportú.

El senyor president:

El senyor Blanco Giner:

Sí. Per part d'Esquerra Unida simplement anunciar el vot a favor d'aquesta proposició no de llei, esperant que hi haja unanimitat en esta comissió per a pronunciar-se en favor del dipòsit, presentació, conservació i millora del fons documental, que és part de la nostra història, en la qual s'han invertit molts diners públics, hores de treball i que s'hauria de garantir en les millors condicions possibles.

Gràcies.

El senyor president:

Gràcies a vosté, senyor diputat.

Pel Grup Socialista, senyor Moreno.

El senyor Moreno Escrivà:

Sí. Nosaltres votàrem també a favor en el seu moment. Creem que els arguments han estat sobradament explicats. La importància de l'arxiu audiovisual deuria ser fruit d'una votació unànime. I no entendríem que després del que s'ha dit ací i el que s'ha posat de manifest, el perill que això suposa, i especialment l'informe del Consell Valencià de Cultura, ningun altre partit votara de manera diferent.

Aixina que, en fi, esperem que hi haja unanimitat també.

El senyor president:

La senyora Sánchez Cortés:

Y, por tanto, está garantizado ya la conservación del patrimonio y yo creo que sus señorías a estas alturas no deberían tener ninguna duda, más allá de hacer el discurso político que les interesa amplia e intensamente con la cuestión, para que vuelva a salir el tema de Radiotelevisión Valenciana, que creemos que siempre es el objetivo.

El senyor president:

El senyor Morera Català:

Bé. Realment no deixa de ser grotesc que (rient) després del que se va dir per part del vicepresident, el Grup Parlamentari Popular vote en contra d'una proposició no de llei que està feta en gener del 2013, quan teníem sospites fonamentades i dubtes respecte a la gestió de tots els afers del govern, però especialment d'una qüestió que ens preocupa a l'oposició i a la ciutadania, que és l'arxiu documental de Radiotelevisió Valenciana.

Si després de la compareixença, el Grup Popular vota en contra d'una qüestió tan simple, com és que garantisca per part del Consell i s'adopten les mesures necessàries… Un Consell que no oblidem és el causant de la liquidació de Radiotelevisió Valenciana.

Que se garantisca el dipòsit, la preservació i la conservació del fons documental generat al llarg de la història de Radiotelevisió Valenciana, i ara ací el Grup Parlamentari Popular diu que no, doncs vostés han perdut tota la credibilitat, perquè tenim dubtes, tenim uns grandíssims dubtes respecte a la seua capacitat i a la seua…, i a la seua…, consensos que se puguen arribar.

I tenim dubtes, entre altres coses, perquè vicepresident va obviar una cosa, i és que no es va referir a l'ús particular d'algunes empreses del nostre arxiu de Radiotelevisió Valenciana, no va dir res. I si vostés hui ací voten en contra d'una qüestió tan senzilla, com és garantir el dipòsit, la preservació del nostre arxiu, de tot el poble valencià, doncs, evidentment, vostés estan devaluant, estan devaluant el paper d'estes Corts Valencianes i estan devaluant el nivell de protecció de l'arxiu de Radiotelevisió Valenciana, entre altres coses, perquè l'únic que demanem en esta proposició no de llei és que el Consell done al cap de tres mesos que s'aprove, done compte de quina és la gestió que s'ha fet.

I recordem que la sessió passada, el senyor Moreno va presentar fotos de l'arxiu de Castelló en unes condicions prou infames, prou infames quant el seu estat de dipòsit. I, per tant, no sé si està ben catalogat, si no està ben documentat, no sabem l'ús. I, per tant, nosaltres mostrem la nostra gravíssima preocupació.

¿Com poden demanar vostés consensos i acords en altres àmbits si una qüestió tan mínima com esta són incapaços d'arribar a un mínim consens? Un consens sobre un element fonamental de la nostra identitat, de la nostra identitat audiovisual, de l'arxiu de Radiotelevisió Valenciana.

I, per tant, els diem que no ens fiem, no ens fiem del Partido Popular. I no ens fiem, entre altres coses, perquè mos han portat a este nivell d'indecència en la vida pública, de devaluació econòmica i social, que si una qüestió tan mínima, com és posar-mos d'acord sobre una qüestió tan mínima com esta, que ja vam debatre la setmana passada, doncs la veritat és que no ens podem fiar, no ens podem fiar.

I lamente realment tindre d'arribar a esta situació, però crec que, finalment, seran els ciutadans els que tindran consciència de quin és el nivell d'actuació per part del partit de la majoria i la seua actuació de govern, el que mos ha dut a esta situació gravíssima, i prendran nota i no oblidaran tot el mal que estan fent a la nostra autonomia i que estan fent al nostre autogovern, expressat en este punt concret, perquè no tenim les garanties de gestió, de control, d'eficàcia, d'ús d'un patrimoni de tots els valencians.

Ja van tancar vostés amb el seu vot Radiotelevisió Valenciana i ens està costant un dineral autèntic, amb un costos laborals enormes i uns costos en la indústria audiovisual exorbitants. I ara són incapaços de davant una mesura que està presentada fa més d'un any, està presentada fa…, a principi d'any, perdó, vostés se neguen a una qüestió que hauria de ser, com a mínim…, generar un mínim consens, una mínima complicitat, perquè l'únic que reclama és que el cap de tres mesos el Consell done compte d'este acord, si s'arriba a produir. No se va arribar a produir.

Per tant, efectivament, les nostres sospites, dubtes i alarmes justificades respecte a la seua gestió en el que suposa el camí de la liquidació d'un element fonamental de la nostra cultura, de la nostra llengua, del nostre patrimoni audiovisual, doncs, efectivament, no ens fiem i totes les alarmes se disparen, perquè si són incapaços de buscar un consens en un punt tan concret, al mateix temps rellevant, com és buscar les fórmules que eixa custòdia i eixe dipòsit siga realment efectiu, doncs, efectivament, tenim un greu problema, però el greu problema es diu mayoría absoluta del Partido Popular.

El senyor president:

Senyor Blanco. (Veus) Perdón. Disculpe, tiene usted razón.

La senyora Sánchez Cortés:

Con lo cual, el tema para nosotros está clarísimo. Otras conclusiones que ustedes pretendan sacar o quieran sacar, no tienen ningún sentido. Y si vuelven a proponer lo mismo en el futuro, si los datos son los mismos que tenemos ahora, les volveremos a manifestar lo mismo por parte del Grupo Popular.

El senyor president:

Bien, señorías, debatido el punto 8, vamos a proceder a la votación. ¿Votos a favor de la iniciativa? 7. ¿Votos en contra? (S'interromp la gravació)

Pronunciament de la comissió sobre la compareixença de la senyora Rosa Vidal Monferrer, exdirectora de RTVV, de la senyora María Estela Bernard Monferrer, de la senyora Aránzazu Calzada González, del senyor Lázaro Marín-Soto i del senyor Vicente L. Navarro de Luján, tots quatre exconsellers del Consell d'Administració de RTVV, per a explicar les causes i els motius de la seua dimissió, d'acord amb la seua disposició davant del cos legislatiu per a qualsevol aclariment o compareixença que siga necessària, segons les comunicacions corresponents a aquestes Corts RE números 67. 590, 67. 606 i 67. 607, sol·licitada pel Grup Parlamentari Socialista (RE número 74. 341)

El senyor president:

Pronunciamiento de la comisión sobre la comparecencia de la señora Rosa Vidal Monferrer, ex directora de Radiotelevisión Valenciana, y de la señora María Estela Bernad Monferrer, de la señora Aránzazu Calzada González, del señor Lázaro Marín Soto y del señor Vicente Navarro de Luján, todos ellos exconsejeros del Consejo de Administración de Radiotelevisión Valenciana, para explicar las causas y los motivos de su dimisión, de acuerdo con su disposición ante el cuerpo legislativo para cualquier aclaración o comparecencia que sea precisa, según las comunicaciones correspondientes a Les Corts, con los registros de entrada 67. 590, 67. 606 y 67. 607, que ha presentado el Grupo Parlamentario Socialista, que es quien lidera la petición.

El senyor Moreno Escrivà:

Moltes gràcies, senyor president.

Senyories, hui ens trobem de nou en una d'eixes ocasions en les quals el Partit Popular podrà donar mostres de canvi, penediment i encetar eixa tantes vegades anunciada i mai encetada fase de transparència, línies roges, verdes, fúcsia i de tots els seus colors o si ens trobem davant d'un nou cas de cinisme i hipocresia política dels que acostuma a protagonitzar el Partit Popular i, en especial, el seu president i vicepresident, el senyor Fabra i el senyor Ciscar.

Perquè anem a decidir en aquesta comissió si permetem, com així ho hem sol·licitat, la compareixença en esta comissió de control, als consellers nomenats pel Partit Popular, per vostés, i la directora general nomenada per vostés, pel Partit Popular, vindre a estes Corts a explicar-nos quines són les raons de la seua dimissió i quines són les circumstàncies en les quals es va produir no només la seua dimissió sinó el posterior tancament i cessament d'emissions, bé, cessament d'emissions no, que continua emetent, deixar en negre les emissions de Radiotelevisió Valenciana.

Raons hi han moltes i totes elles importants. La primera el mateix escrit, que és nomenat en la nostra sol·licitud de pronunciament, que és aquest que presentaren tots els membres del consell d'administració en què, com bé s'ha dit: «Los consejeros que suscriben consideran que deben poner a disposición de las Cortes Valencianas sus cargos -i així ho van fer- y a disposición del cuerpo legislativo para cualquier aclaración o comparecencia que se precise. »

En el mateix escrit, els mateixos consellers diuen que les causes adduïdes per la Generalitat valenciana per al tancament de Radiotelevisió Valenciana, no es corresponen a la realitat, que és una manera elegant de dir que vostés mentiren com a bellacos. Jo saben que sóc menys elegant.

I, a més a més, parla de coses com que el contracte programa previst per la llei, que arribà al Consell més de cinc mesos després del temps legalment previst. I parla també d'altres incompliments legals per part del govern de La Generalitat que hagueren pogut produir la sentència, el tancament i problemes jurídics que acabaren amb la Radiotelevisió Valenciana.

Tots els ells s'adrecen per escrit a estes Corts i no hi ha ninguna raó, quan de vegades el problema que tenim és que citem persones que no volen vindre, no hi ha ninguna raó perquè la senyora Rosa María Vidal i els consellers passen per estes Corts, com ells mateixa demanen, per a explicar-se.

Per si de cas no haguera quedat clar en este escrit, la senyora Rosa María Vidal insistí en donar-nos raons a tots els membres d'este parlament perquè la citem i vinga. Per exemple, Rosa María Vidal: «Ha habido intento de ingerencias políticas en la gestión de los informativos. » El que el senyor Ciscar va negar amb el seu estil l'altre dia, la senyora Rosa Vidal ho afirma; afirma que sent ella directora general vostés conculcaren l'article 20 de la Constitució i intentaren manipular els informatius.

Afirma la senyora Vidal: «Cuando llego a mi despacho encuentro un ordenador completamente limpio, no contaba ni con resgistro de contratos. » És a dir, segons la directora general, nomenada per vostés, resulta que algú va esborrar totes les dades, no sé si són les que està buscant la policia i el jutge en el cas de la visita del papa, esborrà dades d'ordenadors de l'ens públic.

La senyora Vidal continua donant-nos raons perquè la convoquem a esta comissió. «Rosa Vidal denuncia intentos de injerencia y además acusa a Fabra de mentir en sus explicaciones sobre el cierre. Íbamos a cerrar el año con beneficios cuando en veinticuatro años no los habían tenido. » És a dir, la senyora Rosa Vidal diu que les raons adduïdes pel govern de La Generalitat per a justificar el tancament són mentida, són falses, i ella ho deu conéixer de primera mà, perquè, segons pareix, es va reunir amb el senyor Fabra abans de presentar la dimissió i coneix de primera mà què és el que va passar.

Seria molt important per a tots els valencians, tenint en compte que en hem quedat sense radiotelevisió pública i que s'han saquejat 1. 300 milions d'euros que no apareixen per ningun costat, que la senyora Rosa Vidal i els altres consellers pogueren vindre ací, a Les Corts, a explicar-nos què ha passat. Estic convençut que vostés, que confiaren en ella, també confiaran que la dona vinga ací i s'explique, perquè serà bo.

Més raons. Rosa Vidal: «La clase política no está preparada hoy para una televisión plural e independiente. » Supose que per classe política se referirà a la classe política en la qual ella treballava, és a dir, el senyor Fabra. El senyor Fabra no estarà preparat per a una televisió plural i independent. «Espero que no se le ocurra hacer una nueva radiotelevisión sobre las cenizas de la actual», afirma la senyora Rosa Vidal.

I continua dient: «¿Por qué destituye a su equipo minutos antes de dimitir? » -li pregunta el periodista-. I ella diu: «Porque los he nombrado yo y desde el primer día me han dicho que los cesara conmigo. » Necessitem preguntar-li a la senyora Rosa Vidal per què quan ella arriba allí, ella que sí que va complir la llei i no se li oblidà despatxar els seus assessors es va trobar per a indemnitzar amb més d'1. 100. 000 euros a tots els enxufats i a tots els assessors del senyor Jaraba, el senyor Fabra i el senyor Ciscar. Volem conéixer la seua opinió per què ella no els va poder acomiadar i per què això ens ha costat més d'un milió d'euros als valencians.

Continua dient: «¿Cree que el Consell tomará acciones contra usted? » I la senyora diu que no, que ella creu que no hi ha ninguna, que no té ninguna responsabilitat. Però sí senyala a la coordinadora del contracte de Garrigues, que és l'advocada general de La Generalitat, «porque alguna responsabilidad debe tener». És a dir, esta senyora senyala directament un membre del govern valencià, que deuríem conéixer quines són exactament eixes acusacions.

La senyora Rosa Vidal ha dit en mitjans de comunicació que les raons per les quals es produïx el tancament són per pressions polítiques, concretament en la mateixa entrevista senyala el senyor Montoro. No contenta amb això i per si vostés havien oblidat les raons, les importants raons i poderoses raons, que hi han perquè la senyora Rosa Vidal i els altres consellers compareguen hui ací, en la universitat ens va recordar més raons.

«Rosa Vidal afirma que el cierre chirría y duda que sea constitucional. » És a dir, les raons i el coneixement exhaustiu que té la senyora Rosa Vidal del que va succeir allí li duen a pensar que vostés, a més d'haver vulnerat drets fonamentals dels treballadors de la Radiotelevisió Valenciana a l'hora de gestionar l'ERO, a més han vulnerat els drets constitucionals dels valencians, perquè han tancat, com sosté el Partit Socialista, de manera inconstitucional la Radiotelevisió Valenciana.

Miren, només hi ha una raó perquè vostés s'oposen a que la senyora Rosa Vidal, que diu que vol vindre i que és dels seus, l'anomenaren vostés, no nosaltres, vostés, val? , només hi ha una raó perquè vostés impedisquen que esta dona i els consellers acudisquen a estes Corts: que tinguen por al que nosaltres els hàgem de preguntar i al que ella haja de contar. És a dir, que les raons que vostés han esgrimit per a deixar els valencians sense radiotelevisió pública i procedir al tancament de la televisió siguen falses, com nosaltres pensem; que el saqueig organitzat en eixa Radiotelevisió Valenciana tinga més implicats dels qui coneguem fins ara i la senyora Rosa Vidal puga vindre ací i ens ho conte.

Que respecte a les mentides contades per vostés ara mateixa i pel senyor Ciscar fa poc, respecte a què s'està fent en l'arxiu audiovisual, quines són les condicions de la seua custòdia, on està el material de l'arxiu audiovisual, per exemple d'Alacant, que no ha aparegut, què ha passat amb els contractes que custodiava Radiotelevisió Valenciana i que segons la senyora Rosa Vidal no apareixen. A mi m'impedixen anar a vore l'edifici en el que es custòdia. I que vostés, a l'hora d'aplicar l'ERO van ser incapaços fins de tot de trobar els contractes, les proves d'oposició dels mateixos treballadors. Què està passant en l'arxiu administratiu? Estan vostés destruint-lo, posant-lo en perill. L'arxiu administratiu també està protegit per la llei.

En definitiva, només hi ha una sola raó per a impedir que la senyora Rosa Vidal i la resta de consellers nomenats pel Partit Popular vinguen a estes Corts, que vostés amaguen alguna cosa, alguna cosa tèrbola, alguna cosa que fa molta pudor, alguna cosa que els fa molta por darrere del tancament de la Radiotelevisió Valenciana, darrere de la supressió d'un dret, del dret a la informació, del dret a poder vore televisió en valencià, del dret dels mateixos treballadors a haver mantingut els seus llocs de treball en condicions, dels nostres drets. Alguna cosa amaguen vostés i no volen que qui ho vol contar, qui ho sap i qui ens ho podria dir ho diga, una persona nomenada per vostés.

El senyor president:

La senyora Sánchez Cortés:

Otras razones, pues, la verdad que a nosotros no nos merecen ningún interés en este momento. A ustedes les daría su discurso, evidentemente -ya lo hemos comentado antes-, pero a nosotros no nos merecen más interés que que nos vengan a dar cuentas aquí, como luego veremos, pues, las personas que ahora están siendo responsables en la gestión de radiotelevisión. Eso es lo que tiene interés, y el resto es otra cosa en la que nosotros no vamos a entrar.

Y, por lo tanto, no vamos a aprobar ni este punto ni el siguiente, ya se lo adelanto, que, por otra parte, es el mismo. Supongo que le va a servir al portavoz socialista para seguir ahondando en la cuestión, en el discurso de siempre. Pero, bueno, no sé, si les interesa tanto, pues, pueden llevar a determinadas personas a sus filas y asunto resuelto, digo yo.

El senyor president:

Si les parece, que fijen posición los grupos… (Veus) Replique, pues, señor Moreno. Sí, no se preocupe.

El senyor Moreno Escrivà:

Señora Sánchez, ¡menuda vergüenza!

Queremos explicaciones sobre qué ha pasado en la Radiotelevisión Valenciana. Volem explicacions. I volem. No demanem que vinga la senyora Vidal; accedim a la seua sol·licitud, a la seua senyora Vidal, als seus consellers que demanen vindre ací, quan s'ha citat ací exresponsables per exemple de caixes públiques que han saquejat menys diners que els que vostés han saquejat en la radiotelevisió pública. ¿Quin problema n'hi ha que comparega davant d'esta comissió qui se n'anà el dia 30, com vosté diu ací, sense haver contestat pràcticament res de l'ordre del dia, només els cinc primers punts, la resta va quedar sense contestar-se? Quin problema n'hi ha?

M'ha nomenat vosté que es diu del senyor Ximo Puig, que si no sé què. Jo, veu, jo, a diferència de vosté, sempre conteste a tot. Qui ha dit que el senyor Ximo Puig ordenà cap manipulació és un pocavergonya, un pocavergonya. (Veus) Jo, com no vull ser-ho, quan dic que algú manipula o ha donat ordres de manipular dic els noms d'aquells que manipularen, dic Motes, dic Jaraba, dic Johnson, dic Carrau, dic Romeral; dic quins són els professionals que, seguint les ordres de qui siga, manipularen, i vostés tenen un llistat. Jo el llistat de professionals que es deixaren manipular pel senyor Ximo Puig encara no l'he escoltat ni l'escoltaré.

Mire, les entrevistes estan molt bé per als diaris. Però nosaltres som diputats. I quan se coneix que un exresponsable de la radiotelevisió pública valenciana afirma coses tan greus com que el president ha mentit sobre les raons reals del tancament d'una radiotelevisió pública, sobre els comptes que va presentar a la ciutadania per a adduir el seu tancament, quan una persona, dóna igual que siga o no una exdirectora general, afirma això, n'hi han raons perquè aquesta cambra s'interesse i, si n'hi ha una comissió a què pot acudir, vinga i conteste i se li pregunte. Perquè són molt greus les afirmacions que fa la senyora Rosa Vidal. I la nostra obligació i la seua seria promoure-ho, promoure que la senyora Rosa Vidal i la resta de consellers vingueren ací a explicar-nos açò.

Mire, la senyora Rosa Vidal acusa el president d'haver mentit. L'acusa d'això. I vostés no poden vindre ací, en un discurs escrit o preparat, per a dir que la senyora Vidal no té ningun sentit que acudisca ací. És qui més sentit té, és qui va anar a parlar amb el president hores abans, i el president li va explicar el que li explicara que, pel que s'ha vist i segons les seus paraules, no és el mateix que el president va dir després de vindre de Marràqueix. (Veus) Ja. Primer, reunió amb Rosa Vidal; després, me'n vaig a Marràqueix; torne i prenc una decisió diferent i afirme coses que s'han demostrat mentida, per exemple, quin era el cost o quina era la situació de Radiotelevisió Valenciana en eixe moment, la situació econòmica, que es contradiu totalment en el que la senyora Rosa Vidal afirma, i la senyora Rosa Vidal era la gestora, l'última gestora.

Quan vostés mos envien ací els liquidadors -si mos els envien algun dia, que d'això en parlarem després-, el primer que ens diran és: «Jo no sé res d'abans. Jo he vingut a liquidar. » Per a això els ensinistraran, com ensinistren vostés els qui compareixen ací, per exemple per les visites del metro. Ja els ensinistraran vostés, no sé si esta vegada gratis o pagant. Però ens diran això: «Yo soy liquidador y de antes no sé nada. »

És la senyora Rosa Vidal qui sap el d'abans. És la senyora Rosa Vidal qui sap qui i quantes vegades la van cridar per a pressionar-la. És la senyora Rosa Vidal qui sap quant valia l'hora de programació i de producció adjudicada, quan vostés acaben el divendres passat d'anunciar que pensen gastar quinze mil euros l'hora en producció per a Radiotelevisió Espanyola -que és il·legal, ja els ho he avisat-. És la senyora Rosa Vidal -acabe de seguida, president- qui els pot deixar a vostés en evidència, i ho saben. (Veus)

I açò no és una entrevista, és una comissió del parlament. Mentir ací és greu. I la senyora Rosa Vidal, si ve ací, no podrà mentir. I vostés podran preguntar-li i posar-la contra la paret i deixar en evidència les seues mentires, que és culpa d'ella que s'haja tancat la televisió, com afirma el senyor Ciscar. Però el senyor Ciscar no, vol dir i que no li repliquen.

¿I vostés volen impedir que una persona -acabe-, que una persona que sí vol vindre, que sí vol comparéixer i vol explicar-se, no s'explique? .

El senyor president:

El senyor Moreno Escrivà:

. Això de vostés és pànic a la democràcia, i hui ho tornen a demostrar.

El senyor president:

El senyor Blanco Giner:

Gràcies, president.

No sé si no hi han arguments per a rèplica. És la primera ocasió, des que jo sóc diputat, en què veig que no s'utilitza l'últim torn en què normalment es reblen els arguments. Però sembla que el Grup Popular no té res a dir.

Sincerament, és difícil explicar la seua posició. ¿Com s'oposa a la compareixença ací de consellers que van ser elegits per estes Corts a proposta del Grup Popular i que han manifestat la seua disposició a vindre a explicar les decisions que van prendre i, especialment, la de dimitir com a consellers de Radiotelevisió Valenciana? És increïble. Supose que en este viatge cap als inferns de la ignomínia i de la pocavergonya política encara no hem tocat fons.

Jo crec que han de vindre i jo crec que els hem, fins i tot, de criticar. Hem de criticar-los que abandonaren el vaixell quan estaven bombardejant-lo. Nosaltres vam exigir Rosa Vidal i els consellers que no dimitiren. Hi havia nou consellers: cinc proposats pel Partit Popular i quatre per la resta de grups de l'oposició, i eixa majoria, amb motius més o menys justificats, va pegar a fugir en el pitjor moment.

Jo vull, primer de res, retre un homenatge a Manuel Jardí, a Rosa Solbes, a Xelo Miralles i a Rafa Xambó, els quatre consellers que es van creure la necessitat de lluitar per una radiotelevisió pública valenciana fins al final, fins al final, fins al final. I vull saber el motiu pel qual els altres cinc no.

Vull saber què tenen a contar sobre les mentides del Consell i del senyor Fabra, que Rosa Vidal i també en la seua carta de dimissió la resta de consellers afirmen i em sembla que són molt greus. Perquè si Fabra, si el Consell, si el Partit Popular va faltar a la veritat, va mentir als consellers i a l'opinió pública, vol dir que continua mentint a l'opinió pública, perquè continua dient exactament el mateix sobre el tancament de Radiotelevisió Valenciana.

El fet més greu d'esta legislatura mereix ser aclarit.

No és cert que Fabra prenguera la decisió basant-se en una sentència que anul·lava l'ERO. Eixa és la gran mentida sobre tot este procés. La sentència que anul·lava l'ERO per vulneració dels principis constitucionals i dels drets fonamentals no obligava al tancament, obligava a complir la llei. I la llei vigent establia una radiotelevisió pública valenciana, i vostés l'hagueren de canviar per a tancar-la.

La raó fonamental o les raons possibles per a decidir el tancament no les coneguem, les podem deduir. Una ofrena a determinats mitjans de comunicació privats que volen repartir-se el pastís mediàtic. Una ofrena a Rajoy i a Montoro en la seua voluntat de recentralitzar l'estat i començar acabant amb les televisions autonòmiques per a acabar amb les autonomies. O, potser, la voluntat d'esborrar totes les marques del delicte, dels delictes, de Gürtel, dels contractes de futbol, de Teconsa, del mateix cas Radiotelevisió Valenciana, que és en si mateixa delictiu. Potser eixa siga una de les raons del tancament, que no es puguen trobar les proves dels delictes. Qui ho sap? Qui ho sap? Probablement, Rosa Vidal ho sap, perquè Rosa Vidal es va reunir aquella infausta vesprada amb el senyor Alberto Fabra i alguna cosa parlaren.

Eixes raons que li donara el president de La Generalitat, l'armador que decidix enfonsar el vaixell, mereixen ser explicades. I la tripulació que va abandonar el vaixell, amb la seua capitana al front, ha de vindre ací a dir-nos per què.

Reitere l'orgull que sentim per aquells que continuaren defensant, intentant traure a flotació un vaixell que estava enfonsant-se, defensant la radiotelevisió pública valenciana. Però exigim que Les Corts facen la seua funció de demanar explicacions als consellers dimitits perquè, potser, d'eixa manera conegam moltes coses que, fins ara, romanen ocultes.

Gràcies.

El senyor president:

Gràcies a vosté, senyor diputat.

Senyor Morera, és el seu temps.

El senyor Morera Català:

Bé, el nostre vot és favorable perquè l'exdirectora de Radiotelevisió Valenciana comparega. I tenim un pronunciament posterior al respecte, que hem sol·licitat també en la mateixa direcció.

I per no repetir arguments, doncs, expressaré els arguments en el següent punt. Però la nostra posició, evidentment, és favorable perquè comparega.

El senyor president:

Gràcies, senyor Morera, per la seua brevetat i concreció.

Pronunciament de la comissió sobre la compareixença de la senyora Rosa Vidal, antiga directora de RTVV, per a explicar la seua gestió al front de l'entitat RTVV des del seu nomenament fins al cessament i, en especial, els últims dies del seu mandat, sol·licitada pel Grup Parlamentari Compromís (RE número 76. 744)

El senyor president:

El senyor Morera Català:

Molt bé. Moltes gràcies, senyor president.

Sí, efectivament, nosaltres considerem que no està tot explicat i intentarem ser més. , intentarem aconseguir el suport del Grup Parlamentari Popular per aconseguir el pronunciament favorable de la compareixença.

Ho dubte, veient un poc el to de l'anterior intervenció, però crec que els valencians ens mereixem una explicació. Crec que, si volem estar a l'altura de les circumstàncies d'estes Corts, no podrien oposar-se, no haurien d'oposar-se. L'abús de poder expressat en una majoria absoluta per part del Partit Popular no pot continuar devaluant la democràcia. I és en l'interés de tots, sobretot d'aquells ciutadans valencians que volen una radiotelevisió valenciana, donar-li l'oportunitat a Rosa Vidal, l'exdirectora, que puga vindre i comparéixer, que puga parlar amb llibertat i que ens done una explicació. Una explicació de tres qüestions: la seua gestió i els motius del seu cessament, que ella ha dit que. , i és molt greu el que ha manifestat, que el president de La Generalitat mentix. Jo, quan un president de La Generalitat és acusat per una persona que ha estat nomenada pel Grup Parlamentari Popular d'un tema tan greu, crec que s'ha de donar l'oportunitat a esta persona que explique els motius, més si tenim en compte que esta persona ha sigut proposada només amb els vots del Grup Parlamentari Popular. Que puga parlar amb llibertat, que puga explicar-se, que puga expressar-se. Perquè a ella, fent un símil, un paral·lelisme, me fa la impressió que l'han considerada com. , se li ha carregat l'única responsabilitat del tancament i liquidació de Radiotelevisió Valenciana. I el símil podia ser. s'ha culpabilitzat en el seu dia el conductor de la línia 1 del metro com l'únic responsable, i hem vist que n'hi havien i s'estan delimitant altre tipus de responsabilitats en l'àmbit judicial, i desgraciadament en l'àmbit polític no s'han delimitat totes les responsabilitats que s'havien de delimitar.

Però ella no és la responsable del tancament de Radiotelevisió Valenciana. Ella va ser un instrument d'una majoria que ara vol parlar amb llibertat. I, senyories, estes Corts som la cambra de representació del poble valencià. I hauríem de tindre l'oportunitat de donar-li eixa opció de vindre a explicar-se. Ens consta que el que ha dit en els mitjans de comunicació se podia expressar ací. Perquè si no quin sentit tenen estes Corts Valencianes? Quan totes les cambres de representació popular d'àmbit autonòmic estan actuant, estan actuant en sessions de control, tenen la seua vida parlamentària activa, ací el que estem fent és devaluar la mateixa institució, negant la possibilitat que hi hagen plens de control i negant que els valencians puguem tindre accés de primera mà al que ens puga donar, informar, la senyora Rosa Vidal.

Ella en la seua gestió va dir una cosa interessant, en l'última sessió de. , en les poques sessions de control que va tindre. Però va dir una cosa molt important. Va dir que «todos los contratos con cláusulas de confidencialidad eran nulos de pleno derecho». I ací sabem que el govern i el Consell del Partit Popular ha abusat d'eixos contractes de clàusula de confidencialitat, confidencialitat que ha sigut l'element per a evitar donar eixa informació als grups de l'oposició. I hem vist com la justícia ha reparat, efectivament, tenint en compte eixe criteri expressat per l'exdirectora de Radiotelevisió Valenciana, ha expressat eixe mateix criteri i ha senyalat que el Grup Parlamentari Popular ha vulnerat sistemàticament la Constitució, vulnera la normativa vigent i ha estat condemnat reiteradament tant en l'òrgan del Tribunal Constitucional, vostés vulneren drets fonamentals dels ciutadans i dels diputats de l'oposició, i en els tribunals ordinaris recentment també.

Per tant, continuen vostés vulnerant drets i continuen vostés posant cortines de fum i evitant que se puga saber la realitat i la veritat.

Volem transparència i volem saber per què hem arribat a esta situació. I si vostés no mos deixen altra possibilitat, com no mos han deixat, hem hagut d'acudir als tribunals. Els tribunals actuaran en el que nosaltres considerem que inicialment ací ha hagut per part dels directius nomenats unilateralment pel Partido Popular possibles delictes d'apropiació indeguda. Algú haurà d'explicar-nos per què s'han gastat fora de pressupost més de mil tres-cents milions d'euros. Administració deslleial, administració deslleial i malversació de cabals públics.

Tot això ho volem saber. I creiem que una persona que en aquell moment se va expressar d'esta determinada manera, que és advocada de l'estat, pot posar llum sobre el modus operandi, i una persona que ja està fora de la institució, però ha conegut des de dins el que ella ha anomenat pressions, ingerències polítiques i ingerències governamentals en els informatius. Si hi ha hagut ingerències governamentals per a delimitar i marcar el que són els informatius, doncs nosaltres considerem que pot ser rellevant la seua informació, el que ens puga dir en altres àmbits.

Perquè el que sabem i el que es va dir és que com a novetat, en arribar al seu càrrec, és que es troba tot l'ordinador buit i sense cap precedent de la gestió dels anteriors responsables. Per tant, crec que és molt rellevant que ens puga il·lustrar sobre estos elements.

Ens podria il·lustrar sobre altres qüestions jurídiques que nosaltres no trobem resposta. Per exemple, és legal la decisió del vicepresident del Consell -i tinc ací el document que l'avala- de l'acord que arriba amb els treballadors per a la readmissió, l'acord de l'ERO d'extinció, amb una part dels treballadors, altres no? Doncs clar, pot quedar en paper mullat eixe acord si l'escrit i eixa certificació parla d'un podrà, un procurarà, un tindrà en compte, per a incorporar en els pressupostos de La Generalitat de l'any 2015 una sèrie de compromisos ferms i que se devaluen -entenem nosaltres- per este acord, que ho deixa un poc en l'aire, i no amb les garanties d'aval que s'havien requerit per part dels qui van acordar i les organitzacions sindicals que van acordar este ERO d'esta comissió de liquidació.

És a dir, tenim dubtes. Ens podia aclarir algunes coses, perquè ella és experta i ella és advocada de l'estat. Ens podria aclarir dubtes també sobre una cosa que jo trobe que és una minva gravíssima i que afecta la credibilitat de les nostres institucions. I, senyories, sense credibilitat no anem a ningun lloc, sense confiança, la confiança que els parlàvem abans quan els hem demanat que es protegira d'una forma clara l'arxiu de Radiotelevisió Valenciana, i mos van dir que está todo perfectamente aclarado. Doncs no està aclarit. Per què no sabem la llista de les persones que s'han quedat en el procés de liquidació de Radiotelevisió Valenciana? Per què no la sabem? No és públic? No són diners públics els que paguen a estes persones? I per què no sabem quins són? Sabem els criteris en els quals se va arribar a un acord, estan publicats. Però les persones que estan allí treballant, hi ha dubtes sobre la quantitat, però nosaltres, els nostres càlculs, ens indiquen que poden ser unes 147 persones. Molts d'ells no complixen els criteris pactats entre el Consell i les organitzacions sindicals. I per què no hem de saber eixa llista?

Li podríem preguntar a la senyora Rosa Vidal si de la mateixa manera que considera que els contractes amb clàusules de confidencialitat són nul·les de ple dret, si la no publicació d'eixa llista de persones que cobren en diners de tots els valencians és secreta i no està a exposició pública, això és legal o és il·legal?

Perquè, per la informació que nosaltres tenim, resulta que, per exemple, per posar un cas, de les set persones que se queden en el tema de la xarxa, doncs sembla que de les set persones només dos estan perquè tenen oposició guanyada i en els criteris de selecció d'estes persones quedava molt clar que era clar que les persones han tindre l'oposició guanyada a Radiotelevisió Valenciana. Vol dir que no són els enxufats, que vostés van enxufar fins a unflar la plantilla d'una forma tan desorbitada, sense capacitat, sense mèrit, sinó a través del dit, por ser vos quien sois, hermano, conocido. Podíem posar més exemples, tinc ací uns quants exemples molt increïbles de per què entenem que eixa llista és secreta i per què s'amaga eixa informació, i per què se vulnera i s'incomplix l'acord entre Consell i una part, la majoria, la majoritària, dels treballadors.

Per què no se fa pública? Li podem preguntar tot açò a Rosa Vidal sobre l'etapa (inintel·ligible) . i donar-li l'oportunitat que s'explique? Crec que sí. I crec que el Grup Parlamentari Popular farà bé de dir que sí, que comparega i que no continuen vostés abusant del seu abús de poder per a evitar el que a totes llums és necessari, que el poble valencià necessita saber per què hem arribat a esta situació i volem saber qüestions fonamentals per a recuperar-nos com a poble, reintroduir la decència en les institucions i preguntar-li a l'exdirectora Rosa Vidal per què hem arribat a la situació a la qual hem arribat.

El senyor president:

La senyora Sánchez Cortés:

El senyor president:

El senyor Morera Català:

Moltes gràcies, senyor president.

Se'ns acusa de judicializar la vida política, però, anem a vore, si són vostés els que tenen tot un exercit i tot una tropa col·lapsant els tribunals de justícia per delictes de corrupció. No som nosaltres! Si la senyora Pilar de la Oliva, la presidenta del Tribunal Superior de Justícia, ha demanat reforços perquè no donen abast. I són vostés els que han col·lapsat l'administració de justícia, perquè és públic i notori el rosari de persones, algunes ja amb condemna, que han col·lapsat els tribunals de justícia.

És més, ens obliguen a l'oposició a defensar allò públic, defensar la decència, i no ens donen una altra possibilitat perquè vostés ací, i és evident, estan negant la possibilitat que l'exdirectora de Radiotelevisió Valenciana puga comparéixer i explicar-se. Què vol que fem? Què vol que fem? Que ens quedem callats? No ens van a silenciar. No ens anem a quedar callats. Perquè nosaltres usarem l'estat de dret per a defensar la decència, per a defensar allò públic i per a defensar la nostra Radiotelevisió Valenciana.

I me parla vosté que hem utilitzat. , judicializar la justícia, la vida parlamentària. Però si són vostés els que estan incomplint sistemàticament sentències del Tribunal Constitucional. Li ho vam advertir. Una més i va a la denúncia per prevaricació. Perquè vostés com estan impassibles el ademán, usen els terminis per a vulnerar sistemàticament els nostres drets constitucionals. I si vostés persistixen en negar el que s'ha acreditat d'una forma clara pel Tribunal Constitucional i el tribunal superior de justícia als partits de l'oposició i continuen amb eixes estratagemes, doncs hauran de vore's, també, amb una denúncia per prevaricació perquè estan reiteradament incomplint sistemàticament la legalitat vigent. ¡És que vostés tenen la cara forrada de baqueta!

I quan estem demanant ací que comparega l'exdirectora de Radiotelevisió Valenciana per a informar sobre l'última part de la seua gestió ¡és que estem fent el nostre deure parlamentari! , que s'explique, ¿quina por li tenen vostés a la transparència? , ¿quina por tenen vostés que puga explicar realment -i és que s'ho mereix-, que puga explicar l'última fase de la seua etapa? , i és més, ens puga acreditar el que des del nostre punt de vista són elements gravíssims de la gestió en la liquidació, i li acabe de posar dos exemples, ¡dos exemples! , perquè tenim dubtes molt seriosos respecte a la gestió del Consell en els acords amb els treballadors, i tenim dubtes molt seriosos respecte a la vulneració dels criteris de gestió quant a les persones readmeses, i tot açò són mostres de per què patim la gravíssima situació econòmica i social per culpa d'uns governs que no estan governant per l'interés general sinó per l'interés d'alguns amiguitos.

¿Mos pot explicar vosté per què els assessors del senyor López Jaraba van ser inclosos dins de la llista de persones per a ser indemnitzades? , i la inspecció de treball els ha dit que no és legal, que és incorrecte, que no es poden incorporar, i demana al govern que actue en eixe…, i el govern no fa res.

I, per tant, n'hi ha tot un conjunt d'elements evidents per a poder tindre acreditats tots estos elements a partir de la directora de radiotelevisió, de l'exdirectora, i, per tant, nosaltres no ens anem a callar, no ens van a silenciar.

El problema de vostés és que tenen una agenda molt ajustada i que la ciutadania ja no es conforma amb el silenci com a recurs, i l'abús de la seua majoria ací per a tapar conductes i decisions que, des del nostre punt de vista, són absolutament reprovables.

Per tant, jo el que els recomanaria és que, si no tenen criteris, perquè ha demostrat vosté que no tenen criteris, ni tenen posició, i no tenen cap element per a oposar-se a esta compareixença, que ¡no s'oposen! , que deixen que l'exdirectora puga vindre i puga explicar-se, ¡és el mínim! I, mire, li ho demanem nosaltres que la vam votar en contra, ¡vam votar en contra! , perquè ja els vam dir que el model que vostés mos anaven a proposar sense consens, a las bravas, mos anava a portar a esta situació, i la situació que mos trobem és que vostés han liquidat la ràdio i la televisió pública, però l'han liquidada vostés pel seu abús de poder -que s'està demostrant ací-, per enchufar amigos y conocidos y familiares y saludados, per portar-la al desprestigi i per manifassejar els informatius. No són els responsables d'esta situació els treballadors, són vostés, i vostés persistixen en eixes pràctiques, en eixe abús de poder que ja està assenyalat pels tribunals, pel Tribunal Constitucional, i persistixen en els errors.

Per tant, sí, en el primer punt ja ho hem vist però no són vostés de fiar, i el que és important és que cada vegada n'hi ha més ciutadans que saben que estes pràctiques són les que mos han dut a la gravíssima situació que tenim.

Rectifiquen i autoritzen i deixen que siga l'exdirectora de Radiotelevisió Valenciana qui puga vindre ací i a explicar-se.

El senyor president:

El senyor Blanco Giner:

El senyor president:

El senyor Blanco Giner:

El senyor Blanco fa ús del seu torn d'intervenció, la senyora Sánchez no, ella sabrà per què el seu silenci, serà per allò de «en boca cerrada no entran moscas, ¿no? » N'hi ha altres cites: Mario Benedetti, «Hay pocas cosas tan ensordecedoras como el silencio. » Se sent el silenci, el seu silenci. Unamuno, «A veces, el silencio es la peor mentira. » Eixe és el cas, el silenci que vostés volen que n'hi haja sobre Radiotelevisió Valenciana i pel qual no volen que parle ací Rosa María Vidal i tampoc volien que parlara abans.

Va comparèixer un 31 d'octubre, l'últim dia abans que s'iniciara la tramitació dels pressupostos, sabedors que no podria tornar a comparéixer, una sessió ben curta, així ho va decidir la mesa d'esta comissió amb el seu president al capdavant, per a deixar-se la major part de l'ordre del dia sense tocar. És de veres que va vindre ací i va respondre algunes de les preguntes, una compareixença molt interessant, per cert, i que -crec- no els va agradar del tot, però es quedaren un fum d'iniciatives sense poder tractar per les maniobres a les quals ja estem acostumats en estes Corts per part del Grup Popular.

No volien que parlara abans i no volen que parle ara, no volen que ens conte què va passar durant eixos set dies des de la seua compareixença el 31 d'octubre fins al 6 de novembre que s'anunciara el tancament.

Vostés volen que s'aplique un altre tipus de silenci, el que en termes mafiosos es diu «l'omertà», que ningú parle perquè qualsevol cosa que diga podrà ser utilitzada contra vostés. I nosaltres volem escoltar precisament els seus i per això demanem constantment ací la compareixença del senyor Juan Cotino, del senyor Francisco Camps, de la senyora Rita Barberá, del senyor Gerardo Camps, i ara de la senyora Rosa Vidal, que em sembla que va ser proposada, defensada i votada pel Partit Popular, però vostés volen l'omertà, el silenci, el silenci criminal.

El senyor president:

El senyor Moreno Escrivà:

Gràcies, senyor president.

Vostés o van en compte o acabaran acusant la policia i la Guàrdia Civil de judicialitzar la vida pública espanyola, o siga, o troben el fre a eixe argument o acabaran fent el ridícul perquè qui judicialitza la vida pública espanyola són els criminals, són els que cometen crims perseguits pel Codi penal; els que els denuncien no, els que els perseguixen no, els que els emmanillen no, eixos són policies, guàrdies civils, diputats de l'oposició que fan la seua feina.

Rosa Vidal no és cap heroïna, Rosa Vidal va ser nomenada per vostés per a executar el desmantellament de la radiotelevisió pública programat en base a privatitzar, pràcticament, tots els seus continguts i gestió. Però és curiós que a vostés se'ls haja entravessat la senyora Rosa Vidal per tindre una qualitat que els resulta extraordinàriament molesta, i és que esta dona tot el que volia fer volia fer-ho ¡legalment! , ¿què els ha paregut? (se sent una meu que diu: «¡Qué mal rollo! »), ¡qué mal rollo! , ¿eh? Aleshores, quan venia ací i li preguntàvem la dona contestava en virtut del que era o no legal: clàusules de confidencialitat, il·legals; continuar conservant assessors nomenats després que et cessen, il·legal.

Vostés no li tenen pànic perquè no siga dels de vostés, però ¡si és membre del despatx d'advocats que vostés més contracten! , ¡si és la jefa del área de derecho público de Broseta Abogados! Vostés a qui li tenen pànic és a algú que vinga ací a dir el que és legal i el que és il·legal perquè vostés cada vegada que això passa ixen totalment socarrats.

Vostés tenen pànic que esta senyora vinga ací a dir: «¿Tenía indicios de que el presidente iba a cerrar radiotelevisión? », i conteste, «del presidente ninguno, los tenía de conversaciones con abogados del estado que están en Madrid trabajando con Montoro, había presiones y esa opción estaba sobre la mesa. » «Presiones», ¿de qui? , ¡de Montoro! La televisió pública dels valencians ¿mos la tancà Montoro? , però no s'ha tancat l'extremenya, l'andalusa, la riojana, la gallega, que també podia haver-la tancat Montoro, ¿no? , ¿no és dels seus, el senyor Feijóo? , ¿mos l'ha tancat Montoro?

Vostés no volen que vinga ací a contestar, el PP vol impedir l'interrogatori per part dels membres d'esta comissió a qui podria destapar les mentires, les enormes mentires que vostés han contat per a justificar el tancament de Radiotelevisió Valenciana i que ha contat especialment el president Fabra després de vindre de Marràqueix, vostés saben, a més, que podria donar llums sobre els nous escàndols que n'hi ha damunt de la taula.

Vostés saben, per exemple, que el pla estratègic este anunciat per la senyora Catalá el divendres, que hauria d'anomenar-se «pla estratègic per a l'extorsió i el saqueig del sector audiovisual», és una ¡infàmia! , i saben que si ve ací la senyora Vidal i escolta -que jo li llegisc-, mire, comunicat i resultat de la reunió -¿on està açò? -: «El (inintel·ligible) … nos ha dicho tal… -¿val? -, las ayudas serán principalmente a la producción cinematogràfica. Al margen de estos fondos La Generalitat dispondrá de seis o siete millones de euros para la creación de contenido televisivo, prácticamente todo para las desconexiones de Radiotelevisión Española. »

¿Com se (inintel·ligible) . això amb que el preu per hora adjudicada en l'externalització de programes fetes per la senyora Vidal eixira a 6. 800 euros i la simple divisió de les hores de desconnexió de radiotelevisió per la xifra anunciada pel Consell puge a 13. 461, és a dir, al doble. ¿Estan altra vegada robant? , ¿de veres? , i, a més, ¿a la llum del dia? , ¿que es pensen que la gent no té calculadores o què?

Si la senyora Rosa Vidal ve ací i ens explica com és possible que a ella li isquen eixos números mentre vostés estan anunciat els altres, ¡vostés tenen un problema! La senyora Rosa Vidal vindria ací i ens explicaria quines són les condicions i clàusules per al manteniment de setze càrrecs de confiança ¡oblidats! , ¡oblidats! per vostés, perquè cobraren 1,1 milions d'euros, que ella no va oblidar però vostés sí ordenaren que el senyor Jaraba els oblidara, ¡1,1 milions d'euros! , i el senyor vicepresident va ser incapaç de desmentir-ho, que ella estava allí quan aquells anaven per allí bambant i no eren els seus càrrecs de confiança, és que vostés els havien convertit en indefinits, i ens podria explicar per què no els va acomiadar, ¿què va passar? , ¿què va decidir el senyor Reig? , ¿què va decidir el senyor Jaraba?

Vostés saben que esta dona serà de dretes, estaria disposada a fer el que vostés varen dissenyar, però al que no estava disposada és a fer el que vostés han fet sistemàticament, que és conculcar la llei, per això el seu projecte i les seues ordres resultaren finalment incompatibles -acabe de seguida-, no perquè no tingueren una mateixa finalitat, sinó perquè vostés als seus sicaris els exigixen un camí que esta dona no estava disposada a recórrer…

El senyor president:

El senyor Moreno Escrivà:

…i els que volen vindre ací a parlar tampoc, que és incomplir la llei.

El senyor president:

Pronunciament de la comissió sobre la compareixença dels liquidadors de RTVV per a explicar i informar sobre els actes de liquidació o preparatoris realitzats i del pla previst d'actuacions de liquidació, sol·licitada pel Grup Parlamentari Socialista (RE número 87. 241)

El senyor president:

El senyor Moreno Escrivà:

Estem davant de l'últim episodi, modalitat o no sabria com dir-ho ja per a no enfadar-me massa perquè, clar, ¿qui es pot enfadar molt en este parlament en què ens presidix un home del que ja en els últims dies hem escoltat de tot? ; «me llenan los geriátricos», «ahora dile a tu tío que me lo pase a mí», és a dir, ja res ens pot sorprendre ni indignar més de com d'indignats estigam ja.

Açò, senyories, va aixina: resulta que tu te tires huit mesos sense convocar la comissió de control de Radiotelevisió Valenciana, que passe el temps, bé, i, per si de cas, la prèvia la suspens en el punt sis de setze, ¿val? , perquè aixina els que vinguen després, en la pròxima, doncs siguen ben antics, d'un any, te tires huit mesos sense convocar; i huit mesos després, quan la convoques, inclous el pronunciament sol·licitat pels partits polítics perquè compareguen uns liquidadors que fa huit mesos que estan liquidant sense que ningú haja vingut per estes Corts per a explicar què estan fent, amb quins criteris estan liquidant, què ha passat amb tots els escàndols que s'han anat denunciat en este procés de liquidació com, per exemple, la devaluació del patrimoni, la situació de l'arxiu audiovisual, etcètera, etcètera, huit mesos que estan a sus anchas, allí, campant sense cap control i sense acudir a aquestes Corts per a res; i quan, finalment, mesos després, estes Corts aconseguixen arribar al punt ¡número 11! , ¡que no és el 110, no, és l'11, l'11! , arribem al punt número 11, estan tots amb els maneguins posats de Bob Esponja, el flotador de l'ànec, i disposats a anar-se'n d'estes Corts sense donar cap explicació perquè, clar, el pronunciament serà perquè sí, perquè s'acabe el període de sessions, perquè passe l'estiu i, amb la periodicitat amb què se sol convocar esta comissió, supose que no podran vindre ací a comparéixer perquè hauran d'anar a votar. Això és no tindre vergonya.

Però set minuts i vint-i-sis, i vint-i-cinc, i vint-i-quatre segons encara tindré, perquè no me'ls poden vostés llevar, per a enviar-los uns quants missatges a eixos liquidadors als quals vostés tampoc volen deixar vindre, encara que hui faran el paperot que sí i ja vorem quan, ¿val?

Miren, que vagen de visita a Picassent a vore el senyor Tauroni. Que parlen amb ell. Que es reunisquen amb ell. Que els conte què li dia el senyor Blasco, quan els dia: «Tu fes, que no passarà res. » Que parlen amb la senyora Nuria Romeral, amb la senyora Lola Johnson. Que parlen amb els que varen detindre. , se'ls endugué emmanillats la policia l'altre dia de VAERSA. Que es reunisquen en el Perelló, en les Palmeres, en alguna platgeta este estiu i que compartisquen experiències. Seria bo que els liquidadors enteneren i aprofitaren este temps per a meditar que vostés volen donar-los que si perpetren alguna de les ordres que estan rebent per a liquidar il·legalment el patrimoni de tots els valencians contingut en l'empresa pública Radiotelevisió Valenciana, SAU, acabaran en la presó.

I concrete, diguen-los de la meua part que si el senyor Ciscar va ser incapaç de contestar a la simple i senzilla pregunta de: ¿s'ha venut en el temps en el qual està liquidant-se la televisió, s'ha cedit de manera gratuïta o a canvi de diners una sola hora de televisió continguda a l'arxiu audiovisual de Radiotelevisió Valenciana? ¿Sí o no? Fàcil era la pregunta. Continua sense resposta. A privats, particulars o tercers, concretament eixa era la pregunta. ¿Sí o no?

Si és «sí», tenen un problema. Bo a Picassent. No poden fer-ho. La llei és claríssima, palmària. Només poden procedir aquelles accions taxades en la llei que tenen a vore amb la liquidació i extinció de l'empresa. No poden prendre ni una, ni una sola, ni una sola mesura relativa a la gestió.

Han de vindre ací a explicar-nos com és possible que en la liquidació ordenada per ells falten alguns dels elements patrimonials més importants.

Han de vindre ací a aclarir si estan o no intentant vendre l'edifici de Burjassot o no.

Han de vindre ací a explicar-nos com és possible que unitats mòbils comprades fa quatre dies per 1. 800. 000 euros, ells les hagen taxat ara en 270. 000 euros.

Han de vindre ací a explicar si s'han reunit amb alguna empresa audiovisual de TDT, productores, qui siga per a parlar o mantindre converses respecte al preu dels instruments, elements, càmeres, patrimoni de la radiotelevisió valenciana.

Han de vindre ací a explicar si han conversat o han tingut alguna relació o alguna conversació amb Abertis -Retevisión crec que ja no existix-, o me dóna igual, Hispasat o qui siga.

Han de vindre ací i han de vindre ací ja. Si el mes que ve és hàbil perquè hi hasquen plens, també poden ser-ho perquè hi hasquen comissions. Poden vindre la setmana que ve, si hui ho votem i hui ho acordem ací. Poden vindre demà. Jo no tinc ningun problema. Les preguntes me les sé totes.

Si vostés senzillament fan el paperot hui d'aprovar que vinguen, però ja vorem quan vénen. almenys, als liquidadors de la radiotelevisió valenciana que els quede clara una cosa, no compensa. Que no s'atrevisquen a vendre ni un metre de cable. Que no s'atrevisquen a cedir ni una sola càmera a ninguna televisió privada. Que no s'atrevisquen a cedir ni un minut del nostre patrimoni audiovisual, que té un preu públic i cert, perquè està en les tarifes de qualsevol altra televisió pública, a ninguna empresa privada o altra televisió.

Que no es creguen la mentira del senyor Ciscar, que venia a dir que mentres s'està liquidant, no se li pot demanar a Vocento, a COPE o a qualsevol altra empresa que utilitze les instal·lacions o equips continguts en eixa seu i que són necessaris, i de fet es mantenen en marxa, raó per la qual quan poses Canal 9 encara ix en negre i encara ixen en alguns casos les barres, no s'ha desconnectat.

Estan prestant un servei a empreses privades que res té a vore amb la pròpia liquidació. S'estan posant en un fangar. I és inaudit que mentres s'està prestant eixe servei a dos empreses privades, per una cosa que té un preu públic i cert, no s'estiga cobrant i, damunt, estiga siguent gestionat per uns liquidadors.

Tenen problemes i deurien vindre a esta comissió ràpidament, encara que vostés els ho impedisquen, deurien fotocopiar la sol·licitud de la senyora Rosa Vidal per a demanar vindre ací, no perquè els preguntem, sinó perquè els aconsellem, perquè estos diputats que n'hi han ací, el senyor Morera, el senyor Blanco i jo mateix, els pugam aconsellar pel seu bé.

Perquè si són vostés els que els aconsellen, si són vostés els que els dirigixen, que sàpiguen els liquidadors que van directes al lloc al que estan enviant vostés la immensa majoria dels seus col·laboradors,.

El senyor president:

El senyor Moreno Escrivà:

. a Picassent.

El senyor president:

La senyora Sánchez Cortés:

Como los que estamos… les hemos escuchado a los miembros de la oposición anteriormente «vale la pena, tiene sentido que entremos -como vulgarmente se dice- al trapo de… de sus insultos, de sus ofensas, que son reiteradas». Y eso, lo inmediato que te hace pensar es que uno no tiene argumentos de lo que está diciendo y se dedica, pues sí, a dar caña, como vulgarmente se dice, de lo que sabe o de lo que no sabe.

Y, sobre todo, poner en duda, poner en duda que…, por la intervención del señor Moreno, y estoy segura que por el resto de los portavoces va a ser prácticamente lo mismo, que lo que los liquidadores nos digan, pues les sirva, les aclare y que, incluso, yo anticipo que lo van a poner en duda.

El senyor president:

El senyor Moreno Escrivà:

No, no, más que… (veus) más que… más que para la réplica, que es difícil cuando ni antes ni ahora se han puesto encima de la mesa…, no s'ha posat ningun argument real o que es puga ni rebatre ni tal, són tot disquisicions per a explicar allò inexplicable.

La senyora Rosa Vidal vol vindre. No és que la duguem a rossegons, vol vindre. És de les seues, l'han nomenada vostés i vostés no volen que vinga perquè no parle en estes Corts.

Li he preguntat abans, ¿en quina data? ¿Van a vindre la setmana que ve? ¿Anem a demanar tots els grups que vinga la setmana que ve? ¿Ens anem a posar d'acord perquè els liquidadors, que fa huit mesos que estan liquidant, vinguen la setmana que ve? ¿Veritat que no? ¿Veritat que açò va que acabe el període de sessions i esta gent no hasca vingut i en l'altra, ja vorem?

Mire, jo no he hagut de canviar ningun discurs, perquè jo ja vaig ser informat informalment pel seu govern que els liquidadors vindrien i que no s'oposarien a açò. Sí. «no, no, aniran els liquidadors» i tal. Fins i tot, me'ls vaig entropessar un dia per un passadís a un carrer, els vaig dir, ¿aneu a vindre? «No, no, sí vamos a ir. » No, no, no he hagut d'improvisar res.

El que em pareix un acte de cinisme és que vostés és que han dut açò al final de tot, en lloc de convocar, que també se podia perquè ho teníem demanat, convocar immediatament la compareixença dels liquidadors, tant o més si vostés tenien decidit donar suport a esta iniciativa i que s'haguera substanciat en este període de sessions.

A vostés clar que els sobren estes peticions. A vostés els sobra este parlament, que només l'utilitzen per a mentir, com el senyor Ciscar l'altre dia respecte a les seues reunions de l'audiovisual, que va ser desmentit pels mateixos presents en la comissió.

Jo, senyora Sánchez, jo a vosté no vull ofendre-la. Vosté ha d'entendre que els qui estem ofesos, tots els valencians i tots els parlamentaris, és cada vegada que escoltem una nova conversació dels familiars del senyor Cotino amb els membres de les trames de corrupció que han saquejat esta comunitat. I estem encara més ofesos cada vegada que vostés els mantenen allí.

Jo no vull ofendre a ningú. És més, jo estic d'acord amb el seu argument, que en qualsevol partit polític pot haver-hi un corrupte, un lladre, un «sinvergüensa» o un criminal. Clar que sí! Com en qualsevol grup humà. En tots. No hi ha ningun que s'escape.

Jo tinc la millor opinió de la meua companya senyora Vicenta Crespo, però no sé si en un arcó congelador de sa casa guarda els cadàvers esquarterats de set o huit persones. No ho sé! (Remors) Vosté ho entén? No ho sé! Jo no ho crec, però no ho sé. Sap què ens diferència a uns d'altres? No que no es puga arrimar algun lladre, «sinvergüensa» o delinqüent als nostres partits, sinó què fem quan ho descobrim, què fem quan això es destapa. Alguns som intransigents en això. Vostés, vostés, si eixe fóra el cas, que no és, si la senyora Vicenta fóra del seu partit, que no és, organitzarien una barbacoa. Ho entén? Eixa és la diferència. Eixa és la diferència. (Remors)

Vostés han col·laborat amb Blasco, vostés col·laboren amb Cotino, vostés col·laboraren en el principi amb EMARSA fins que la cosa era insostenible. I vostés estan col·laborant, impedint que vinga la senyora Rosa María Vidal a estes Corts i dilatant extraordinària i exageradament la compareixença dels liquidadors. Vostés estan col·laborant en encobrir, tapar i dificultar la fiscalització del saqueig de 1. 300 milions d'euros de la Radiotelevisió Valenciana. Punt i final!

Eixa és la diferència. Nosaltres volem preguntar, volem respostes, volem garanties que el nostre patrimoni no serà malvenut, no serà dilapidat, no serà saquejat.

Vostés només volen cortines de fum, obscurantisme i impedir que estes Corts servisquen per al que haurien de servir, que no és perquè a nosaltres no ens quedara més camí que el d'anar al jutjat. És que nosaltres puguem preguntar, fiscalitzar i controlar el govern. Per això ens escolliren. I vostés hui en les seues dos decisions ho impedixen. En la primera clarament, no deixant que vinga la senyora Rosa Vidal. En la segona, al seu estil, ya vendrán un día de estos. Diga quan.

El senyor president:

La senyora Sánchez Cortés:

El senyor president:

El senyor Blanco Giner:

Esquerra Unida votarà a favor de la compareixença dels liquidadors de Radiotelevisió Valenciana que tenen moltes coses a explicar a estes Corts. Sorprenentment el PP també. Després d'oposar-se a la compareixença de Rosa Vidal i de la resta d'exconsellers de l'ens públic, estan disposats que vinguen ací, no sabem quan, segurament eixa és una de les explicacions, que ho retardaran fins a finals d'octubre com a prompte, els liquidadors de Radiotelevisió Valenciana.

I per què, em pregunte jo? Per què el PP no vol que comparega Rosa Vidal i sí que admet que algun dia compareguen els liquidadors? I responc: perquè encara estan a sou, perquè encara poden vostés controlar el que van a dir ací. Perquè Rosa Vidal i els altres consellers ens contarien el que hagueren de contar. Els liquidadors ens contaran el que vostés els diguen que conten. Faran el paper de liquidadors fins al final. Faran el paper que altres liquidadors, el senyor Alberto Fabra i el senyor Ciscar, liquidadors de la Generalitat valenciana, els han donat.

Fabra i Ciscar assassinaren la nostra ràdio i la nostra televisió pública. I ara els liquidadors tenen el mandat de trossejar-la i soterrar-la perquè no puguem recompondre-la. Volem que vinguen a explicar-nos eixe procés i anem a fer tot el possible per a evitar-ho.

El senyor president:

El senyor Morera Català:

Sí. Moltes gràcies, senyor president.

Sí, el nostre grup demana la presència dels liquidadors en esta Comissió de Control de Radiotelevisió Valenciana, i una presència ràpida. Ens podem posar d'acord que siga este mes de juliol que anem a començar?

Nosaltres creiem que seria oportú habilitar i poder treballar este mes de juliol. I en eixe sentit a mi m'agradaria que poguérem fixar un termini perquè són moltes les qüestions que en estos últims set mesos estem veient amb una certa preocupació, l'actuació que està fent la comissió liquidadora.

Per exemple, són necessaris 245. 000 euros en la licitació que s'ha fet per als jardins, seguretat de l'edifici de Radiotelevisió Valenciana? No ho sé, no ho sé, però m'agradaria que mos ho pogueren explicar.

I sobretot, ens preocupa una qüestió que he assenyalat abans, i és que entre l'acord fet per l'empresa en liquidació i algunes seccions sindicals per als treballadors o alguns treballadors puguen prestar el servei en funció de la liquidació, i concretament el seu apartat quart, doncs veiem i tenim constatació que s'està vulnerant completament este acord per part de l'empresa en liquidació, per part dels liquidadors. S'està col·locant una sèrie de gent que no té ni la capacitat ni el mèrit, ni està dins de la clàusula quarta d'este conveni. I és d'interés públic saber amb quins criteris s'ha acordat esta contractació i si vulneren o no, que nosaltres considerem que sí, l'acord entre les seccions sindicals i l'empresa en liquidació.

Per altra banda, és possible tindre la llista de les persones que estan en estos moments treballant en el procés de liquidació? És possible? Ens podem conformar en ser l'únic parlament del món o la ciutadania que no puga tindre accés a saber quina és la relació de persones que estan, en funció d'este acord que se va arribar, treballant en Radiotelevisió Valenciana? Tan anormal és esta democràcia per a no poder tindre esta llista? Jo demanaria al president. i hui li escriuré al president d'esta comissió perquè se'ns facilite esta relació, està relació de treballadors i de treballadores. Perquè ixen alguns noms que són autènticament escandalosos, si veritablement es confirma la informació que nosaltres disposem.

I altra vegada tornem als erros del passat de col·locar a dit persones sense estar vinculades per estos criteris de selecció que en el seu dia, concretament en el passat mes de març, es van pactar entre les seccions sindicals i treballadors.

Hi ha moltes coses, i en eixe sentit jo faig eixa petició, senyor president: una, si ens poden presentar. Senyor president, una, si podem habilitar el mes de juliol perquè puguen comparéixer en esta comissió els liquidadors; i dos, si se poden fer gestions davant els liquidadors per a conéixer la relació de persones que estan treballant en funció de l'acord marc del 23 de març entre l'empresa en liquidació i les seccions sindicals.

Eixes dos peticions les faig formalment perquè consten en acta. Però crec que són de l'interés d'esta comissió i d'este parlament que això se puga dur endavant.

Moltes gràcies.

El senyor president:

Gràcies a vosté.

Anem, per tant, a substanciar la votació del punt 11 de l'ordre del dia. ¿Votos a favor sobre el pronunciamiento para que vengan a comparecer los liquidadores de Radiotelevisión Valenciana?

(S'alça la reunió a les 12 hores i 15 minuts)

