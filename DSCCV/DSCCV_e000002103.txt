Comissió d'Obres Públiques i Transports realitzada el dia 23 de febrer de 2010. Comença la reunió a les 10 hores i 32 minuts. Presideix el diputat senyor Rafael Ferraro Sebastiá. Reunió número 23.

Pregunta 300 al conseller d'Infraestructures i Transport, senyor Mario Flores Lanuza, sobre la connexió ferroviària entre Gandia-Oliva-Dénia, que formula el diputat senyor Enric Xavier Morera Català (GP Esquerra Unida-Bloc-Verds-IR: Compromís) (RE número 50. 113, BOC número 206)

El senyor president:

(Inoïble)

. per al dia de hui.

En primer lloc, el senyor secretari passarà llista per tal de comprovar si n'hi ha quòrum.

Moltes gràcies.

El senyor secretari:

Gràcies, president.

Bon dia a tots.

(El secretari passa llista per tal de comprovar si hi ha quòrum)

El senyor secretari:

N'hi ha quòrum, senyor president.

El senyor president:

Moltes gràcies, senyor secretari.

En primer lloc, primer punt de l'ordre del dia: lectura i aprovació, si procedix, de l'acta de la reunió anterior. Les seues senyories tenen l'acta en la seua carpeta. Ara és el moment de fer una observació, i si no, l'aprovem per unanimitat. Moltes gràcies.

Abans de passar al segon punt de l'ordre, suspenem uns segons per a rebre el senyor conseller.

Gràcies, senyor conseller, per la seua assistència este matí.

El senyor president:

Passem al segon punt de l'ordre del dia: pregunta oral en comissió número 300 al conseller d'Infraestructures i Transport sobre la connexió ferroviària entre Gandia-Oliva-Dénia, formulada pel diputat senyor Enric Morera i Català del Grup Parlamentari Esquerra Unida-Bloc-Verds: Compromís.

Per a formular la pregunta té la paraula el senyor Morera.

El senyor Morera Català:

Moltes gràcies, senyor president.

Senyor conseller, benvingut.

Crec que el tema que ens ocupa és molt important. És d'una importància clau per a dos comarques valencianes i per al benestar del nostre poble. I s'han produït novetats importants, manifestacions institucionals a Oliva, a Dénia, declaracions per part de la secretària general d'Infraestructures, concretament en el meu poble, a Oliva, el passat 29 de gener, i tenim també una resolució aprovada per estes Corts amb majoria absoluta.

I jo el que li vullc preguntar és què ha fet vosté com a conseller i la Conselleria d'Infraestructures per a donar compliment a esta resolució feta per unanimitat a les Corts Valencianes.

Moltes gràcies.

El senyor president:

Moltes gràcies, senyor Morera.

Per a donar resposta, té la paraula el senyor conseller.

El senyor conseller d'Infraestructures i Transport:

Bueno, en primer lugar, lo que les quería es agradecer sinceramente el que hayan tenido a bien el cambiar la hora de mi comparecencia. La verdad es que se lo agradezco porque me va a permitir continuar con una agenda que tenía hoy bastante apretada.

El senyor president:

Senyor Morera, té vosté la paraula.

El senyor Morera Català:

Moltes gràcies, senyor president.

Mire, jo. , senyor conseller, jo crec que la resposta és insuficient. És insuficient, i ací mos juguem el futur i el benestar de molts ciutadans, de més de dos-cents mil ciutadans de la Marina Alta i de la Safor.

Esta és una infraestructura estratègica, necessària, i més ara que necessitem obra pública per a crear llocs de treball i dinamisme.

Jo, la veritat és que no sé quin malefici tenim els valencians en les comunicacions ferroviàries, anem els últims. I jo estic molt preocupat per la seua resposta, perquè, anem a vore, ací ha vingut la secretària general d'Infraestructures, concretament el dia 29 de gener, a Oliva, i va dir -jo no sé si vosté té coneiximent d'este tema- que se faria càrrec, el ministeri, d'executar l'obra. Va passar per damunt de La Generalitat. Va passar per damunt dels convenis firmats. Se va atorgar una responsabilitat davant la paràlisi o la no-actuació de la Generalitat valenciana.

Qui és una secretària d'estat per a vindre ací sense comptar amb La Generalitat i dir que va a fer una obra pública quan nosaltres som els competents?

Senyor conseller, ací n'hi han comunitats autònomes que ja tenen transferides les competències de rodalies. I n'hi ha un pla del ministeri per a Madrid i per a Barcelona. Per què mosatros no hem aconseguit eixa inversió necessària? Jo li puc donar els números. Els tinc fets.

Anem a vore, si el pla de rodalies per a Madrid ha suposat. , -el tenia per ací- ha suposat una inversió de cinc mil i tants milions d'euros; el de Barcelona, de 4. 000; doncs a mosatros, fent un càlcul aproximat, uns 3. 200 milions d'euros. És que amb eixe pla de rodalies podíem executar la connexió del litoral, i no necessitaríem el ministeri.

Però jo li pregunte: n'hi ha alguna actuació per part del govern valencià per a aconseguir el que ha aconseguit Madrid o Barcelona? O, mos haurem de relegar altra vegada a ser els últims? Els últims en inversions de l'estat, els últims en reclamar, els últims en aconseguir inversions necessàries per al nostre benestar. És que. , jo la veritat és que no ho entenc.

Mire, jo com a Bloc, com a Compromís. , ens dóna igual qui s'ha de posar la medalla. Si se l'ha de posar el senyor José Blanco, la senyora Inmaculada Rodríguez-Piñeiro -qui siga-, vosté, el president Camps; però volem que s'execute l'obra. I li recorde -la qual cosa és catastròfica- que des de l'any 2000 la Generalitat valenciana, és a dir, el govern aleshores del senyor Eduardo Zaplana, va adjudicar el projecte constructiu de la connexió entre Gandia i Oliva.

(So d'un telèfon mòbil)

Han passat deu anys! I s'havia fet la fase d'informació pública i la declaració d'impacte ambiental. Per què no es va executar?

Si n'hi ha un consens social, econòmic, sindical, empresarial. Si n'hi ha un consens! Eixe tram que existix el domini, el domini territorial, el domini. , es podia haver fet ja a Oliva. Ja sé que és un poc més difícil el tram Oliva a Dénia. Però per què hem d'esperar tant de temps?

I ahí n'hi han dos fets rellevants que indiquen, o bé paràlisi, o falta d'actuació, o que mos han passat per damunt -el ministeri-. I és que, una, li torne a recordar, n'hi ha una transferència de competències de rodalies a comunitats autònomes. Mosatros, no. Vam ser els primers en aprovar un estatut, però pareix ser que a este ritme anem a ser els últims en aconseguir competències. N'hi han uns plans de rodalies importants en marxa per a Madrid i per a Barcelona, i no n'hi han per al poble valencià. No n'hi ha per al nostre país.

I dos, li pregunte, li pregunte, si realment no va a encarregar-se, el ministeri, com ha anunciat la secretària general d'Infraestructures, d'esta obra, La Generalitat s'aparta de tot? Si el ministeri va a declarar açò d'utilitat pública i, per tant, va a executar les obres el ministeri, per a què volem. , la veritat és que indica això que la conselleria s'ha esborrat d'este procés? Si ho ha de fer el ministeri, que ho faça. Jo el que vullc és que es faça, però això indicaria una incapacitat per part de la Generalitat valenciana. Van a declarar des del ministeri a vosté d'utilitat pública l'obra?

També és cert que la secretària general d'Infraestructures no va dir quan. Curiosament ho fa fer el dia abans de la manifestació a Dénia. Però no va dir quan. I segons declaracions posteriors, va dir que onze anys tardarà el ministeri en fer l'obra.

El senyor president:

Senyor Morera, concloga.

El senyor Morera Català:

Vosté creu que això és possible? , que el ministeri torne a tardar onze anys en executar una obra que havia d'estar feta. , un tram fa deu anys?

El senyor president:

Moltes gràcies, senyor Morera.

Senyor conseller, té vosté la paraula.

El senyor conseller d'Infraestructures i Transport:

El senyor president:

El senyor conseller d'Infraestructures i Transport:

El senyor president:

Informe de la presidència de la comissió sobre el compliment de la Resolució 164/VII, aprovada per la Comissió d'Obres Públiques i Transports el dia 21 d'abril de 2009 (RE número 50. 965)

El senyor president:

Finalizado este punto, y dado que el otro va a ser muy breve, vamos a pasar al tercer punto del orden del día: «Informe de la presidència de la comissió sobre el compliment de la resolució 164/VII, aprovada per la Comissió d'Obres Públiques i Transports el dia 21 d'abril de 2009. » Les seues senyories tenen en la seua carpeta l'informe, i no n'hi ha res més q comentar.

Per tant, senyories, s'alça la sessió fins a la pròxima comissió, que ja els avance que previsiblement serà el dia 8 de març, però depén un poc del calendari parlamentari.

Moltes gràcies i bon dia a tots.

S'alça la sessió.

(S'alça la reunió a les 10 hores i 47 minuts)

