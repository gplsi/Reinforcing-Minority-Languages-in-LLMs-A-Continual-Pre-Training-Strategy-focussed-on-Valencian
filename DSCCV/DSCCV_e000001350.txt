Comissió d'Obres Públiques i Transports realitzada el dia 3 de juny de 2010. Comença la reunió a les 10 hores i 35 minuts. Presideix el diputat senyor Rafael Ferraro Sebastiá. Reunió número 27.

Compareixença del conseller d'Infraestructures i Transport per a explicat l'estat d'execució de la xarxa logística de la Comunitat valenciana, sol·licitada pel Grup Parlamentari Socialista (RE número 55. 820)

El senyor president:

Anem a donar començament a la Comissió d'Obres Públiques i Transports convocada per al dia de hui.

En primer lloc, el senyor secretari passarà llista per tal de comprovar si hi ha quòrum.

Senyor secretari.

(El secretari passa llista per tal de comprovar si hi ha quòrum)

El senyor secretari:

Hi ha quòrum, senyor president.

El senyor president:

Moltes gràcies, senyor secretari.

Abans de començar l'ordre del dia, la mesa proposa una alteració de l'ordre del dia. I passaríem el punt número 8, que és la compareixença del conseller, al número 2. Aixina que després de l'acta, la primera intervenció seria la del conseller. Hi ha alguna observació? L'aprovem per unanimitat? Llavors, els altres punts, cadascú portarà el número següent al que li correspon en l'ordre del dia.

Llavors, suspenem. Perdó. Ara passem. Primer punt de l'ordre del dia: lectura i aprovació, en el seu cas, de l'acta de la reunió anterior. Com tots saben, tenen l'acta en les seus carpetes. Si hi ha alguna observació a fer, ara és el moment; i si no, la donem aprovada per unanimitat.

Llavors, a part de començar el punt número 2, que ara és la compareixença del conseller, suspenem un segon perquè entre el conseller.

(Se suspén la reunió durant uns minuts)

El senyor president:

Bé. Continuem la comissió.

Compareixença del conseller d'Infraestructures i Transport per a explicar l'estat d'execució de la xarxa logística de la Comunitat Valenciana

El senyor president:

Donem la benvinguda al senyor conseller d'Infraestructures i Transport. I passem al segon punt de l'ordre del dia, que és la compareixença del conseller d'Infraestructures i Transport per a explicar l'estat d'execució de la ret logística de la Comunitat Valenciana, sol·licitada pel Grup Parlamentari Socialista.

Per a l'exposició, té la paraula el senyor conseller.

Senyor conseller.

El senyor conseller d'Infraestructures i Transport:

El senyor president:

Per banda del Grup Parlamentari Socialista, que és el que ha demanat la compareixença, té la paraula el senyor Signes.

El senyor Signes Núñez:

Sí, moltes gràcies, senyor conseller.

Senyor conseller, l'estratègia logística de la Comunitat Valenciana és la història inacabable. Ja fa sis anys, al Pla d'infraestructures estratègiques 2004-2010, el Pla logístic de la Comunitat Valenciana ocupava solament nou línies escrites al final del capítol dedicat a transports i, a més, no tenia cap quantificació econòmica. Estes nou línies apuntaven als ports com a grans centres intermodals i anunciaven que tant València com Sagunt i Alacant comptarien amb zones d'activitats logístiques, a més d'altres zones logístiques d'àmbit metropolità a ubicar a Castelló, Riba-roja i Alacant, i esta era tota l'estratègia logística per a la Comunitat Valenciana elaborada, segons el meu paréixer, de pressa i corrents, en un document de perfils més electorals que econòmics i polítics.

Hauria d'arribar febrer de 2008 perquè el Consell, amb vosté ja com a conseller d'Infraestructures, presentara a Brussel·les la xarxa logística de la Comunitat Valenciana. Un any després, el dia 2 de març de 2009, en un acte celebrat en l'edifici del Rellonge del port de València, al qual no va ser convidat el govern central, igual que tampoc va ser convidat a l'acte de Brussel·les, siguent partícip, com vosté molt bé ha dit, del desenvolupament del nodes logístics, Camps anunciava, eixe 2 de març de 2009 una altra vegada l'estratègia logística de la Comunitat Valenciana 2008-2015, sense cap novetat, ja que en ella se seguia anunciant el projecte dels mateixos huit nodes logístics presentats un any abans, Vinaròs-Benicarló, Castelló-Vila-real, Sagunt, València, que inclou Riba-roja, Requena, la Costera, Villena i Alacant.

Li recorde, senyor conseller, que en 2006 vosté encara no estava al Consell, Camps va anunciar ja en estes Corts que estos huit nodes logístics de 15 milions de metres quadrats estarien disponibles en 2011, però des d'eixe 2 de març de 2009 l'horitzó es va retardar fins a 2015. ¿I què ha passat, senyor conseller, des d'aquella data? S'ha avançat en el desenvolupament dels nodes de Sagunt i Requena gràcies a l'impuls de la Societat Estatal de Participacions Industrials (SEPI); en Parc Sagunt s'ha actuat amb la participació de La Generalitat sobre 9,6 milions de metres quadrats de sòl industrial amb una inversió de 150 milions sobre un total previst de 281 milions.

La plataforma logística de Requena s'ha enllestit únicament sobre els 1. 660. 000 metres quadrats del SEPI, amb una inversió de 80 milions, i començarà a funcionar quan La Generalitat aprove el PAI corresponent. El parc logístic del port d'Alacant, com vosté molt bé ha dit, solament en este moment disposa de reserva de sòl i vosté preveu que per a després de l'estiu eixe tema puga desbloquejar-se. I la ZAL del port de València també és la història de mai acabar i tampoc un exemple a seguir.

La Conselleria de Medi Ambient cal recordar que va aprovar el passat 11 de febrer la seua reparcel·lació encara. Les obres que varen forçar en 1999 el desallotjament de centenars de veïns de l'Horta de la Punta, estaven acabades des de novembre de 2005, però les parcel·les encara no han estat comercialitzades per problemes amb l'escriptura de la propietat i el preu de venda, encara que pot començar a fer-se en breu, segons pareix.

Esta demora, senyor conseller, sap que per a moltes veus autoritzades ha deixat en qüestió la necessitat de la ZAL de València. El parc de Riba-roja, en el qual vostés, efectivament, han centrat gran part dels seus esforços, té poca repercussió, és un magatzem de contenidors del port, i encara que segons vosté a hores d'ara hi han creats 400 llocs de treball, encara estem molt lluny dels 3. 000 futurs llocs de treball que La Generalitat, vosté en concret també, anuncia de forma continuada.

De la resta, Vinaròs-Benicarló, Castelló-Vila-real, la Costera i Villena, poc s'ha avançat a la vista de les paraules que vosté acaba de dir, més enllà que tornen a aparéixer, deu anys després, a la pàgina 175 del nou Pla d'infraestructures estratègiques 2010-2020, no sabem si com un senyal que, una altra vegada, es torna a retardar la seua execució, des del 2015, que s'anuncià el 2 de març de 2009, quan s'anuncià l'estratègia logística, fins 2020, que és l'horitzó del PIE.

Esta vegada, ara sí, en este pla d'infraestructures, el desenvolupament de la xarxa de parcs logístics compta amb una previsió d'inversió de 500 milions, 250 d'inversió directa i 250 de col·laboració publicoprivada.

Senyor conseller, vosté sap millor que jo que la logística no és un assumpte fútil. Fan un diagnòstic encertat de la seua importància al nou PIE, és cert. Vosté també l'acaba de fer en la seua intervenció, però el problema, senyor conseller, és que no es mouen al ritme que haurien de moure's, La Generalitat, vostés. No es mouen a l'hora de desenvolupar els nodes logístics i tampoc a l'hora de recolzar el transport de mercaderies per carretera. Dels seus incompliments del protocol de carreteres 2005-2010 parlarem després, i dels incompliments del PIE 2004-2010 parlarem quan se substancie en esta comissió la compareixença que vosté ha demanat a petició pròpia.

Els esforços del Govern d'Espanya per introduir el corredor mediterrani dins les prioritats de la xarxa transeuropea de transports de la qual ens va traure el Partit Popular en 2003, quan Loyola de Palacio era comissària europea de transports, vosté els coneix.

Com també coneix el gran esforç inversor del Ministeri de Foment en els ports d'interés general de l'estat i els aeroports de Manises i l'Altet. Coneix el grau de compliment d'este ministeri del 95% del protocol de carreteres o el projecte de connexió ferroviari mediterrani-cantàbric. També ha fet referència al pla ferroviari de mercaderies que està enllestint el govern de l'estat.

Espanya i França, senyor conseller, firmaren un memoràndum per establir dos autopistes del mar en la façana atlàntica. I quan arribe l'hora del mediterrani, senyor conseller, la comunitat hem d'estar preparats, perquè, contràriament, podem perdre la partida enfront de Barcelona o enfront d'Algesires. I el problema és que no estem preparats en este moment.

Coneix l'informe d'Atis Real, que pertany a BNP Paribas, que diu que la major part del parc logístic valencià està antic i obsolet. Diu Atis Real que la demanda d'instal·lacions logístiques de la Comunitat Valenciana seguix sent important a causa dels processos d'unificació i optimització que han experimentat alguns operadors, i això no es contraposa a una oferta adaptada a les necessitats del que es demana.

Pot paréixer, senyor conseller, que fins 2015 falta molt de temps encara. No obstant, vosté sap perfectament -i molt millor que jo, perquè eixe tema el controla- que en el món de les infraestructures els anys són un sospir, passen volant.

En 2008, Algesires, el principal port competidor de València, mantenia el seu lideratge amb 69,5 milions de tones. València creixia un 11,4%, fins arribar el 59,3 milions, superant Barcelona. Alacant caigué als 2,7 milions i Castelló arribà els 3,5 milions de tones.

Acabe, senyor conseller. Després de sis anys amb uns mateixos objectius logístics en què s'ha avançant molt molt poc, creu que és aconsellable mantindre'ls? O tal vegada haurien de replantejar-se, amb un ordre de prioritats, cap on deuen dirigir la logística, La Generalitat, nosaltres, la Comunitat Valenciana, si cap al centre, cap al mediterrani o cap al nord pel corredor del cantàbric i centrar els esforços en el node que es vullga potenciar? Perquè la realitat és que els huit nodes que vénen anunciant-se des de 2004 no acaben de moure. Tinc la percepció, la impressió que hi ha una dispersió de xicotetes actuacions de La Generalitat en cadascun d'ells, que fa que ningun d'ells acabe de cristal·litzar.

I, per tant, jo li plantege la reflexió que li estic plantejant. Vosté creu que cal mantindre eixos huit nodes logístics que vénen plantejant-se des de l'any 2004? O cal establir un ordre de prioritats i orientar les actuacions cap on es vullga anar -repetisc-, cap al centre, cap al mediterrani o cap al nord del corredor del cantàbric i centrar esforços únicament en el node que es vullga potenciar?

Moltes gràcies.

El senyor president:

Moltes gràcies.

Grups parlamentaris que vullguen. Sí, per part del Grup Parlamentari Compromís, té la paraula el senyor Morera.

El senyor Morera Català:

Moltes gràcies, senyor president.

Jo crec que la compareixença del senyor conseller és molt oportuna. I li agraïm l'exposició que ha fet respecte a un dels temes claus del futur econòmic: sense logística, no hi haurà dinamització econòmica. I segurament mos juguem en gran mesura el futur de la nostra economia i de la nostra societat per a estar ben posicionats en la nova situació que se generarà després de la. que pugam eixir d'esta crisi.

Estem d'acord amb els objectius que s'han plantejat, les idees, que els pilars del model de creixement en un futur de les pròximes dècades han de comptar amb la logística, que les plataformes logístiques intermodals són fonamentals i que és un objectiu clar situar el més ràpidament possible per als clients les mercaderies en el menor temps possible. Estem d'acord amb estes idees.

Aleshores, el que no compassen són les idees i les reflexions del senyor conseller amb la realitat. Les bones intencions, les bones idees, els bons pressupostos no s'acompanyen amb la realitat que tenim. I és una lògica i és una situació que, per desgràcia, veiem molt en este govern, un govern que no aterra, que no té l'atenció que caldria, un govern que llança plans sense dotació econòmica i un govern que no està defensant els interessos estratègics valencians.

No tenim massa temps, però, per situar el debat. Es parla de diàleg i de concertació per a encaminar una posició valenciana en matèria de logística. Aleshores, primera pregunta: per què presenten vostés un pla d'infraestructures estratègiques 2010-2020, sense haver consultat, si més no, amb esta cambra? S'anuncia un pla d'infraestructures estratègiques de la Generalitat valenciana sense haver finalitzat i sense haver concretat en un percentatge altíssim l'anterior i se llança com a una mesura que nosaltres considerem que té més a vore amb les urgències d'un govern que no governa que amb una reflexió estratègica dialogada i consensuada amb els agents econòmics i socials i universitaris del nostre país.

¿Per què se reclama diàleg i concertació, i en un del temes claus de futur, com és el corredor mediterrani, i en unes jornades que han tingut lloc ací a la ciutat de València, organitzades per l'Institut Villalonga, que estigueren tots, tots els interessats, des de la plataforma Ferrmed fins a sindicats, institucions, societat civil, un acte importantíssim de reexigència i de reclamació i de donar suport a les institucions perquè exigisquen el corredor mediterrani, que tingué lloc a la nostra ciutat, a la ciutat de València, el passat dia 7 de maig, els únics que no van estar presents va ser la Generalitat valenciana, el govern valencià? Vosté estava anunciat i no va acudir.

Jo crec que això no demostra que este govern vullga diàleg i concertació. El que demostra és que és un govern que està més governant amb urgències d'altre tipus que en buscar eixides a la crisi d'una forma raonable.

I miren vostés, la logística de futur sense comptar amb eixa espinal dorsal, com és el corredor mediterrani, no n'hi ha res a fer. Ens juguem el futur amb això. I ací ens hem posat d'acord tots els grups parlamentaris en esta qüestió. Per tant, tenim un punt ahí de connexió fonamental.

Però sap vosté el que està passant en estos moments? Que no tenim la força suficient ni del nostres eurodiputats, perquè en estos moments, com que ja va passar el temps, per desgràcia, que no va ser inclòs el corredor mediterrani com a una infraestructura estratègica de la Unió Europea -per desgràcia, deixem-ho ahí-, en estos moments, en la comissió parlamentària de transports de la Unió Europea, diputats del PP i del PSOE estan defensant unes altres opcions que no són les que interessen a l'economia i a la logística valenciana. És lamentable, però és aixina.

I en estos moments, les declaracions que se van fer per part del president Sarkozy, del corredor mediterrani, no les veiem clares, no s'estan concretant en res. Necessitem passar de l'autobombo, dels desitjos, a una estratègia logística política eficaç per defensar els nostres interessos. I ahí no ho veiem, no veiem el treball plegat amb aquelles comunitats autònomes, com és, per exemple, la catalana, que el nostre president només s'ha reunit una vegada amb el senyor Montilla i en 37 ocasions amb el president de Múrcia, quan el que haurien de fer és treballar de forma plegada per a pressionar el govern central i les institucions europees perquè esta infraestructura logística fonamental no se quede en el somni dels justos i tingam altra vegada de pagar per la falta d'actuació eficaç de cara a la nostra economia.

Per tant, jo considere que s'ha de baixar del terreny de l'especulació, dels desitjos, a la realitat, en la qual estem molt mal posicionats.

El senyor president:

Moltes gràcies, senyor Morera.

El senyor Hernández Mateo:

El senyor president:

Per a donar contestació als grups, té la paraula el senyor conseller.

El senyor conseller d'Infraestructures i Transport:

En lo que se refiere al señor Signes, tengo que decirle que yo estoy sinceramente muy satisfecho de cómo se va desarrollando esta estrategia logística, aunque usted juega un poco con las cifras y hace referencia, al principio, al PIE 2004-2010, en el que hay, efectivamente, una referencia, porque ya entonces se tiene muy en cuenta la importancia que puede tener en el futuro una estrategia logística, pero, realmente, donde se está desarrollando el tema de los ocho nodos logísticos es un poco a posteriori, en esas presentaciones que hacemos en Bruselas, y, después, aquí. La verdad es que trataré de mirar si realmente se les invitó a ustedes o no, porque me sorprende, porque, efectivamente, es una estrategia que yo creo que interesa a todos. Si fuera así, pues, reconozco el error y lo lamento, y para las próximas presentaciones de este tipo de actuaciones, como se les invitó a la presentación del PIE 2010-2020, pues, lo haremos porque creo que todos debemos de conocer a fondo cuáles son las estrategias, en este caso, del gobierno valenciano, y más concretamente en lo que se refiere a la logística.

Ya digo que hemos tenido que superar muchas cosas, coordinar muchas actuaciones con operadores sociales y económicos, y, también, pulsando a los operadores privados, que la crisis -y lo he dicho en mi primera intervención- cuando la plataforma de Valencia, la de Ribarroja, teníamos prácticamente comercializada al cien por cien, hemos tenido que hablar con muchos de los concesionarios de muchas de las parcelas, o de los adjudicatarios de muchas de las parcelas, porque les ha sido imposible conseguir la financiación para terminar ese proyecto que habían proyectado con una ilusión tremenda.

Aquí lo que abogamos es por un corredor en el que inyecte también la comunidad murciana, Almería, Granada, Málaga, todo el mundo, mercancía a ese corredor para que de verdad sea rentable y operativo. Por eso es por lo que abogamos.

Y en concreto lo que sí que les puedo decir a sus señorías es que nuestro proyecto de estrategia logística lo conoce perfectamente el gobierno y he tenido muchas reuniones con el director. , con el secretario general, José Luis Cachafeiro, en el que está totalmente de acuerdo con todos los planteamientos que hacemos aquí y si van a recoger ese impulso al transporte ferroviario. Pero, lamentablemente, iba a haber una presentación, había una sectorial, ya estábamos prácticamente convocados, con los recortes ha habido que desconvocarla, y el problema es que no tienen fecha porque no saben por donde tienen que recortar.

El senyor president:

Senyories, per a formular preguntes o demanar aclariments sobre la compareixença realitzada pel senyor conseller.

Tres minuts. Senyor Signes.

El senyor Signes Núñez:

Gràcies, president.

Gràcies, senyor conseller.

Mire, en el tema de la negociació del reajustament de les inversions en el Ministeri de Foment hui té ocasió de conéixer la meua opinió en un mitjà de comunicació valencià; si no l'ha llegit, el llig.

Jo pense que, efectivament, estem en condicions de demanar, col·laborar o participar en eixe reajustament, però també hem d'estar en les condicions de donar veu a l'oposició de la Comunitat Valenciana per a participar en el reajustament de les inversions que vostés estan obligats a fer a la nostra comunitat. Aixina sí, senyor conseller.

Vosté diu que està content de com funciona la logística valenciana. Jo pense que això és un tema subjectiu. Vosté està content, s'han superat molts obstacles. Però la realitat és que estem molt retardats i estem en un risc. I vosté diu que podem perdre el tren. Jo li dic que podem perdre l'ocasió que comporta la logística per a la Comunitat Valenciana si vostés seguixen retardant tant les seues actuacions.

Vosté diu que hi ha poca implicació del Govern d'Espanya. Mire, només en esta legislatura, en aeroports -que és la referència que vosté ha fet- el Govern d'Espanya invertirà 700 milions d'euros. Sap vosté en el 2007, 2008 i 2009, en la partida pressupostària de la seua conselleria, el programa «noves infraestructures logístiques», quines consideracions hi havien?

. En 2007, 100. 000 euros. En 2008, 10. 000 euros. En 2009, 50. 000 euros. Y en 2010, 64. 770 euros. Per tant, jo crec que pocs arguments té per a criticar l'esforç inversor del Govern d'Espanya.

El corredor mediterrani, repetisc, és a dir, qui té la culpa que el corredor mediterrani no siga prioritari en este moment dins de la xarxa de línies transeuropees de transport? Sap qui té la culpa? És a dir, té la culpa el PP, quan Loyola de Palacio era comissària d'Infraestructures i va prioritzar la línia Barcelona-Madrid front al corredor mediterrani.

De totes formes, jo, la veritat és que. El PIE, vosté fa referència al PIE. Vostés. jo ho considere irreal i d'uns objectius irrealitzables vist l'esforç econòmic que vostés estan fent.

Però vosté realment m'ha entés, senyor conseller, que allò, aquella assignació econòmica que en el PIE vostés, diguem, adjudiquen a l'estat, vostés l'han negociat amb l'estat? Vosté això ho pot afirmar? Vosté por afirmar que aquella assignació econòmica que el PIE que presentaren assignen a la iniciativa privada? Vosté pot afirmar que la negociaren en la iniciativa privada valenciana? Vosté pot afirmar que la iniciativa privada valenciana no s'enterà el dia d'abans que el president Camps presentara el PIE de la part que els tocava sense prèviament haver-se negociat? M'agradaria saber-ho, m'agradaria saber-ho.

I respecte al tema de l'AVE, per la intervenció del senyor Hernández Mateo, he de dir-li que, mire, l'AVE a Màlaga té els mateixos quilòmetres que l'AVE a València. Si en 1998, govern d'Aznar, s'haguera optat per l'AVE València-Madrid en compte de Madrid-Màlaga, en 2007 ja haguérem tingut l'AVE a la Comunitat Valenciana. Però Aznar se'n va anar, afortunadament, i deixà l'AVE, eixe AVE que Zaplana prometé per a 2003 i el prometé crec que sense riure's, perquè tenia que haver-se rist per la promesa que estava fent. Quan se'n va anar Aznar deixà l'AVE Madrid-Comunitat Valenciana únicament executat en 1,56%.

Per tant, senyor Hernández Mateo, pocs, pocs arguments tenen vostés per a traure pit en el tema de l'AVE.

Moltes gràcies.

El senyor president:

Sí. Gràcies, senyor Signes.

Senyor Morera.

El senyor Morera Català:

Bé, lligant en allò de l'AVE, la realitat és que fa díhuit anys que està l'AVE Sevilla-Madrid. Després els govern del partit.

No, de 1992? No? Bé, de 1992 a ara són díhuit anys, no?

Però després van vindre els governs del Partit Popular i ni AVE ni corredor mediterrani. I ara continuen els governs centrals del Partit Socialista i sí que és cert que hi ha hagut una major inversió, però també és cert que el retalls, siguem conscients, dels retalls anem a ser el

L'altre dia se va presentar el pla de rodalies, estratègia govern central, estigué ací el ministre i el president Camps, i encara no hem estrenat res i ja s'està parlant per part del govern valencià que és necessària la inversió privada i per part del govern central que hi haurà retalls. És a dir, encara no hem començat i ja tenim les rebaixes. Eixa és la realitat, la realitat d'un poble que no té pes polític en les grans decisions de l'estat.

I el dia següent d'estar ací el senyor ministre, el senyor Blanco, se'n va anar a Aragó a prometre el corredor central pels Pirineus, la qual cosa és una autèntica barbaritat ecològica haver de pujar contenidors a mil metres d'altura perquè el corredor siga per la zona central, cosa que els francesos no tenen clar. Però bé, eixe és el pes que tenim. I, o som conscients d'això o malament. El pes de no decidir res en el govern central, manen uns o manen altres.

Però, mire vosté, jo vaig estar en la presentació de la proposta de l'Institut Villalonga. Per cert, el president de l'Institut Villalonga és el germà de l'advocada de La Generalitat, senyora Isabel Villalonga. És a dir, i ha sigut conseller dels governs del Partit Popular, ha sigut conseller. I jo crec que. , jo crec que, si està parlant-se de diàleg i de consens, jo crec que consens en tots els agents econòmics i socials. Ahí estava el senyor Cámara, president de Ferrmed, allí estaven entitats importants de la societat valenciana. I allí no està parlant-se d'una euroregió. Per cert, el que vosté

(inintel·ligible)

no sé com està en l'Estatut d'autonomia que vostés van pactar. En l'Estatut d'autonomia que vostés van pactar van parlar de relacions privilegiades per a configurar una euroregió, llija-s'ho vosté. En eixe estatut, en la reforma de l'estatut, l'actual estatut que tenim parla d'això.

Però allí del que es va parlar és de corredor mediterrani. I si som incapaços, per una banda, de consensuar, d'estar presents, de delegar, si vosté obligacions de govern de delegar en algun membre del govern valencià per a estar present, per a buscar sintonia en la societat civil, doncs de què estem parlant?

Després són les urgències electorals, o judicials o el que siga del govern valencià, que presenta un PIE II, i no és capaç el govern valencià ni de convocar els grups parlamentaris d'estes Corts, senyor conseller. Aixina quin consens, o quina força o quina posició important anem a tindre en la política espanyola? Se'ns riuen i se'ns van a continuar rient en l'AVE a Castelló, en l'AVE a Alacant, en l'AVE a Tarragona, en el corredor mediterrani i sempre a pagar.

Per tant, si no aconseguim posicions de fortalesa interna, no mos van a fer cas ni a Madrid ni a Brussel·les, senyor conseller.

El senyor president:

Moltes gràcies, senyor Morera.

Per a tancar la compareixença. Sí, señor Hernández Mateo, ¿quiere usted intervenir? Sí, tiene usted derecho.

El senyor Hernández Mateo:

(inintel·ligible)

El senyor president:

El senyor conseller d'Infraestructures i Transport:

El senyor president:

(Se suspén la reunió durant uns minuts)

El senyor president:

Senyories, anem a reprendre la comissió.

Proposició no de llei sobre l'oposició a la construcció d'una central tèrmica al municipi de Crevillent, presentada pel Grup Parlamentari Esquerra Unida-Bloc-Verds-IR: Compromís (RE número 51. 506, BOC número 218)

El senyor president:

Punt número 3 actual de l'orde del dia: presa en consideració de la Proposició no de llei sobre l'oposició a la construcció d'una central tèrmica en el municipi de Crevillent, presentada pel Grup Esquerra Unida-Bloc-Verds: Compromís.

Per a la seua defensa, té la paraula la senyora Mollà.

La senyora Mollà Herrera:

Gràcies, senyor president.

El Grup Parlamentari Compromís presenta una proposició no de llei que jo voldria, veient que hi ha una esmena presentada, deixar molt clar què és el que diguem, situar-la en el context del que presentem avui ací. Diguem que l'Ajuntament de Crevillent ja va rebre fa uns anys del Ministeri de Medi Ambient un escrit per a evacuar consultes sobre la decisió d'avaluació d'impacte ambiental del projecte que l'empresa ESB International ha presentat per a la construcció al terme municipal de Crevillent d'una central tèrmica de cicle simple amb la utilització del gas com a combustible.

Hi ha raons per a considerar que la ubicació de la central tèrmica i la seva instal·lació tenen efectes negatius sobre l'entorn on es pretén instal·lar i, en general, sobre el medi ambient del terme municipal de Crevillent que afecta nuclis de població i parcs naturals protegits.

En primer lloc, esta central emet gasos d'efecte hivernacle com el diòxid de carboni, que és el primer causant del canvi climàtic, i, a més, emet gasos com l'òxid de nitrogen, que amb la llum solar, sobretot a l'estiu, provoca la formació d'ozó, que és un gas verinós.

En segon lloc, la central també genera residus com ara olis i altres necessaris per al funcionament de les instal·lacions. L'empresa, segons el seu document ambiental, determina que aquests vessaments es realitzaran a través de les xarxes de sanejament local. A Crevillent en el barri de l'Estació i en l'entorn pròxim no hi ha cap xarxa de clavegueram. Actualment, els veïns d'aquest barri es veuen obligats a utilitzar fosses sèptiques, pareix mentira, en ple segle XXI, per la qual cosa no està assegurada una recollida correcta d'aquests vessament, que finalment poden acabar en el subsòl. Cal afegir que les pluges i els vessaments que portaran aquests tipus d'olis contaminarien sèquies i terres cultivades. A més, algunes d'aquestes sèquies tenen una comunicació directa amb el parc natural del Fondo.

En tercer lloc, la central emetrà forts sorolls i vibracions que s'unixen i acumulen als existents generats pel pas de l'autovia i les autopistes, que ja generen bastants problemes de sorolls i vibracions. I cal afegir, finalment, que el futur pas de l'AVE, hipotèticament, també tindrà un fort impacte ambiental en la zona.

Aquestes consideracions resulten inacceptables per elles mateixes, però cal afegir que en el document ambiental que l'empresa presenta no està tenint en compte un element addicional, com ara la proximitat al nucli de població de l'estació i el poblament dispers que hi ha a la zona. Tampoc no s'ha tingut en compte que, pròxima a aquesta zona, està previst el desenvolupament urbà de l'ampliació del barri de l'estació, que es veuria seriosament compromés per la proximitat de la central.

I el que sembla molt més important, des del punt de vista mediambiental, és la proximitat al parc natural del Fondo. Com hem dit abans, aquesta infraestructura afectaria el ja de per si mateix fràgil ecosistema del parc, sobretot pel que fa a les aus en perill d'extinció, com la rosseta i l'ànec capblanc, dos espècies d'ànec que més del 70 i el 90% de les existents a Europa es troben en el nostre parc natural.

Les aus no entenen de límits, i, precisament, aquesta zona és també el seu pas i hàbitat natural a causa de les terres cultivades pròximes -com ja hem dit- i de la presència de séquies i envasaments, que també són utilitzades per les aus -hem de recordar açò-. Cal apuntar que parlem del parc natural del Fondo, però per la seva interconnexió en el mateix ecosistema hauríem de parlar també de les tolles que corresponen a les salines de Santa Pola, de Torrevella i del Clot de Galvany. Totes aquestes llacunes i tolles tenen un gran interés biològic gràcies a la seva diversitat i estan interrelacions i pròximes entre si.

Hi ha una consideració final que fa també inviable mediambientalment aquest projecte. Al terme municipal de Crevillent, a causa de les millores en infraestructures i xarxes elèctriques produïdes en els últims anys, fonamentalment per les inversions realitzades des de la cooperativa elèctrica, s'ha constatat que el subministrament elèctric a Crevillent no està patint talls ni carències ressenyables que justifiquen la instal·lació al terme municipi de Crevillent d'esta central per a disposar de més energia elèctrica. A més, aquest ajuntament, el de Crevillent, ha cedit terrenys i està a punt de concloure la construcció d'un gran parc de generació d'energia elèctrica solar fotovoltaica. Aquest parc l'està construint la cooperativa, i, quan estiga a ple rendiment, incrementarà els recursos energètics a la zona.

L'energia solar sí que és una forma neta d'energia que no produïx C0

i que permet el complit dels compromisos que té Espanya amb el protocol de Kyoto i les normes sobre emissió de gasos d'efecte hivernacle del mateix estat espanyol. Al contrari, la falta de regeneració elèctrica, a través de la combustió de gas, no permet complir l'estratègia global de compliment de les normes i compromisos abans esmentats.

En el ple ordinari -ja fa temps- de l'Ajuntament de Crevillent, per unanimitat se va aprovar una moció conjunta de rebuig d'aquest central nuclear a instàncies de Compromís. En aquesta moció, que recull una gran part els plantejaments del grup municipal de Compromís -com diguérem- i també les al·legacions plantejades des de l'ajuntament al projecte esmentat, es trasllada a totes les instàncies que tenen a vore per raó de matèria amb l'aprovació d'aquesta, les motivacions i les circumstàncies que aconsellen la no-construcció d'aquesta instal·lació en el terme municipal de Crevillent, que recordem està a la província d'Alacant, en la comarca del Baix Vinalopó.

Tots aquests arguments són suficients motivacions perquè el projecte d'instal·lació de la central tèrmica, en la partida del Boch es desestime en aquesta comissió. I, per tant, es presenta una proposició no de llei que diu literalment: «Que les Corts valencianes insten el Consell a mostrar el rebuig directe per part del govern valencià a la construcció d'una central tèrmica al municipi de Crevillent, que pot afectar el desenvolupament de la ciutat i parcs naturals protegits. » A més a més, se diu que: «Se sol·licita al govern espanyol i al Ministeri de Medi Ambient la no-construcció al terme municipal de Crevillent d'una central tèrmica de cicle simple per les repercussions econòmiques i d'impacte ambiental que implica sobre aquesta zona. »

Nosaltres, no solament presentem en aquesta proposició no de llei la voluntat que surta endavant de forma unànime, sinó que -ja dic- ve avalada d'unanimitat en el ple de l'ajuntament per les forces polítiques representades, justament les mateixes que avui van a tindre este debat en aquestes Corts. Però, a més a més, el que més ens hauria de motivar per a votar a favor d'aquesta proposició no de llei és que els ciutadans, la gent de Crevillent, estan tots en contra d'aquesta instal·lació, d'aquesta central tèrmica. De fet, quan es va dur endavant aquesta iniciativa se va plantejar, per part d'aquesta empresa, es va crear una plataforma al municipi per rebutjar aquesta central en este terme municipal; recollia justament els plantejaments que avui proposem per a debat per part del Compromís, totes ells estan recollides en la nostra proposta, totes elles tenen una conseqüència directa, i és el que esmentem avui ací, que és que aquestes Corts també se sumen al rebuig que s'ha de fer a aquesta central i que, lògicament, dintre de les competències, s'inste el ministeri a rebutjar també.

Per tant, seria, doncs, avançar dintre de l'escala que cal fer a l'hora de demanar una petició amb més recolzament, amb més potència, enfront de l'empresa que vol instal·lar al terme municipal de Crevillent aquesta central. Ja ho ha fet la plataforma, és a dir, la societat civil de Crevillent, s'ha manifestat en contra directament d'esta instal·lació l'Ajuntament de Crevillent, hui demanem que les Corts valencianes també i així ho fem també al ministeri, al govern central.

Per tant, cobriríem totes les escales, totes les passes que cal donar per a rebutjar aquesta i d'una forma potent, i, per tant, doncs, mantindre la coherència que els grups polítics i la societat civil de Crevillent han mostrat rebutjant aquesta central tèrmica.

El senyor president:

Moltes gràcies, senyora Mollà.

A la seua proposició no de llei s'ha presentat una esmena per part del Grup Parlamentari, registre d'entrada 60. 469.

Per a la seua defensa té la paraula el senyor Asencio.

El senyor Asencio Adsuar:

Moltes gràcies, senyor president.

He de dir que sóc diputat en estes Corts, com és evident, però també sóc alcalde de l'Ajuntament de Crevillent. Per tant, este és un problema que hem tingut damunt la taula -i a nivell administratiu- a l'ajuntament, i vull deixar clar des del primer moment que l'Ajuntament de Crevillent i el govern que jo presidisc com alcalde -i me referisc, a més de l'ajuntament, com a corporació de tots els grups-, el propi govern municipal de l'ajuntament que jo presidisc, estem en contra de la posada en marxa d'eixa planta. Però, estem en contra des d'un plantejament racional, des d'un plantejament de la legalitat i des d'un plantejament de respectar el que són els procediments administratius i les fases administratives en què el procés està en marxa.

I, per tant, com a responsables de la legalitat, que hem d'estar i podem estar en contra d'allò que defensem, però al mateix temps respectant la legalitat i els procediments i no amb un plantejament que poguera ser més voluntarista o més apassionat, però que des de la responsabilitat que altres grups poden tindre, que és molt menor, ens porta que puguen fer iniciatives que no respecte eixos terminis o eixos procediments o la legalitat. I per què ho dic?

L'expedient de la petició que se fa per part de l'empresa, mos assabentem pel registre general de l'ajuntament -així està, en el seu moment, informat públicament pel primer tinent alcalde de l'Ajuntament de Crevillent- i, a més, el termini -això a l'any 2008- acabava el dia 26 de maig de 2008 per a fer les al·legacions. Poc ans, no recorde si eren tres, quatre, cinc o sis dies, durant el termini d'al·legacions que tenia l'ajuntament, detectem mosatros en el registre general eixe document i fem immediatament unes declaracions des del govern municipal, sense tindre encara els informes jurídics que pogueren demanar i tècnics, però ja amb una voluntat clara. Exactament el dia 15 de maig, al poc de saber que estava eixe expedient allí, Manuel Molla, que és el primer tenint alcalde diu que «el consistori és partidari d'altres tipus d'alternatives renovables, com la fotovoltaica, aguardant a tindre els informes que havien ja sol·licitat per a recolzar una posició administrativa de l'ajuntament, dins de l'expedient d'audiència que mos demana el ministeri», i fem el dia 26 -dins de termini- unes al·legacions ja clarament en contra -tinc ací les al·legacions-, que, a més, remetem per via de correus, per la via oficial, contestant. -exactament amb registre d'eixida, el dia 23 de maig-, contestant, amb els informes tècnics que mosatros havíem demanat, les possibles afeccions, les deficiències de l'expedient, el tema d'emplaçament que estava sense definir en l'expedient que havia presentat l'empresa, en el tema dels sorolls, que no se feia cap estudi, en fi. , en el tema d'aigües residuals, que no estava especificada la característica dels abocaments que anaven a fer-se.

Per cert, vull aclarir, perquè s'ha permés fer la diputada de Compromís una afirmació que, en fi, com alcalde he de contestar, lògicament, quan parla que «és lamentable que a estes altures encara hi hagen fosses sèptiques en la població, en eixes vivendes que n'hi ha allí. » Vull recordar -per si no ho sap- que eixes vivendes tenen antiguitat des de fa 40, 30, 20 anys, moltes d'elles construïdes sense llicència, per tant il·legalment, i , en alguns casos, per tant, sí que amb llicència i que en el seu moment, doncs, si han pogut connectar amb la xarxa de clavegueres ha sigut a posteriori, quan s'han fet xarxes per part de l'ajuntament, però que, lògicament, construccions fora d'ordenació o amb llicències unifamiliars quan la legalitat no era la que n'hi ha ara, evidentment hi ha un disseminat, com també passa en ajuntaments confrontants com el d'Elx, que també hi ha este tipus de partides disseminades i que no tenen connexió d'abocaments. I, per tant, això és aixina.

disseminades a Crevillent, totes van a tindre -l'última falta ara- que és la barriada de l'estació, que està afectada també en esta zona d'influència per la possible. -que jo crec que no se farà i no va a fer-se- planta de generació d'energia i que està en un projecte del pla Confiança, el clavegueram de la barriada de l'estació, que se suma al de San Felipe, al de Les Casetes, en fi, les partides que n'hi ha. El que no podem és, on n'hi ha construccions de fa quaranta anys, i que, fins i tot, no tenen llicència, doncs, llevar a cap vivenda la connexió en la xarxa per a eixes vivendes en concret.

Però, en fi, tot és un procés d'urbanització en el temps, de possible consolidació de construccions disseminades i, si n'hi ha processos d'urbanització residencial en un futur, donat que estem entre Elx i Crevillent, és possible que eixes zones puguen anar reordenant-se de manera escalonada.

Però, bé, tornat al tema de l'expedient, l'Ajuntament de Crevillent va contestar tècnicament este alcalde, amb els informes tècnics, perquè la comunicació va ser administrativa, plenament en contra. Ho dic perquè mosatros no mos hem sumat allí, a Compromís, a cap moció, que fóra la que mos sensibilitzara a mosatros com ajuntament del govern municipal a recolzar cap moció. El criteri nostre, autònom ja com a govern, va ser clarament, a través dels informes tècnics i jurídics, posicionant-mos clarament en contra de la planta. Sí que he citat que va haver un ple, on es va discutir després, que va haver una moció de Compromís, i, com el govern municipal estava clarament posicionat també en contra -i així ho havíem anunciat i els informes ho tenien-, sí que vam subscriure un acord polític dels grups, que sí mos van sumar a què hi haguera una oposició a esta iniciativa, especialment no perquè aportara alguna cosa; eixa moció, en principi, no portava ja més que el que havia fet ja l'ajuntament oposant-se a la planta i d'una manera fonamentada, amb els informes tècnics i jurídics. Però, sí que volíem donar tranquil·litat als veïns que l'ajuntament anava a estar en contra d'eixa planta.

Aclarit això, he de dir que l'Ajuntament de Crevilllent ha fet un seguiment d'estes actuacions i he de dir que ja des de l'any passat, quan donem una informació del dia 19 de febrer de 2009, perquè demanen informes a la subdirecció general d'Energia del ministeri, que és el competent per a resoldre este expedient, se mos comunica que està paralitzada. De fet, esta tramitació està paralitzada perquè se va requerir -com diu la normativa- la constitució d'un aval a l'empresa SB Internacional, i eixe aval des de l'any passat, a principis ja d'any no estava constituït. El 19 de febrer ho fem públic, com consta als mitjans de comunicació, al propi Ajuntament de Crevillent, i, a data d'avui, he de dir que l'expedient continua estant paralitzat.

És més, per què mosatros fem l'esmena al punt primer? Doncs, perquè és una errada, és una mala presentació de la proposició no de llei que fa Compromís quan demana que el Consell de La Generalitat diga que s'oposa a la planta. No pot dir que s'oposa a la planta perquè no té l'expedient en les seus mans. En estos moments està al Ministeri de Medi Ambient. De fet, se va demanar per part del Ministeri de Medi Ambient a la conselleria de medi ambient, d'urbanisme, d'aigua, en fi, se va demanar el seu criteri, quin era, i la Conselleria de Medi Ambient va contestar el 24 d'abril que esta planta podia causar afeccions ambientals significatives i que, per tant, seria necessari la seua submissió a avaluació d'impacte ambiental, actuació que ha de fer el Ministeri de Medi Ambient.

I, per tant, eixa actuació no se sap res més en la conselleria des d'aleshores, i tampoc el promotor ha demanat en la Conselleria de Medi Ambient la tramitació, com és preceptiu, de la Llei 2/2006, de prevenció i qualitat ambiental; tampoc s'ha demanat la tramitació de l'autorització ambiental integrada, que seria preceptiva.

I, a més, he de dir, com diu l'informe jurídic de l'Ajuntament de Crevillent, que al seu sòl no urbanitzable fa falta una declaració, com totes en el sòl no urbanitzable, d'interés comunitari, on l'Ajuntament de Crevillent hauria d'emetre la seua conformitat, o no, en un informe, i jo ja avance, com hem avançat, que seria contrari.

Per tant, no entenem molt bé el criteri que se vullga demanar o involucrar a La Generalitat que el govern seu amb esta proposició no de llei li instem que diga que no vol la planta, quan la planta encara no té l'expedient damunt per a poder dir-ho.

Sí que assumim el segon punt de Compromís, quant que s'inste des d'estes Corts a través del Consell, que és el que lògicament pot fer la interrelació amb el govern de Madrid, perquè inste que eixe expedient ja no continue, inclús, afig, en este moment, que si fóra la caducitat, se demanara; però no aprovem el primer punt per ser manifestament il·legal. I, en este sentit, en fi, si no s'accepta l'esmena, no podríem recolzar la proposició no de llei.

El senyor president:

Moltes gràcies, senyor Asencio.

Per acceptar, o no, l'esmena, té la paraula la senyora Mollà.

La senyora Mollà Herrera:

Gràcies, senyor president.

El Grup Parlamentari Compromís no va a acceptar aquesta esmena, per moltes raons. El senyor Asencio ha començat diguent que era diputat, però que també era alcalde. Diuen que l'ordre dels factors no altera el producte, però sembla ser que en este cas sí, perquè ha estat incapaç en cap moment de dur aquesta proposta a Les Corts, de fer arribar la veu de la gent de Crevillent a estes Corts, quan sap de sobra, i així, fins i tot, ho va manifestar el senyor Manuel Moya, que li agraïsc que l'haja mencionat vosté i així podrem situar-lo en les declaracions que jo li llegiré literalment, doncs, posa de manifest, com no. , doncs, en este cas no vol assumir les competències que sí té la conselleria. Li ho vaig a explicar.

Diu també que el plantejament que fa el Grup Parlamentari Popular és racional, de legalitat, de procediment administratiu, enfrontant-lo al plantejament que suposadament estem fent Compromís, voluntarista i apassionat. Del contingut no ha dit res, i supose que és perquè del contingut de la nostra proposta no es desprén cap tipus de passió, simplement se posen objectivament els criteris que hi han per a estar en contra d'aquesta central tèrmica.

Per un altre costat, jo he de recordar-li que aquesta proposta, en este període, ha sigut canviada d'una conselleria a una altra, és dir, d'una comissió a una altra, malgrat el criteri de Compromís de mantindre-la en l'altra comissió, fins arribar quasi a acabar el període de sessions i que haguera decaigut, que és el que ha passat en esta proposta des d'agost. , des de juliol -perdó- del 2008, des de gener del 2009, des de setembre del 2009 i ara que estem a finals del primer període de sessions del 2010.

Per tant, aquesta proposta ja està en esta cambra des de fa molt de temps, i és justament el reglament del Partit Popular el que l'ha fet decaure en tres ocasions anteriors. Per tant, este tema nosaltres ja fa temps que estem plantejant-lo amb la literalitat que avui hem mostrat, que no respon a cap tipus de passió pel que puc entendre, perquè vosté no està en cap moment en contra del que nosaltres exposem.

A nosaltres el que ens pareix és que açò és un atac de

, que se transforma en una esmena, que el que se li dóna és una volta per a dir el mateix, per a dir exactament el mateix. Perquè aquí no són ni una, ni deu, ni cent les propostes que el Grup Parlamentari Popular, sense tindre competències, ha instat al ministeri a rebutjar coses que són competències justament del ministeri. Perquè el primer que hem de tindre clar és que estes Corts són sobiranes per a donar opinió ja siga a favor o en contra de qualsevol temàtica, siga competència o no, perquè és un criteri.

Vostés -l'ajuntament- se van oposar també a una qüestió que, segons vosté, només que té competència el ministeri. Per què? Perquè se poden donar respostes polítiques a una. . , doncs bé, una infraestructura, un projecte, etcètera. Però és que, a més, sí que té competències, i li vaig a dir, segons Manuel Moya, el primer tinent alcalde de Crevillent, que no s'ha posat d'acord amb vosté en l'argumentari, fa el raonament pel qual el ministeri ha de demanar l'aval, etcètera, etcètera, i diu que «si en el ministerio se declara de utilidad pública el proyecto, entonces correspondería al Ministerio de Medio Ambiente la aprobación del mismo. » Diu: «De no ser así, la tramitación pasaría a manos de la Generalitat valenciana y la planta de energía tendría que contar con el trámite de autorización ambiental integrada. Esta tramitación podría contar con otras autorizaciones de carácter medioambiental. » I diu el que vosté ha dit: «Además, hay que tener en cuenta el emplazamiento de la actividad del suelo no urbanizable, por lo que se precisará la declaración de interés comunitario de la Conselleria de Medio Ambiente, previo informe municipal, que sería totalmente negativo. »

Clar, vostés diuen: «No, el de l'ajuntament serà negatiu. » Però, i si fóra positiu? , a qui passaria la competència? Si ho està dient el seu primer tinent d'alcalde -per l'amor de Déu! - a la conselleria. Per tant, no mos vinga ací a dir que no respectem la legalitat i dir que és una proposta que és «il·legal». Jo crec que els termes que vosté utilitza se'n surten molt del que és el context.

De fet, li vaig a dir més: el ministeri li deixa clar a l'empresa que ha de sol·licitar l'informe d'impacte ambiental, i li diu: «Determinat per l'article 9.

de l'annex I del Reial decret 1/2008. » I, clar, aleshores, diu: «Ai, anem a vore si respon a la legalitat» -cosa que vosté no ha fet-. I ens anem al Reial decret 1/2008, anem a l'annex I, anem al punt 9, i anem al punt

d,

i diu: «Concentraciones parcelarias. Todos los proyectos incluidos en el anexo II cuando sea exigida la valoración de impacto ambiental por la normativa autonómica. » És a dir, l'informe d'impacte ambiental, com diu clarament després en l'annex II del grup indústria energètica: «Instalaciones industriales para la producción de electricidad, vapor y agua caliente por potencia térmica superior a 100 megavatios. »

És a dir, la competència d'impacte ambiental d'instal·lacions elèctriques en este context que acabe de llegir són competència de la normativa autonòmica, que és la que ha de desenvolupar l'informe d'impacte ambiental. I així li ho diu el ministeri a l'empresa, i l'empresa, aleshores, és quan va dir: «Ah, si mos fa falta l'informe d'impacte ambiental, potser no ens interessa. » I vosté ho sap, perquè l'empresa ha fet declaracions al respecte, perquè no vol sotmetre's a l'informe d'impacte ambiental perquè sap de sobra quin seria el resultat d'este informe.

Per tant, el que nosaltres estem dient és una cosa molt clara, i és que la societat civil ha quedat clarament oposada a este projecte; l'Ajuntament de Crevilllent, també; la conselleria, que hauria també de fer un informe preceptiu, també se posa en contra i, per tant, insta també el ministeri, que és el nostre punt 2, -que, clar, en això sí que estan d'acord, veritat? - també, perquè s'opose. Quin problema hi ha en la nostra proposició no de llei?

Perquè vosté diu: «No, és que nosaltres vam aprovar una moció que va presentar Compromís per a donar tranquil·litat. » Potser siga perquè la plataforma que es va crear en contra d'açò, la plataforma de la gent de Crevillent, en un moment donat, en gener de 2009, diuen literalment: «Después de escuchar las declaraciones del alcalde de Crevillent, César Augusto Asencio, en Telecrevillent sobre este tema, no tenemos la seguridad de que la central térmica no se construirá. » Eixa és la tranquil·litat que vosté volia buscar! I va ser Compromís, mitjançant la moció, la que. diu vosté: «Ai! , doncs bé, vam haver de votar-la per a donar tranquil·litat. »

Clar, perquè vosté això sembla que no ho va deixar tan clar com sí que ho va deixar el seu primer tinent d'alcalde. Sembla ser que ell sí que se va mirar les normatives, i vosté no. Perquè, clar, si no, diga'm a mi vosté el reial decret este on diu que ha de ser el govern, el ministeri el que avalue, mitjançant l'estudi d'impacte ambiental, este projecte de construcció de central tèrmica.

Per tant, anem a gaudir d'un criteri de legalitat com és el que estem posant de procediment administratiu, però també de passió, per què no? I li dic per què no. Per què no de passió? Perquè la veu de la gent de Crevillent feia ja molt de temps, des de 2008, que volia estar sentida ací, i no va ser pel seu procediment reglamentari del Partit Popular, i, a dia d'avui, es troben a un alcalde, que diu ser diputat, però també alcalde, que presenta una esmena per a donar-li la volta, per a dir el mateix que estem dient. Perquè la seva esmena, exactament, què és el que està dient?

Perquè quan vostés diuen: «Les Corts Valencianes manifesten el suport d'estes Corts a la decisió de l'ajuntament d'oposar-se a la construcció d'una central tèrmica. » Què està dient vosté? Està dient que el Consell i Les Corts estan a favor de recolzar l'oposició a esta central? No és el mateix dir que Les Corts insten el Consell a oposar-se? Vull dir, vosté s'adona que l'atac de zels és tan ridícul que ha fet que vosté no tinga en compte, doncs, una manera perquè no quede tan clar que ha dit el mateix per a donar-li la volta! Anem a vore, què estem diguent? Sincerament, a mi em sap greu que vosté prime els seus interessos de quedar bé, d'anar fent estes declaracions que ha anat fent durant estos dies, per a dir que és que nosaltres no ens regim a la legalitat. Que, bé, després haurà d'explicar vosté en quin decret del govern s'empara vosté per a dir que no és legal el que estem dient nosaltres ací, perquè jo el tinc ací, és públic, vull dir, açò està en el BOE.

Per tant, amb quin criteri vosté està presentant esta esmena? Amb quin criteri? Vosté no està dient que Les Corts i el Consell s'oposen amb la seva esmena? Perquè, anem a vore, jo és que la llig amb la literalitat que vosté l'ha presentada. I, per tant, jo, sincerament, li demanaria que fera el favor de guardar-se i de, en tot cas, bé, mirar cap a un altre costat, en l'atac d'ego i de

que li ha donat a vosté, val? , i que retire l'esmena que ha presentat, perquè no s'entendrà!

Perquè vosté ¿m'està dient que, si no li aprovem esta esmena, votarà en contra d'un acord d'esta comissió, que el Consell es pronuncie en contra d'esta central tèrmica i que inste al ministeri també a oposar-se al projecte de la central tèrmica? Vosté està dient açò? Perquè seria molt trist, molt trist i, ja dic, potser, aleshores, és pel que la plataforma, en un moment donat, amb les seves declaracions va deixar molt clar que vosté sembla que no era tan contrari a la instal·lació d'aquesta central tèrmica.

Jo li agrairia que vosté retirara. , perquè, al final, ja dic, la literalitat ve a dir el mateix que diguem nosaltres, està demostrat que està acord al procediment administratiu, a la llei vigent amb un Decret 1/2008 del govern espanyol, i per tant, estem fent un paperot innecessari, quan d'ací podria sortir una proposta unànime a l'igual. , amb la coherència que també se va tindre en la moció presentada per Compromís en l'Ajuntament de Crevillent.

Gràcies.

El senyor president:

Moltes gràcies, senyora Mollà.

Per a rèplica, té la paraula senyor Asencio.

El senyor Asencio Adsuar:

Moltes gràcies, senyor president.

Miren, aquí l'única qüestió és que quan les coses estan clares, algú s'encarrega d'enredrar-les per a seguir mantenint una situació de por en la gent, d'inseguretat. Vostés necessiten eixe clima de cultiu per a estar diguent. , i més ara, encara que presentaren vostés la proposició no de llei en agost, en fi, sempre hi ha un tràmit, també en agost sabem que no funcionen Les Corts encara. I, de totes maneres, no me faça a mi responsable que la proposició no de llei de vostés vinga ara, perquè són vostés els que prioritzen les seues iniciatives

I, en tot cas, són vostés els que han de saber la normativa, perquè vostés presenten un tema a la Comissió d'Indústria, quan este és un tema que afecta la Comissió d'Infraestructures. O és que no saben vostés, entre altres coses que desconeixen, perquè llig la normativa, però després vostés no saben traure les conclusions, vosté no sap que el que és este tema de l'energia està en la conselleria d'infraestructures i energia, i és una de les seues competències? No ho saben, pel que es veu no ho saben. I esta és la comissió que porta eixos temes, no mos faça culpables d'haver portat vostés al lloc on no tocava.

Si vostés en agost haveren presentat

a esta comissió l'assumpte, si vostés l'haveren presentat.

El senyor president:

El senyor Asencio Adsuar:

. estaria debatut amb anterioritat. Així és que, com passa en tot, no me tiren a mi la culpa.

El senyor president:

El senyor Asencio Adsuar:

Bé, però, en fi, són temes merament procedimentals secundaris. El més important aquí és si estem en contra, o no, de la planta. L'ajuntament està en contra.

I, segona, qui no s'assabenta és vosté, senyora diputada. Perquè si vosté m'havera escoltat, he dit exactament el mateix que ha dit vosté, que ha llegit després del primer tinent d'alcalde.

I li torne a dir, primera, aquí no hi ha en la conselleria, ni en la d'Infraestructures, que és la que té la competència d'energia; ni en aspectes mediambientals, la d'Urbanisme, Medi Ambient, Aigua, etcètera, no hi ha cap presentació de sol·licitud d'autorització ambiental integrada! No hi ha res! No existix cap expedient aquí. Li he dit en la meua intervenció primera que l'única intervenció que fa la Conselleria de Medi Ambient, perquè li pregunta al Ministeri de Medi Ambient, Rural, etcètera que és el que té la competència en estos moments per a definir si fa falta l'estudi d'impacte ambiental o no, li he dit que el dia 24 d'.

de 2008, la Conselleria de Medi Ambient, amb la consulta del Ministeri de Medi Ambient, li diu que l'impacte és tan greu i pot ser tan delicat que deu ser, mitjançant eixe estudi d'impacte ambiental, qui se pronuncie el ministeri. I el ministeri no s'ha pronunciat! Però quina responsabilitat trasllada vosté aquí a la comunitat autònoma, a La Generalitat i a este alcalde! Este alcalde s'ha oposat, i el seu ajuntament, i des del principi.

I, en segon lloc, quan s'ha preguntat aquí, la Conselleria, en este cas, de Medi Ambient ha fet vore que és una competència d'impacte ambiental que deu definir el ministeri. I li he dit abans que ja, en abril de l'any passat. , en febrer, en concret, el 19 de febrer, publiquem a resultes de la sol·licitud d'informació que demanem a la subdirecció general, que tinc aquí la seua contestació del 16 de febrer, a les 9:35 mos aplega a l'ajuntament, que diu que està parat l'expedient perquè l'empresa no ha constituït l'aval. I és una condició prèvia la constitució d'eixe aval per part de l'empresa perquè, a partir d'ahí, el ministeri decidisca si fa falta l'estudi d'impacte ambiental.

I eixa és la situació i no ha canviat. Han passat ja pràcticament catorze o quinze mesos, des d'aleshores, des de l'any passat, i l'expedient està paralitzat. Però quin interés hi ha en estar ara armant aquí una polèmica. , falsa polèmica, una falsa polèmica, perquè l'ajuntament està en contra, l'acord plenari està en contra. Es va a remetre per este ajuntament, l'alcalde va remetre, no el ple, perquè era competència meua, i vaig manar les al·legacions dins de termini, el 26 de maig, oposant-me a la planta amb el recolzament dels informes tècnics, elaborats pels tècnics municipals.

Quina contradicció? Quin atac de

? El que li estic dient és que el que no podem és actuar il·legalment des de La Generalitat ni des de Les Corts. Si s'haguera presentat un expedient sol·licitant l'autorització ambiental integrada estaria d'alguna manera la pilota ja en la conselleria de Medi Ambient, que hauria de fer les oportunes actuacions prèvies. I, en tot cas, a qui l'afectara després l'autorització, la conselleria d'infraestructures i energia. Però és que no hi ha res. I és totalment il·legal que se li exigisca a la conselleria que prejutge un expedient que reglamentàriament hauria de tramitar i demanar els informes sectorials preceptius, encara que al final fóra per a denegar-lo. El que no se pot és que una conselleria diga, «abans que un presente una sol·licitud, jo estic en contra i no vaig a tramitar». És inviable. Però vosté no veu que açò és il·legal, és il·legal el que vosté està plantejant, totalment il·legal.

I des de les Corts han reconvertit la seua proposició no de llei per a salvar-la. I és demanar-li al govern, que és el qui té en estos moments la competència, que deia que no, el govern de Madrid. I en el primer punt substituir-lo en volta de «la conselleria» per «recolzar l'Ajuntament de Crevillent», que és el que administrativament té la competència en la part que li toca i s'ha oposat.

Moltes gràcies.

El senyor president:

Moltes gràcies, senyor Asencio.

Senyora Mollà.

La senyora Mollà Herrera:

Gràcies, senyor president.

Senyor Asencio, quina pena que vosté no s'entere dels tràmits reglamentaris tenint en compte que el reglament l'ha fet el Partit Popular i es va aprovar per majoria simple. Mai, mai, mai s'ha fet això en cap altre parlament.

Però, bé, no és Compromís qui decidix a quina comissió van les propostes. Les propostes se fan sense dir a quina comissió van. I és la Mesa de Les Corts, presidida per majoria del Partit Popular i amb assistència, perquè només que se fa assistència, perquè no li deixen ni capacitat de poder decidir res al Partit Socialista, a on no està Compromís, decidir on van les propostes. I després d'estar en un ordre del dia, que ja el tràmit.

Senyor president.

El senyor president:

Diga, senyora Mollà.

La senyora Mollà Herrera:

Podria demanar. Gràcies.

El senyor president:

Sí, diga'm, diga'm.

La senyora Mollà Herrera:

Volia que demanar silenci als membres d'esta comissió? Gràcies.

El reglament és així, és la mesa qui decidix a quina comissió va. I la mesa va decidir que anava a Indústria. I després, estant en Indústria, la presidenta ens va dir, «ara la volem manar a una altra comissió». Nosaltres ens van oposar a açò. Però com que també la Mesa de la comissió d'Indústria és de majoria de Partit Popular també van fer que aquesta proposta s'allargara en el temps. Ho dic perquè vosté podria enterar-se una miqueta més per a no clavar la pota com la clava.

Diu que no s'ha presentat cap sol·licitud a medi ambient. Per tant, el ministeri no pot, la conselleria no pot dir res. És un posicionament polític. No ho entén vosté això? No entén vosté que les mil i una propostes que vostés porten ací, que l'àmbit competencial no és de la Generalitat valenciana, es porten, s'aproven, etcètera, etcètera. I que ara hui estem dient que hi haja una posicionament polític en contra, a l'igual que ha fet l'Ajuntament de Crevillent. O vosté es pensa que l'empresa sense haver pagat els tràmits li ve de gust que l'ajuntament ja s'ha posicionat en contra? Hi ha un posicionament polític respecte als projectes. No pot vindre qualsevol empresa i dir «és que a mi em dóna la gana fer un projecte de tal envergadura i vostés han d'autoritzar-me a que jo passe tots els tràmits que a mi em dóna la gana». No. Hi ha plantejaments polítics en contra de projectes. I, per tant, la conselleria, malgrat que no haja rebut esta sol·licitud, es pot posicionar el Consell en contra d'aquesta central tèrmica.

Per tant, no està botant-se cap tipus de legalitat. Perquè vosté diu que la conselleria va dir que com que era tan gran el tema, tan important, havia de decidir-lo el ministeri. Per què la conselleria diu això? Perquè sap que és la que ha d'elaborar l'informe d'impacte ambiental. Si l'acabe de llegir, el reial decret. Vosté no ho entén? El ministeri li diu a l'empresa: «Vosté, l'aval, encara no l'ha entregat. » I a més a més li diu: «Com que el projecte és de tal i tal i tal forma, vosté haurà de regir-se pel punt 9 de l'annex I del Reial decret 1/2008. » I aleshores què diu a aquest punt? Que és la comunitat autònoma la que és competent de realitzar, per a este tipus d'instal·lacions, l'informe d'impacte ambiental.

I és pel que la conselleria diu: «Clar, però és que és d'una magnitud molt gran. » Clar, ja està assumint que la ha de fer la conselleria. Vosté no ho entén? Està assumint que l'ha de fer la conselleria, però com que és de gran magnitud pensa que és el ministeri el que ho ha de fer. I el ministeri ha deixat clar el que hi ha. I és l'empresa la que ha volgut parar i no continuar. Però això està ahí parat, no vol dir que no es reprendrà i no vol dir que si es reprén la conselleria, i per tant el Consell, deu pronunciar-se. Per què no ens avancem a estos esdeveniments? Per què no? Si actuem d'acord amb la llei.

Mire, la setmana passada estes Corts es van pronunciar a favor o en contra, en este cas en contra, del decret que es va aprovar en el govern. Vosté es pensa que el pronunciament polític no val en esta cambra? És el que està dient? Està dient que estes Corts. ? Com que no. Aleshores, què està dient amb la seua esmena? No està dient que es pronuncien políticament estes Corts en contra d'este projecte de central tèrmica? No està dient vosté això? Això no és botar-se la legalitat? Això no es pot recórrer per l'empresa? Clar que no, perquè es poden fer plantejaments polítics, perquè un govern fa política també, política d'acord amb les lleis. I per tant oposar-se no és botar cap tipus de legalitat. I vosté sembla que això no ho ha entés.

Per tant, jo li torne a insistir, li torne a insistir que retire l'esmena, perquè en definitiva vosté està assumint tot el que estem dient. Si el problema és que no l'ha presentada vosté. Però, clar, és que quan arriba ací, quan vosté surt del terme municipal de Crevillent deixa de ser alcalde de Crevillent. Eixe és el problema. I el que li pica és que aquí s'haja parlat de Crevillent sense haver sotmés açò.

El senyor president:

Senyora Mollà, acabe per favor.

La senyora Mollà Herrera:

. al

del senyor alcalde. Això és el que li passa a vosté que com diu, la política d'immigració en Crevillent es fa amb la bíblia en una mà i l'espasa en l'altra, en les seues declaracions públiques, doncs, sembla que la política que vinga a parlar aquí de Crevillent també s'ha de fer amb la bíblia en la mà i l'espasa en altra. Això ho va dir vosté.

El senyor president:

Se li ha acabat el temps.

El senyor Asencio Adsuar:

Per al·lusions, perquè ha al·ludit a unes paraules concretes fora de context totalment i ho puc esclarir i està en la premsa quan ho vaig dir. I demane al·lusions evidentment.

El senyor president:

El reglament marca molt clarament el que són al·lusions.

(Inoïble; el president parla amb el micròfon desconnectat)

Té la paraula el senyor Vilaplana.

El senyor Asencio Adsuar:

Ho entendré com una cita d'autoritat.

El senyor president:

(Inoïble)

. , el senyor Vilaplana.

El senyor Vilaplana Gironés:

Moltes gràcies, senyor president.

Bé, jo tenia preparada una intervenció, però després de vore com es desenrotlla la sessió la veritat és que estic bocabadat. I dic «bocabadat» perquè, bé, en principi jo crec que ací el repartiment de medalles que han fet i tirar balons fora en un tema que enteníem, que crec que estava clar. I dic que estava clar, perquè si bé des del nostre grup entenem que açò no és un tema directament d'esta comissió i que ve sent habitual que es porte. tal volta per a botar-se les decisions de l'ajuntament o per qüestionar-les, en este cas almenys i de forma simbòlica, entenem que hi havia possibilitats de recolzar una posició que jo pense que ha pres i que ha portat endavant fonamentalment la plataforma ciutadana que s'ha constituït en Crevillent, amb una ampla representació ciutadana, per a un tema que mediambientalment no vaig a entrar en ell, perquè crec que està claríssim i la proposició no de llei que es presenta ho reflecteix clarament, perquè és una còpia, un calc del que són les al·legacions i crec que tots les tenim molt clares. Per tant, ahí no hi ha més volta al full.

Si damunt a això li sumem que s'ha acordat per unanimitat en l'Ajuntament de Crevillent el dir «no a esta planta», jo entenia que almenys eixa posició simbòlica de recolzament la podríem tindre ací.

Però dic que estic bocabadat, perquè mos trobem en un tema que nosaltres entenem que no toca debatre ací, però que tal volta estiga bé donar eixe recolzament; mos trobem en què tenim la compareixença d'un alcalde en una comissió de Les Corts, que és prou difícil aconseguir compareixences d'alts càrrecs de La Generalitat en moltes ocasions, i tenim la compareixença d'un alcalde, que està molt bé. Tenim, amb pèls i senyals l'explicació del funcionament i en la forma i en el tràmit que es troba un expedient de l'Ajuntament de Crevillent, cosa que és fantàstica; inclús mos explica part del programa electoral de l'Ajuntament de Crevillent i quan es resoldran determinats temes de clavegueram, cosa que també és d'estranyar quan eixes coses no les aconseguim d'expedients que es tramiten per part del govern valencià.

I damunt mos trobem amb la sorpresa que l'alcalde de Crevillent, que havia d'estar satisfet perquè les Corts Valencianes van a recolzar la proposta que el seu ajuntament va dir que necessita la planta, no li pareix bé. Al final arribarem a la conclusió, tirant balons fora, que la culpa serà de Zapatero. Però jo dic que estic bocabadat, bocabadat. perquè és el ministeri.

Jo crec que en este tema el que té l'última paraula és l'Ajuntament de Crevillent, diga el que diga el ministeri, la conselleria i tal. Perquè al final qui haurà de donar les llicències és l'Ajuntament de Crevillent. Jo crec que si l'alcalde de Crevillent, que està ací present, ho té clar i ho té acordat amb l'ajuntament poques voltes caldrà pegar-li al tema, inclús encara que la conselleria ens ho diga o el ministeri diga informes favorables. L'ajuntament en no donar llicència d'instal·lació,

Si a això li sumem que realment hi ha uns problemes mediambientals, que no hi ha una necessitat per a la xarxa elèctrica de major potència, que inclús la cooperativa elèctrica té intencions de posar una planta fotovoltaica allí al costat, etcètera, etcètera, quan més sucre, més dolç. I possiblement s'haguera evitat ací un debat que en moltes ocasions, en temes importants per als valencians competències d'estes Corts, no es produïx. Per això dic que estic bocabadat.

Jo sí que li diria a l'alcalde de Crevillent, i portaveu en este tema en la comissió, que reconsidere l'opció. Perquè jo crec que allò important hui seria que atenguem els problemes dels ciutadans de Crevillent, la preocupació dels veïns de Crevillent. I que hui ací, a part de tot el que s'ha dit, que recolzem la proposta unànime, que jo crec que va moure la plataforma i que va presentar el Grup Compromís i de qui fora el mèrit, les medalles les repartira l'ajuntament quan es resolga, fa un homenatge a tots, però al final atenguem els problemes dels veïns de Crevillent i és que no volen la planta. I que estes Corts es solidaritzen i recolzen l'acord unànime de l'Ajuntament de Crevillent i la petició dels veïns de Crevillent.

I no li podem donar moltes més voltes, perquè portem un hora discutint un tema que jo entenia que no tenia volta de full. Perquè si entrem a mirar la lletra menuda, evidentment, no haguérem començat ni a discutir esta proposició no de llei, perquè seguisc pensant que no toca. En algunes ocasions el nostre grup s'ha abstingut o ho ha votat en contra, perquè estem intentant alterar la voluntat municipal portant-lo a estes Corts, cridant, com deia jo l'altre dia, al primo Zumosol. En este cas que estem d'acord ens peguem un hora discutint un tema que no li pareix bé ni a l'alcalde de Crevillent. No ho entenc.

Per tant, jo li demanaria al Partit Popular que ho reconsidere i que d'ací isca un acord de les Corts recolzant el que en seu dia va decidir l'Ajuntament de Crevillent, a petició de la plataforma ciutadana que crec que té una ampla representació ciutadana i millor que jo ho sabrà l'alcalde de la població. I atenguem el que els preocupa als veïns de Crevillent. No entrem ací en si l'expedient va entrar dos dies després o tres dies després o si s'han fet declaracions en la premsa, que crec que està molt bé, però no és el que toca.

Jo crec que està suficientment explicada la nostra posició. Per tant, nosaltres amb esmena o sense esmena anem a votar que sí, recolzant la petició i les necessitat que hi ha i les reivindicacions dels veïns de Crevillent.

Moltes gràcies, president.

El senyor president:

Moltes gràcies, senyor Vilaplana.

Per a què demana la paraula, senyora Mollà.

La senyora Mollà Herrera:

El senyor president:

Anem a vore. Jo no he vist que haja contradit el senyor Vilaplana a vosté per a res, per a res. Probablement a un altre grup podria ser, però a vosté per a res.

La senyora Mollà Herrera:

Home, les he apuntat, si a vosté no li pareix això.

El senyor president:

Bé, l'opinió és la de la presidència, senyoria. Jo no he vist que hi haja contradicció. A més ha anunciat el vot a favor de la seua proposta i jo la rèplica no la veig per cap lloc, amb tota la meua estima li ho dic, no la veig per cap lloc. Per tant, no té vosté la paraula.

El senyor Asencio Adsuar:

Jo volia replicar d'alguna manera.

El senyor president:

Té vosté el dret de rèplica.

El senyor Asencio Adsuar:

Agraïsc en qualsevol cas el tarannà conciliador de la intervenció del senyor Vilaplana i del seu grup, el Grup Socialista. Entenc a més que respon a un criteri que és el que entenc que havia d'haver tingut el Grup de Compromís en el sentit d'haver acceptat esta esmena. Però entenent que lògicament no depén d'este grup el que se puga imposar eixa esmena o no, sinó que hi ha un grup que és el que ha proposat la proposició no de llei. Lògicament, per la part que mos correspon, doncs jo agraïsc el seu tarannà, que vosté estaria en disposició de votar, tant la proposició de llei com en l'esmena incorporada. Però no depén de mi eixa proposició no de llei que incorpora eixa esmena.

I, per tant, el que no podem mosatros és, encara que compartim el fons de la proposició no de llei, no hem discutit cap dels pressupostos previs per allò que se sotmet a votació, el que sí que és veritat és que dels dos punts que hi ha en la proposició no de llei, en el segon no hi ha ningun problema a acceptar-ho, donat que sí que políticament estes Corts se manifesten en contra d'eixa instal·lació de la planta requerint al Consell de La Generalitat perquè eixe acord polític, que és el podríem votar aquí, se enviara al ministeri. No hi ha ningun problema ahí. El problema és en el punt primer on el que se demana és que estes Corts insten políticament que el Consell jurídicament, en definitiva, se manifeste, perquè el Consell no pot, en este cas la conselleria, no pot contestar a un expedient que no té. Eixe expedient no el té, no consta, no hi ha petició. I és més, si hi haguera petició formalment per escrit, el Consell o la conselleria en este cas, si és la que ha de produir els acords, hauria de fer-ho després d'una sèrie d'actuacions administratives. I, per tant, seria manifestament il·legal que ans de decidir-ho d'acord amb allò que per llei està obligat, que és a sol·licitar informes i a requerir informes, no se pot rebutjar una admissió a tràmit d'un expedient ni se pot oposar que eixe expedient se pose en marxa.

Per això substituíem en la proposició no de llei el que el punt primer se substituïra per recolzar a l'Ajuntament de Crevillent, que sí que és el que s'oposa, com vosté bé ha dit, i ho ha fet dins de termini i en els seus informes administratius, jurídics i tècnics, i s'ha presentat, per tant, eixes al·legacions dins de termini i consten en l'expedient que té el ministeri en Madrid en estos moments.

I acabe, únicament dient que quan en el seu dia, farà set anys, crec recordar, parlava en relació amb la immigració, el que s'havia de tindre la bíblia en una mà i l'espasa en l'altra, estava fent-ho d'una manera figurada, senyor president.

El senyor president:

Senyor Asencio, atenga's vosté a la qüestió i no entre en altres disquisicions.

Moltes gràcies.

El senyor Asencio Adsuar:

Bé, si vosté no me deixa continuar, no continue, però en alguna altra ocasió ho podré aclarir.

Moltes gràcies.

El senyor president:

Sí, senyor Vilaplana, té vosté la paraula.

El senyor Vilaplana Gironés:

Sí, gràcies, president.

Molt breu, per acabar, no?

Jo, la veritat, és que després de la intervenció que li he sentit al portaveu del Partit Popular, doncs, primer, em dóna la sensació que estem donant excuses de no malpagador i em queda un dubte en estos moments, i és que no tinc gens clar que l'alcalde de Crevillent estiga d'acord amb el que ha acordat el ple i en el que demana la plataforma ciutadana. Em queden seriosos dubtes després de sentir la intervenció. Però bé, això serà responsabilitat del portaveu del PP i alcalde de la ciutat.

Nosaltres anem a mantindre el vot favorable per totes les explicacions que he donat adés.

Moltes gràcies.

El senyor president:

Moltes gràcies, senyor Vilaplana.

Conclòs el debat, passem a votació. Vots a favor de la proposició no de llei? 7. Vots en contra? 8. Per 8 vots en contra i 7 a favor queda rebutjada la proposició no de llei.

Proposició no de llei sobre la derogació del Reial decret llei 6/2009 i substitució per un marc normatiu que garantisca el desenvolupament de les instal·lacions d'aprofitament d'energia, presentada pel Grup Parlamentari Popular (RE número 51. 580, BOC número 218)

El senyor president:

Senyories, següent punt de l'ordre del dia, que és presa en consideració de la Proposició no de llei sobre la derogació del Reial decret llei 6/2009 i la substitució per un marc normatiu que garantisca el desenrotllament de les instal·lacions d'aprofitament d'energia, presentada pel Grup Parlamentari Popular.

Per a la seua defensa, té la paraula el senyor Giner.

El senyor Giner Giner:

Moltes gràcies, senyor president.

Senyories.

Intervinc en nom del meu grup per a defendre la proposició no de llei en què bàsicament el meu grup pretén que pugam acordar en estes Corts que el Consell puga instar el govern de la nació a derogar el Reial decret llei 6/2009 i a establir un nou marc normatiu, incentivador, estable i segur que garantitze el desenrotllament de les instal·lacions d'aprofitament d'energia.

Sobre esta qüestió ses senyories saben que han existit ja debats al respecte en el si d'esta mateixa comissió. Estem parlant d'un reial decret, el 6/2009, pel qual va aprovar el Consell de Ministres, el passat 30 d'abril de 2009, una sèrie de mesures que a més van ser convalidades a posteriori pel Congrés dels Diputats, concretament el 21 de maig de 2009.

El Reial decret 6/2009 modifica el seu article 4 i també en les disposicions, especialment en les disposicions addicionals quarta i quinta, modifica, com dic, el marc normatiu aplicable a les instal·lacions de producció d'energia elèctrica mitjançant energies renovables, en l'excepció d'aquelles que utilitzen una tecnologia fotovoltaica.

Les principals diferències respecte al marc normatiu anterior són, per una banda, la creació d'un registre de preassignació de retribució. Per a la inscripció en eixe registre s'exigix el compliment de nombrosos i exigents prerequisits que van més enllà del merament tècnic o administratiu, aconseguint inclús aspectes econòmics -com és el finançament consolidat- i empresarials -la compra d'equips i sistemes que exigix que ja han d'estar tancades a l'hora d'inscriure la petició-. I, per una altra banda, es preveu l'establiment de quotes o de restriccions anuals de potència màxima a instal·lar, seguint el model que es va establir en el seu moment per a l'energia solar fotovoltaica al setembre de 2008.

Alguns d'estos aspectes, principalment els referents a les restriccions anuals de potència a instal·lar, foren posteriorment concretats a través d'una resolució de 19 de novembre de 2009. El ben cert és que el Reial decret legislatiu 6/2009 ha tingut una repercussió molt negativa per a les instal·lacions d'energies renovables, i particularment per a les de l'energia eòlica. En este sentit, el govern de la nació ha modificat -això és més que evident- les regles del joc del sector, sense que es fera ninguna advertència prèvia, sense que es comentara o poguera debatre's, sense que hi haguera un previ avís, com haguera sigut desitjable, sense que s'establira un període transitori que haguera garantit en un termini que es respectaren les condicions tècniques i econòmiques que en el seu moment es van establir.

Per tant, eixe reial decret llei va eliminar un període transitori, que ja estava completat, va anul·lar en gran part la regulació anterior, i en definitiva, caldria concloure que va deixar en una clara situació d'indefensió a tot el sector de l'energia eòlica.

En allò referent a la creació d'eixe registre de reassignació, que comentava anteriorment i de restriccions anuals, l'experiència almenys que es tenia d'anteriors casos, com és el que es va donar en la tecnologia solar fotovoltaica, no va ser res encoratjadora, i per tant hauria d'haver servit d'alguna manera com a un exemple a tindre en compte.

No obstant això, es fa cas omís d'eixa situació, d'eixa experiència, i s'elegix un camí similar al que es va mamprendre en la fotovoltaica.

A més, el Ministeri d'Indústria no s'ha mostrat capaç de gestionar eixe registre en agilitat, com era exigible, el que ha tingut com a conseqüència grans demores i problemes a l'hora de resoldre les diferents convocatòries en la inscripció de projectes al respecte.

Però, a més, per una altra banda, el registre de preassignació anul·la l'ordenació del desenrotllament eòlic portat a cap des de les comunitats autònomes, com també els acords que les pròpies comunitats van prendre en el seu dia amb la Red Eléctrica de España. I a partir d'eixe moment, a partir d'eixa decisió del Govern d'Espanya, el Ministeri d'Indústria serà el que ordenarà la tramitació dels projectes, segons eixa ordre d'inscripció. Per tant, el que s'està produint del que es tracta és d'una apropiació de la capacitat de planificació d'eixe sector que tenen les comunitats autònomes respecte a les instal·lacions i a la seua autorització. Per tant, hi ha una inferència, s'estan clavant en una qüestió que és competència de les comunitats autònomes.

Per últim, l'enorme llista de prerequisits a complir per a entrar en el registre obliga als promotors eòlics a, com dirien en valencià, començar la casa per la teulada, ja que han de formalitzar eixa preinscripció, però han de garantir que tenen un finançament, que han comprat ja uns equips a instal·lar, que a més tenen tot el que són les programacions, tot el tema de finançament resolt. El que resulta paradoxal és demanar alguna cosa i tindre-ho ja tot lligat en una situació financera en totes les dificultats que tenen hui, exigir-li això perquè després puga donar-se el cas que no se'ls admeta, això és, evidentment, com dia abans, començar la casa per la teulada.

Quant a la repercussió a escala de comunitat, de la nostra comunitat, el reial decret obliga de manera immediata a revisar l'objectiu del 40% de potència renovable instal·lada en 2011, perquè fica en risc l'execució del Pla eòlic en la Comunitat Valenciana, per la qual cosa tots els esforços realitzats en els últims anys per a poder aconseguir este objectiu podien haver sigut gratuïts.

Abundant en el que acabe de manifestar, este reial decret suposa retardar diversos anys la realització de la meitat dels objectius del pla eòlic, en afectar una potència de 1. 100 megavats sobre 2. 300 megavats prevists.

Les repercussions d'este reial decret sobre el pla eòlic no es limita merament a qüestions energètiques i de participació de les energies renovables, sinó que també, inclús, hi ha altres que tenen molt més calat si analitzem les xifres des del punt de vista de la inversió, de l'ocupació, de les compensacions econòmiques per als municipis que allotgen instal·lacions. Es pot concretar molt clarament estes qüestions.

La potència afectada. El reial decret suposa respecte a la potència afectada retardar uns quants anys la realització de la meitat dels objectius del pla eòlic, en afectar una potència de 1. 100 megavats sobre 2. 300 com he assenyalat anteriorment.

A les inversions demorades en parcs, al voltant de 1. 100 milions d'euros. Inversions demorades en plans industrials: al voltant a 240 milions d'euros. Ocupacions demorades en la construcció i manteniment de parcs, al voltant de 1. 200. Ocupacions demorades en plans industrials, al voltant de 1. 000. La demora del Fons de Compensació d'ajuntaments, al voltant de 2. 75 milions d'euros.

En resum, implica eixe reial decret demorar en el temps unes inversions de més de 1. 300 milions d'euros i demorar la creació de més de 2. 000 ocupacions, mentre que els ajuntaments que allotgen instal·lacions van a deixar d'ingressar quasi res milions d'euros.

A estes xifres caldria afegir les corresponents a la nova convocatòria del pla eòlic en una potència total prevista de 340 megavats, el desenrotllament del qual és evident que perilla en esta aplicació del Reial decret 6/2009.

Esperem poder comptar amb el recolzament dels altres grups per a donar suport a una cosa que entenem que és vital per a la nostra comunitat.

No res i moltes gràcies, senyor president.

El senyor president:

Moltes gràcies, senyor Giner.

Grups que desitgen? Sí, per part del Grup Parlamentari Compromís, té la paraula el senyor Morera.

El senyor Morera Català:

Moltes gràcies, senyor president.

El senyor president:

Eh! Perdó. Continue, continue. Senyor Morera, continue.

El senyor Morera Català:

Bé, moltes gràcies, senyor president.

El nostre grup parlamentari ha estudiat amb molta atenció

la proposició no de llei que planteja el Grup Popular. I coherents amb la posició que ja vam expressar els nostres aliats en el Congrés dels Diputats, anem a donar suport a esta iniciativa parlamentària.

Si l'única indústria que durant el 2008 ha tingut un desenvolupament positiu, notable, al si del conjunt del País Valencià ha segut l'energia fotovoltaica i derivada de les noves tecnologies de l'energia. I va ser precisament este reial decret, aprovat de forma ràpida, no se va tramitar com a projecte de llei, el que va impossibilitar que un sector estratègic, que considerem que és important per a la nostra economia, poguera tindre un desenvolupament més important.

Considerem que va ser un retrocés, un pas negatiu, centrat en tres problemes, com alguns d'ells hem assenyalat. Per una banda, este reial decret va ser una cessió davant les grans empreses elèctriques de l'estat. Com a segon punt, és invasiu, des d'un punt de vista competencial, en les competències assignades i pròpies de la nostra autonomia. I en tercer punt, és molt limitatiu respecte al que suposa el desenvolupament de les energies renovables. És un mal reial decret.

Per tant, mosatros considerem que este reial decret ha perjudicat una indústria essencial i de futur i no ha tingut en compte una sèrie de necessitats que tenim per a abordar d'una forma plena el futur de les noves energies a Europa i a Espanya, al conjunt del nostre país.

Creiem que el model que més ens agrada és el model alemany. Desgraciadament, ací s'ha optat per un model extensiu d'hort solar, per la qual cosa ocupa molt de territori. Ens agrada més el model alemany, que -hem de recordar- és la primera indústria a nivell mundial, ha superat a Japó, i ha sabut utilitzar els microproductors, i amb una bonificació de la tarifa, perquè puguen imposar en la xarxa la seua energia produïda de forma autònoma. Més que el model d'hort solar, que, bé, que és una realitat que no despreciem, però ens agrada l'alemany.

I, per altra banda, considerem que este reial decret el que ha deixat és en mans de les grans multinacionals, les grans empreses energètiques, el que hauria de ser un desenvolupament en xarxa horitzontal. Només cal vore -crec que ho ha assenyalat el senyor Giner- que amb l'article 4 és pràcticament impossible que un xicotet productor, que un autònom, una xicoteta empresa puga complir els requisits de la inscripció. Per tant, s'està discriminant a favor de les grans empreses i posant traves a la irrupció en el mercat dels xicotetes.

Perjudica la vida del xicotet instal·lador, xicotet o mitjà instal·ladors. I, per tant, que una autoritat autonòmica, i açò són les Corts Valencianes, no puga dir sobre un sector econòmic tan important ens sembla que és molt negatiu.

Per tot això, el nostre grup parlamentari va a donar suport a la demanda de les Corts Valencianes perquè es derogue este reial decret i s'encete o se continue una política en matèria energètica més positiva que la que ens aboca a este reial decret aprovat en el Congrés dels Diputats.

Moltes gràcies.

El senyor president:

Moltes gràcies, senyor Morera, per la seua brevetat.

Per part del Grup Parlamentari Socialista, té la paraula la senyora Sanchordi.

La senyora Sanchordi García:

Moltes gràcies, senyor president.

Senyories.

El Grup Parlamentari Socialista va a votar en contra d'esta proposició no de llei del Partit Popular, per una sèrie de motius que explicaré ara a continuació.

El principal motiu de rebuig apunta directament a la proposta de resolució d'esta proposició no de llei, ja que per sistema, el Grup Parlamentari Socialista anem a oposar-mos a qualsevol proposta que demane la derogació d'una norma de rang i d'àmbit estatal. Entenem que este no és el fòrum i, és clar, està no és ni la funció ni molt menys l'obligació d'este parlament autonòmic.

Entrant ja en el que és l'exposició de motius de la proposició no de llei, pel que fa a la part de la crítica o de la referència directa a la norma estatal de la qual estem parlant, el Reial decret llei 6/2009, assenyalar que, evidentment, ja s'ha produït el corresponent debat on havia de produir-se, que és al Congrés i al Senat.

Arribem, doncs, al punt que parla que este reial decret va a repercutir i va a afectar la Comunitat Valenciana. Home! , clar, evidentment. És una norma d'àmbit estatal i, per tant, va a afectar i va a repercutir en totes les comunitats autònomes de l'estat espanyol.

Ara bé, parlen d'una repercussió negativa i, concretament, diuen que va a comportar retards, baixada d'inversió, menys diners per als ajuntaments i destrucció d'ocupació. Bé, però anem a vore. Però és que per això al Partit Popular no li falta ningú més. És que jo crec que el Partit Popular se basta i se sobra per a aconseguir tot això.

Però és que, a més, l'exemple paradigmàtic de totes este conseqüències del reial decret llei és el pla eòlic, la qual cosa és ja una miqueta de broma. I és de broma, per què? Perquè justament la Comunitat Valenciana, precisament energia eòlica, el retard que patim és més que evident, perquè després que hagen passat quasi deu anys, quasi deu anys, des de l'aprovació per part del govern valencià del pla eòlic de la Comunitat Valenciana, resulta que l'estat d'execució, a data de hui, no és ni la meitat, ni la meitat després de quasi deu anys.

A més, faré una breu cronologia de l'evolució i l'execució d'este pla perquè siga encara una miqueta més visual o més visible. S'aprova en juliol de 2001. En febrer de 2003, hi ha una resolució de la Conselleria d'Indústria, la competent en eixos moments, una resolució precisament

. I en un dels seus punts, concretament el punt quart, diu literalment: «El plazo máximo para la finalización de la ejecución de la totalidad de los parques eólicos será el 31 de diciembre de 2007. » Ahí encara no estava el reial decret llei de 2009, i ahí ja se donava una data que després no s'ha complit.

Però és que després, l'Agència Valenciana de l'Energia, en el seu web va canviar la data i va dir que no, que en el 2007 no, en el 2008. Però és que després, el senyor Camps, el president de La Generalitat, va dir que no, que en el 2008 no, en el 2010. Ací anem canviant. I en el 2010 estem ja i, a més, en ple equador d'enguany.

Però, a més, el que critiquem des del Grup Socialista no és només el retard que porta este pla, sinó també la gestió, la gestió que està portant el Consell a terme, gestió roïna que està portant el Consell per a minimitzar els impactes ambientals, l'adequació d'obres realitzades, l'adequació de projectes, la mortaldat de voltors, la situació dels aerogeneradors, etcètera.

Però és que, a més, el pla eòlic, com tots sabem, està sotmés a un procés de judicialització per les anomalies detectades. Però és que, a més, hi han denúncies de la mateixa sindicatura de Greuges. Però és que, a més, la mateixa Unió Europea investiga este pla eòlic per, entre altres qüestions, la invasió de zones ZEPA, de zones LIC, a més a més de tindre importants afeccions al patrimoni historicoartístic en alguns parcs. Vaja, que el pla eòlic és un tot un exemple de bona i eficaç gestió, efectivament.

Mire, mosatros estem a favor de l'energia eòlica, però no a qualsevol preu, no en qualsevol lloc i no de qualsevol manera. Ja vàrem demanar en el seu moment que se revisara este pla eòlic, que se revisara per a intentar modificar aquells aspectes que bé per causes originàries, bé per causes sobrevingudes, estigueren parant o retardant més encara el desenrotllament d'este pla.

Però és que, a més d'estos problemes no té la culpa ni el govern de l'estat ni el Grup Socialista, té la culpa la ineficàcia del mateix govern de la Generalitat valenciana. Creem, a més, i aixina ho vàrem proposar, que deuria aprovar-se un pla global, un pla estratègic d'energies renovables. Creem que eixe, eixe nou marc ajudaria molt a desenrotllar no només l'energia eòlica, sinó totes les energies renovables. Petició que va ser rebutjada pel Grup Parlamentari Popular.

Ara trauen ací una proposició no de llei, que bàsicament, com jo crec que totes les que presenten, és per a fer política de desgast i política d'oposició en contra del govern de l'estat, que a més se fa amb l'únic ànim de tapar o intentar tapar les seues mateixes carències i els seus mateixos incompliments.

No esperen, en eixe sentit, senyories, ni la complicitat ni el recolzament del Grup Parlamentari Socialista.

Per tant, acabe com he començat, anem a votar en contra d'esta proposició no de llei.

Moltes gràcies.

El senyor president:

Moltes gràcies, senyora Sanchordi.

Sí, per a rèplica, senyor Giner té vosté la paraula.

El senyor Giner Giner:

Moltes gràcies, senyor president.

Senyories.

Senyora diputada, mal ha començat vosté la seua intervenció, malament ha començat la seua intervenció. Lamente dir-li-ho aixina, perquè no sé si s'haurà adonat que la primera afirmació que vosté ha fet és molt greu. Perquè vosté ha vingut a afirmar, només ha fet ús de la paraula, que anunciava que en el futur vostés anaven a negar la capacitat que tenen estes Corts per a demanar. anaven a votar en contra de qualsevol cosa que estes Corts demanaren, com és el cas, per a derogar una norma com esta, per a derogar una norma com esta que planteja la proposició no de llei. Negar eixa capacitat és tant com negar una cosa elemental, un principi bàsic i fonamental en estes Corts, que és negar la pròpia vida democràtica d'estes Corts. Si vostés van a oposar-se sistemàticament a qualsevol petició que es faça en estes Corts i que demane o contradiga la iniciativa del govern central, escolte, s'ho revisen vostés, perquè això és molt seriós. Jo supose que haurà sigut un lapsus, però de les seues paraules, el que s'ha després era això, que el seu grup, de manera sistemàtica, anava a oposar-se a qualsevol qüestió que anara en contra de les directrius que vinguen del govern de Madrid, del govern central, del Govern d'Espanya.

Però, mire vosté, negar el vot a una proposició no de llei com la que estem debatent en què es demana es deroga un reial decret, el 6/2009, en el qual, en primer lloc, és que es vulnera, és que s'ataca, és que s'envaïx l'àmbit competencial de la comunitat autònoma per part del govern central directament; modifiquen, a més, la situació preexistent, trencant les regles de joc; introduïxen una inseguretat jurídica en tot el que significa la inversió en este tipus d'energies, canvien les regles de joc. Però ho fan no d'una manera coherent.

Miren vostés, vostés han canviat d'opinió al respecte, almenys, que jo sàpiga, almenys tres vegades han canviat vostés d'opinió, creant, com li dic, inseguretat, confusió i espantant els inversors, ficant vares en la roda del progrés d'este pla eòlic, com ho fan en altres camps.

Per tant, es pot dir clarament que vostés fan una política mutant, perquè estan sotmetent-mos constantment a canvis. Fan vostés una autèntica

política, allò de

O tres, quatre, cinc, igual té. Vostés apliquen una autèntica

política en esta qüestió, com en tantes altres.

Mire, i ací li portaria a col·lació això que va dir Felipe González no fa molt, ben recentment. L'home en una atac de

va dir que «de sabios es rectificar. » És de veres. Però va tindre encara més

va afegir a continuació: «Y de necios hacerlo a diario. » I això és el que està passant amb vostés ara, que rectifiquen a diari.

Vostés estan ficant, i ho han demostrant ara en la seua posició respecte a la proposició no de llei, obstacles, el govern socialista, el govern socialista està ficant-li obstacles clarament al pla eòlic valencià. I ho fa, a més, des d'un sectarisme que és absolutament insuportable. Eixe reial decret és la prova més evident d'eixe sectarisme, d'eixos obstacles a què estic referint-me.

I a més, vostés entren en permanent contradicció, perquè vostés sempre s'erigixen, o s'han erigit, com els majors defensor de la nostra capacitat d'autogovern, de tot el que significa la defensa de les energies renovables. Però mire, això ho apliquen molt bé, ho apliquen molt bé en Castella-la Manxa, en Extremadura, en Andalusia, però quan li toca a la Comunitat Valenciana, res, a pa i aigua, a pa i aigua, el sectarisme més absolut. I això sí que crec jo que és absolutament impresentable.

Jo albergava l'esperança que vostés recolzaren esta proposició no de llei, perquè és que és de caixó, és raonable. És que com a parlament valencià no es pot tindre una altra posició que recolzar una cosa que està immiscint-se en el que són les nostres capacitats d'autogovern i les nostres competències.

El senyor president:

Senyor Giner.

El senyor Giner Giner:

Però, clar, després - i acabe, senyor president-, després de vore el que ha sigut el camí del pla eòlic, tots els entrebancs que vostés han aportat des del punt de vista jurídic, de contenciosos, que si l'àguila, que si. , al final, és evident que vostés, vostés, una volta més, han vullgut reprendre el que no els correspon i atacar els interessos de la Comunitat Valenciana, una volta més, de forma palmària.

Moltes gràcies, senyor president.

El senyor president:

Gràcies, senyor Giner.

Sí, senyora Sanchordi, té vosté la paraula.

La senyora Sanchordi García:

Senyor Giner, jo he dit el que he dit, res més del que he dit. Una altra cosa és que -no dic que no ho haja entés, que jo crec que ho ha entés, a més, perfectament-, una altra cosa és que a vosté li interesse agarrar una frase, pegar-li la volta i estar quatre de cinc minuts parlant d'això. Però, això està molt bé, a més, m'ha agradat. Sap per què? Perquè això vol dir que en tota la resta tenia raó, en tota la resta tenia raó.

I jo mai qüestionaré ni la capacitat ni la legitimitat d'estes Corts per a fer res, i, sobretot, de ningun grup parlamentari, perquè vosté sí que ha qüestionat la capacitat i la legitimitat del Grup Parlamentari Socialista per a decidir allò que bonament vullga votar o deixar de votar que és, sens dubte, el que anem a fer.

No m'ha dit absolutament res, i, per tant, no n'hi ha res incorrecte respecte a retardaments del pla eòlic, als problemes del pla eòlic i als incompliments. Bé, sí que ha dit una cosa, que la culpa és nostra. Quan diu «nostra» vol dir dels que estem ací? Del Grup Parlamentari Socialista de Les Corts? Del Grup Parlamentari Socialista de Madrid? La culpa és nostra.

Sí, açò és la teoria. Mire, la seua teoria és molt fàcil, se resumix a açò: «Yo no he sido. » I apliqueu a tot. I quan dic a tot dic: a totes les conselleries, a tot el Partit Popular i a tot el que puga haver ara per ahí. «Yo no he sido. » Però, és que no pot ser, no pot ser que sempre tinguen la culpa de tots la resta. Això no és així. I encara menys en el pla eòlic.

Però, en qualsevol cas, si u és incapaç -i estic parlant del govern de la Generalitat valenciana-, si u és incapaç de complir allò al que ell mateix se mana, diga's pla eòlic, diga's com se vullga dir, si és incapaç d'assumir allò que s'automana, com li anem a demanar que siga capaç de complir allò que li mana un altre i que, a més, és el seu rival polític? Vostés, sense dubte, ho tenen molt clar.

Moltes gràcies.

El senyor president:

Moltes gràcies, senyora Sanchordi.

Senyories, acabat el debat, passem a votació. Vots a favor de la proposició no de llei? 9. Votos en contra? 6. Per 9 vots a favor i 6 en contra, queda aprovada.

Proposició no de llei sobre el compliment pel Govern d'Espanya del Protocol de carreteres d'11 d'abril de 2005, signat entre el Ministeri de Foment i La Generalitat, presentada pel Grup Parlamentari Popular (RE número 52. 386, BOC número 220)

El senyor president:

Passem al punt, ara cinqué, de l'ordre del dia: presa en consideració de la Proposició no de llei sobre el compliment pel Govern d'Espanya del Protocol de carreteres d'11 d'abril de 2005, signat entre el Ministeri de Foment i La Generalitat, presentat pel Grup Parlamentari Popular.

Per a la seua defensa, té la paraula el senyor Lorenzo.

El senyor Lorenzo Paredes:

Asimismo, también quedan pendientes de licitación las obras que se corresponden con unas actuaciones que, ahora, a continuación, les voy a relacionar: la autovía de la Plana, tan demandada y necesaria para el desarrollo de la ciudad de Castellón, fundamentalmente; la Vilanova d'Alcolea-Alcanar; duplicación de la nacional 340 hasta Tarragona; autovía variante de Castellón; segunda circunvalación de Valenciana, también tan necesaria para esta ciudad; la nacional 332, duplicación de la variante de Gandia; nacional 332, variante de la Safor, Oliva sur-Rafelcofer-Gandía; nacional 332, duplicación El Verger-Oliva; la nacional 332, acondicionamiento del tramo El Mascarat- Gata de Gorgos; la nacional 332, variante de Altea-Alfàs del Pi; la nacional 332, duplicación y mejora de acceso al aeropuerto de L'Altet; la nacional 332, duplicación Santa Pola-L'Altet, ronda sur de Elche, tramo CV-851 a la ronda Carrús.

El senyor president:

Sí, senyor Morera, té vosté la paraula per a fixar posició.

El senyor Morera Català:

Moltes gràcies, senyor president.

Bé, efectivament, se va aprovar i se va acordar entre el govern central i entre el govern valencià, amb data 11 d'abril de 2005, per part de la ministra de Foment, la senyora Magdalena Álvarez i el president de La Generalitat, el senyor Francisco Camps, el protocol de carreteres per al període 2005-2010. I mosatros ja diguérem que era una projecte que no contemplava exactament les necessitats de carreteres que té el nostre país.

Considerem que era un projecte molt desenrotllista, en alguns casos uns atemptats enormes i que no pensava en una perspectiva de canvi i necessitat de canvi del model de transport, bàsicament per carretera, a un altre model més sostenible per rodalies. En aquell moment, n'hi havia unes obres que sí que considerem que eren oportuns; altres que no, i, per tant, mosatros no ens sentim vinculats amb un protocol que se va fer d'una manera que considerem que no tenia en compte les nostres necessitats quant a infraestructures viàries. És el mateix que s'ha fet al pla de rodalies, que sense haver-se estrenat ja estem de rebaixes.

Per tant, mosatros podem parlar clar i alt del que suposa l'incompliment, no només per part del govern central -i ací mos recordem la dita valenciana de «què li ha dit el mort al degollat», perquè vostés només parlen d'una part d'un dels actors, que és el govern central, i s'obliden d'una altra que és el govern de La Generalitat, que si el govern central no ha fet els deures, vostés és que ni s'han assegut a fer-los correctament.

És evident que s'han fet algunes actuacions, però és evident que la perspectiva també d'una demanda reivindicada sempre pel nostre grup parlamentari, per Compromís, i, especialment, pel Bloc, d'alliberament d'un peatge insostenible de l'autopista AP-7, faria innecessàries algunes de les actuacions que ací estem parlant, concretament la del meu poble, que està situada ací, a Oliva, la variant sud-Safor, i que, segurament, els impactes terribles de saturació en la franja litoral, franja fràgil de construccions de més infraestructures viàries de les necessàries, doncs, faria inservible moltes de les propostes contemplades en este pla. Anem a intentar resituar tota esta problemàtica en un context de necessitat d'alliberar un peatge de l'autopista que haguera finalitzat ja al 2006 i que el senyor Aznar va prorrogar fins al 2019.

Però, sí que coincidim en una cosa. És evident que la inversió pública territorialitzada per part del govern central, siga del PP o del PSOE, a la nostra autonomia, sempre és inferior, sempre està per sota de la mitjana, sempre som els últims, no sé què ens passa, però és que parlem de logística, parlem de ferrocarrils, parlem d'infraestructures, doncs, sempre estem per sota de la mitjana. Sense anar més lluny, dades de la Cambra de Contractistes de la Comunitat Valenciana, que parla que la licitació d'obra pública de l'estat al nostre territori està molt per sota del que representem quant a població, el 10,9% del conjunt de l'estat, o quant a PIB, que representem. -en això estem per sota- el 9,7% del PIB del conjunt de l'estat. Doncs bé, la licitació d'obra pública, és a dir, inversió pública territorialitzada al nostre país sempre està per sota, sempre.

Però, bé, què van fer vostés, que a eixe Estatut d'autonomia tan meravellós no van incorporar ninguna clàusula per a assegurar eixa inversió, com va fer l'estatut d'Andalusia.

Aleshores, vénen a plorar ara el que no van saber defensar quan tocava. No demanen ara el que en el seu dia vostés, PP i PSOE, en l'aprovació de l'Estatut d'autonomia no van reivindicar. Altres comunitats autònomes sí que ho han fet, i, per tant, disfruten o tenen eixa inversió que vostés ara reclamen. Vostés, vénen ara a fer els deures que no toca.

Per tant, dir-li que no podem recolzar una proposta que té una intenció molt clara de criticar el govern central, aspectes que són criticables, però no assumir las pròpia responsabilitat.

La situació està molt seriosa, la situació és molt delicada i no podem tirar només la pedra a un i amagar la mà. Això és una covardia. Vostés -i ací estem a les Corts Valencianes- haurien de preocupar-se d'allò que fa el seu govern, o millor dit, del que no fa. I havien d'haver-se preocupat d'haver fet les coses quan tocava, al 2009 plantejant un bon pla de carreteres i no el que es va acordar en el protocol signat al 2005, com van pactar el Pla de la conca del Xúquer, que mos va furtar l'aigua. etcètera, etcètera. És que quan vostés pacten en clau de Madrid, el nostre país tremola! Perquè el que vostés pacten sempre, o és insuficient, o és injust, o mos furten l'aigua, o no és la inversió que toca. I, ara, ve a dir que el govern central no ha fet els deures! Mire, no podem compartir eixe. perquè vostés van ser còmplices d'eixe protocol de l'11 d'abril de 2005.

Per tant, tot i entendre, i assenyalar, que la inversió pública territorialitzada del govern central està molt per sota de la mitjana, sinó com al 2004, doncs, la ràtio va ser correcta, del 9,7; però és que al 2005 va ser del 3,02; i, al 2006, del 4,04; i, al 2007, del 8,44. És a dir, sempre per sota! Però què ens passa? I si ens n'anem als anys gloriosos del senyor Aznar, doncs, encara són pitjor els números. I eixa és la realitat que tenim. Baixa el nostre PIB, baixa el nostre nivell de renda a nivell espanyol, baixa el nostre benestar, i així ens va tot.

Però, si vosté se pensa que va a arreglar això tirant la pedra només a un, no! La pedra se tira i la reivindicació se fa de forma coherent, solvent, amb números a la mà, i el que vosté va pactar en el seu dia, si no ha estat capaç de defensar-ho com tocava és el seu problema, el del seu govern, de no defensar els interessos del poble valencià com toca, i no haver pactat allò que sabíem en el seu moment que no era el que tocava, perquè si mal ha estat la inversió del Ministeri de Foment, mal ha estat la del govern valencià.

I ja els anuncie que el Pla de rodalies serà un altre fracàs. I el que es tractaria en estos moments és de buscar una posició de consens amb clau valenciana per reivindicar d'una forma solvent allò que ens pertoca. Ens ha passat amb el finançament, amb este pla de carretes, amb el pla de rodalies, i així fins al desastre final, de victòria en victòria fins al desastre final.

Per tant, no els donarem suport perquè considerem que les coses s'havien d'haver fet quan tocava, i si vosté vol que mos posem d'acord per a exigir al govern central el que ens pertoca, estem disposats fins i tot -com va dir el conseller d'Economia- a modificar, a canviar l'Estatut d'autonomia per a incorporar les clàusules que tenen altres estatuts d'autonomia i que garantixen la inversió pública territorialitzada, si més no, Andalusia.

Per tant, fem les coses bé, i no fem coses que no van a ningun lloc i que no són productives de cara a defensar els interessos del nostre poble.

Moltes gràcies.

El senyor president:

Moltes gràcies, senyor Morera.

El senyor Lorenzo Paredes:

El senyor president:

Senyor Morera, vol vosté la paraula?

El senyor Morera Català:

Efectivament, no som govern, i per això tenim les mans lliures per a dir el que creiem més oportú. I en eixe protocol n'hi ha alguna sèrie d'actuacions que no són positives, no són correctes, no són necessàries; altres, sí. Però si vosté vol ser sensat i vol plantejar un postura sensata, de la mateixa manera que critica al ministeri la seua falta d'inversió, el que hauria de fer és criticar el govern valencià que el que va pactar en eixe protocol no ho ha portat endavant.

Per tant, no es pot mirar només d'una banda, mirem-ho de les dos bandes i, a partir d'ahí, tindrem una postura més equitativa, com és la que té el nostre grup parlamentari.

Moltes gràcies.

El senyor president:

Moltes gràcies, senyor Morera.

Per a fixar posició, per part del Grup Parlamentari Socialista, té la paraula el senyor Signes.

El senyor Signes Núñez:

Gràcies, president.

Nosaltres considerem que esta proposició no de llei del PP és un monument al cinisme polític. Mire, si en alguna cosa s'ha distingit La Generalitat respecte al protocol de carreteres 2005-2010 ha segut per la inacció en la seua execució, pel desastre, per la incapacitat de complir els propis compromisos. Per tant, repetisc, és un monument al cinisme polític que vostés critiquen el grau d'execució del govern de l'estat quan vostés han fet tan poc com han fet. I els ho documente.

En este protocol, l'estat havia d'invertir 1. 200 milions d'euros en carreteres, dels quals, a hores d'ara, n'ha invertit 1. 094, el 91%. La Generalitat havia d'haver-ne invertit 1. 100, en este moment n'ha invertit 545, el 50%. Com s'atrevixen vostés a reclamar al Govern d'Espanya l'execució d'un protocol, quan el Govern d'Espanya l'ha executat en el 91%, pel que fa a la quantia econòmica, i vostés només en el 50%. Això és hipocresia política, cinisme polític.

Mire, del protocol, l'estat ha acabat completament quatre actuacions; La Generalitat, dos. L'estat, del protocol, ha licitat 22 actuacions, 22 actuacions; La Generalitat, completes, cinc, i set trams d'algunes actuacions.

Per cert, l'última licitació de La Generalitat va ser en l'any 2007, fa ja tres anys que La Generalitat no licita ninguna carretera d'este protocol. Vosté en la seua resposta m'explicarà per què. I pendents de licitar, carreteres del protocol pendents de licitar, en este moment, l'estat és cert que en té 17 -vosté n'ha llegit unes quantes-, però és que La Generalitat en té 24! , 24 obres pendents de licitar.

I de les licitades, puc posar-li tres exemples d'obres licitades, però que ahí estan parades i mortes sense començar anys i anys, com la CV-95, Oriola-Torrevella costa, parada, licitada en el protocol per La Generalitat, però parada totalment; la CV-50, absolutament parada en el tram de Llíria a l'A-7, també parada en la variant de Benaguasil. Vull dir, és que el grau d'execució del protocol que ha fet el govern de La Generalitat ha segut absolutament nefast. Per tant, com s'atrevixen vostés. , amb quina autoritat s'atrevixen a plantejar la inexecució d'este protocol per part del Govern d'Espanya del Ministeri de Foment? La seua política de carreteres ha estat nefasta, nefasta.

Miren, jo m'he pres el treball de fer un estudi de pressupostos des de 2006 fins 2010, i he comprovat que en el pressupost de 2010 han desaparegut. -de La Generalitat- han desaparegut 117 actuacions en carreteres, 117, -24 en Castelló, 43 en València i 50 en Alacant- que han estat pressupostades en algun moment del període 2006-2009 i han desaparegut sense haver-se executat, 117 carreteres! Què ha passat amb elles? Per què en 2010 no estan, si en algun moment han estat? I quines eren eixes carreteres? Doncs, per exemple, eren 30 carreteres del Pla d'infraestructures estratègiques 2004-2010; per exemple, eren 19 carreteres del protocol que estem referint-mos, 19 carreteres que en algun moment vostés han pressupostat entre 2006 i 2009, però que en 2010 vostés ja no les han pressupostades. Per tant, vostés assumixen en els pressupostos de 2010 la seua incapacitat de complir el protocol.

Com s'atrevixen, ara, en este moment, a fer una crítica al grau d'execució d'este protocol per part del Ministeri de Foment! , com! Si, a més, també, en vies d'alta capacitat i autovies que vostés comprometeren en el PIE 2004-2010 han executat únicament el 20%, d'eixes vies d'alta capacitat i autovies, competència de La Generalitat, que vostés varen comprometre en el PIE que ara ha acabat. Nefasta la seua política de carreteres!

També m'he pres una altra molèstia, m'he pres una altra molèstia, una altra molèstia que segurament vostés ni saben, perquè és tant el que han promés des que governa La Generalitat des de l'any 1995, és tan gran el descontrol que ha presidit la política de carreteres dels governs Zaplana i Camps, que, miren, en els darrers quinze anys, eixa política ha segut un autèntic caos. Vostés, en els últims quinze anys, han promés 289 actuacions en carreteres en la Comunitat Valenciana, 289. N'han promés 61 en Castelló, 110 en València i 118 en Alacant, i no n'han complit cap! És cert que algunes. no, d'eixes 289, ni una! , d'eixes, ni una! D'altres -poquetes-, alguna. D'eixes 289 que jo he comptabilitzat, ni una!

És cert que algunes ja no fan falta, segurament; altres, doncs bé, segurament seran promeses fetes a ajuntaments de la seua corda política. Perquè jo he comprovat. , que he parlat en alcaldes del PP i no sabien. , -per a comprovar la carretera promesa en el seu poble- i no sabien de què s'estava parlant, és a dir, per tant, són promeses fetes amb una

electoral d'un moment determinat.

Però vostés han promés 289 actuacions en carreteres que ni se sap res d'elles, no s'han complit, i per tant, això vol dir que és la mostra més evident del descontrol i la inacció que han caracteritzat els governs del Partit Popular des que governen ací a la Comunitat Valenciana, pel que fa a la política de carreteres.

40 actuacions en carreteres del PIE anterior no figuren en el nou PIE, i no és perquè s'hagen executat, sinó que han desaparegut. Van a fer-se? , no van a fer-se? , se renuncia a elles? Bé, haurien d'aclarir-ho. Així mateix, encara queden pendents 39 actuacions en carreteres del segon Pla de carreteres de la Comunitat Valenciana que no estan en el PIE 2010-2020 que acaben de presentar, etcètera, etcètera, etcètera.

Per tant, senyors del Partit Popular, si en alguna cosa vostés ni poden traure pit, ni tenen autoritat moral per a criticar al Govern d'Espanya, precisament, és en el tema de carreteres, precisament en eixe tema, i -repetisc- molt menys, molt menys, en el protocol.

El portaveu del Partit Popular en este tema ha fet referència a allò que queda per licitar a l'estat. I jo vaig a relatar-li el que li queda a La Generalitat, les 22 actuacions que li queden per licitar del protocol de carreteres al que estan fent referència: CV-12, Ares-Morella; CV-141, accés de Peñíscola; duplicació de la CV-17; duplicació de les Alqueries-Betxí; duplicació Vila-real-Borriana; eix Onda-Vila-real; ronda nord de Mislata; CV-50, autovia Llíria-l'Alcúdia, l'Alcúdia-enllaç amb la nacional 332; Sueca-Les Palmeretes; ronda nord-est de Sueca; CV-60, autovia-l'Olleria-Gandia; CV-81, Villena-Bocairent, Elda-Novelda-Asp-Elx, Novelda-Agost-Alacant, Alguenya-Novelda; via parc d'Alacant-Elx-Santa Pola; ronda de Crevillent; CV-91, que és l'autovia Oriola a Guardamar; ronda sud-oest de Sant Miguel de Salinas; distribuïdor comarcal nord-connexió ronda nord de València; la CV-50, en el túnel de la Calderona, i després una obra tan fonamental, tan precisa, tan necessària per a la nostra economia i per a la de la ciutat de València, com és l'accés nord al port de València, senyories del Partit Popular!

L'accés nord al port, que és fonamental per al primer tema que hem parlat hui en esta comissió, que era el tema de la logística, la compareixença de la consellera a petició del meu grup, l'accés nord al port correspon en el protocol de carreteres, com vosté molt bé té ahí, correspon haver-lo executat a La Generalitat. I, en este moment, estan demanant que l'execute l'estat! , perquè el seu projecte, el seu projecte, diuen que ha pujat de 300 a 800 o 900 milions d'euros. Mire, no ho sé, no ho sé, però eixa és una competència seua i una actuació que vostés deurien d'haver executat ja. I eixe accés nord al port de València és fonamental, fonamental per al node logístic de València, al qual fea referència este matí el conseller, és fonamental! Però eixe no correspon a l'estat. Eixe correspon a La Generalitat, i està entre les 22 actuacions que vostés no han licitat.

Per tant, acabe, -se m'ha acabat el temps- se necessita tindre molt de cinisme polític i molta barra per intentar -i aconseguir com aconseguiran amb la seua majoria- intentar recriminar al govern de l'estat una baixa execució d'este protocol, quan això seu és ja de jutjat de guàrdia.

Mire, sí que estic d'acord en una cosa, en el segon punt de la seua PNL, és a dir, cal negociar, molt ben negociat, Generalitat-estat per a elaborar un segon pla de carreteres, sé que està fent-se, i espere que eixe segon pla de carreteres siga un segon pla de carreteres ajustat a esta situació econòmica -i acabe de seguida- i que, almenys, permeta ser executat per una i altra administració.

Gràcies.

El senyor president:

Moltes gràcies, senyor Signes.

El senyor Lorenzo Paredes:

El senyor president:

Senyor Signes, té vosté la paraula.

El senyor Signes Núñez:

Miren, vostés són tan atrevits, que són capaços, fins i tot, de dir que han construït l'Àgora i que han construït la Torre Eiffel. Jo de vosté m'ho espere tot, és a dir, després de sentir la segon intervenció, també, m'ho espere tot. És a dir, són capaços de tot en eixe aspecte.

Les dades són les que són. Jo li dic, protocol de carreteres, diga'm una obra que La Generalitat haja acabat llevat de les dos úniques que ha acabat, que és la ronda de Xàtiva i l'avinguda Dénia-Alacant. Diga-me'n una més per a demostrar-me que jo mentixc, diga-me'n una més. L'estat n'ha acabat quatre, vostés dos. Ronda Xàtiva, avinguda Dénia-Alacant. Diga-me'n una més que s'haja acabat, per favor, aixina me desmentirà i jo quedaré en evidència ací públicament. Diga-me'n una més.

O, per exemple, diga'm una obra més que vosté s'hagen licitat a part de Torreblanca-aeroport, autovia de la Pobla-Vilanova, ronda sud-oest de Vila-real, duplicació CV-18 Borriana-Castelló, CV-95 autovia Oriola-Torrevella i els trams, alguns trams de la CV-50 autovia Llíria-Alcúdia, Elda, Novelda, Asp-Elx, Algueña-Novelda, CV-60 autovia l'Olleria-Gandia, CV-81 Villena-Bocairent, via parc d'Alacant o accés nord al port de València, la primera fase. Diga'm una obra més que vostés hagen licitat i que jo estiga amagant. Jo acceptaré quedar ací com a mentirós si vosté me'n diu una més. Li tire el repte. Si ací estem diferint de números, diferint de xifres, però jo sóc aixina de clar. Si vosté me diu una obra més de les dos acabades que li dic i una obra més de les licitades que li he dit, quedaré com a mentirós, diga-m'ho, diga-m'ho. El mateix pel que fa a les obres pendents de licitar.

Mire, sé que en este tema del protocol els números són molt cabuts i no els beneficien, per això m'estranya que vostés hagen portat ací la PNL que han dut. Perquè vostés porten les de perdre en el debat intern, perquè van a guanyar la votació i, per tant, només van a quedar-se en exigir-li al govern de l'estat el que li queda pendent de licitar, però no van a exigir-li a La Generalitat que faça els deures i que licite el que té pendent de licitar, les vint-i-quatre actuacions que té pendents de licitar.

I què guanyaran amb això? Què guanyaran? Guanyaran un titular, guanyaran una línia dins d'un relat mediàtic demà del que ha passat ací. No val per a res, me diu el senyor Serra. Però si no val per a res, és que no ho entenc. Si no val per a res és que no entenc és com ací no n'hi ha la sinceritat i la decència política per part de tots els grups. Atenció! , que quan parle de decència política parle per part de tots els grups, per exigir el que s'haja d'exigir a l'estat, però també exigir-li el que calga exigir a La Generalitat. Perquè La Generalitat té, repetisc, molt més deure que complir o pendent de complir que el mateix estat.

Per tant, jo crec que els valencians i valencianes se mereixen que, com a representants seus, representants del poble que som, exigim a les administracions competents, en este cas en carreteres, que complisquen amb el que no han complit, la qual cosa ja és molt complicat, perquè estem en 2010, perquè ja pràcticament el protocol ha acabat, ha vençut el període de vigència. Per a La Generalitat sí que ha vençut, perquè, repetisc, en els pressupostos de La Generalitat de 2010 no n'hi ha cap carretera pendent de licitar que estiga pressupostada. Per tant, el protocol per a La Generalitat sí que ha vençut. Per tant, estem davant d'un protocol que ha vençut.

I en este moment el que hauria d'haver plantejar únicament el Partit Popular en la seua proposició no de llei, hauria d'haver sigut el punt segon. És a dir, que se pose tota la cura i que se pose tota la diligència en la negociació que en este moment està portant-se a terme entre La Generalitat i el Ministeri de Foment per a negociar el protocol de carreteres 2010-2020. I marcar unes prioritats des de l'òptica de la Comunitat Valenciana a incloure en eixe segon pla de carreteres, incloure les prioritats. Eixa seria una bona proposició no de llei seua si actuaren amb el sentit comú que el meu grup recapta de la seua actuació política cada dia. Però, miren, el sentit comú desgraciadament no és el sentit que caracteritza l'actuació política del Partit Popular en estes Corts.

Moltes gràcies.

El senyor president:

Moltes gràcies, senyor Signes.

Senyories, conclòs el debat passem a votació Vots a favor de la proposició no de llei? 8. Vots en contra? 6. Abstencions? 1. Per 8 vots a favor, 6 en contra i 1 abstenció queda aprovada.

Proposició no de llei sobre la variant de la carretera nacional 332 al pas per Benissa, presentada pel Grup Parlamentari Popular (RE número 56. 320, BOC número 232)

El senyor president:

Senyories, passem al següent punt de l'ordre del dia, que és el marcat amb el cinc i ara és el sis, presa en consideració de la Proposició no de llei sobre la variant de la carretera nacional 332 al seu pas per Benissa, presentada pel Grup Parlamentari Popular.

Per a la seua defensa té la paraula el senyor Serra.

El senyor Serra Cervera:

Moltes gràcies, senyor president.

Vull començar la meua intervenció en nom del Grup Parlamentari Popular ressaltant la presència de l'alcalde de Benissa, de l'alcalde del meu poble, hui amb nosaltres en la comissió i conéixer de primera mà el posicionament polític d'estes Corts i de cadascun dels grups parlamentaris.

La carretera nacional 332 ha suposat i suposa en estos moments un greu problema per als veïns i les veïnes del municipi de Benissa, però a la vegada suposa un greu problema per als milers de ciutadans que travessen el poble per eixa carretera nacional al llarg de cada un dels 365 dies de l'any. Suposa un problema per a la qualitat de vida dels qui viuen i residixen en el municipi i suposa un problema per a la circulació i la seguretat de les persones que transiten en ella.

Jo voldria remuntar-me a algunes dades que són importants, com és l'any 2004 quan eixa obra estava pendent de licitar i un canvi en el Govern d'Espanya promogué la paralització d'eixa licitació i promogué un canvi substancial en el projecte de la variant que estem reclamant que s'execute en estos moments. Hi havia un projecte fet per un govern del Partit Popular, hi havia un projecte consensuat amb el municipi de Benissa, hi havia un projecte consensuat amb les formacions polítiques locals, i tot el món estava d'acord.

Un nou estil de fer política, el nou estil del senyor Rodríguez Zapatero, suposà paralitzar el projecte que anava a licitar-se sense parlar amb ningú i de forma unilateral, generant situacions de conflicte intern en el municipi on totes les formacions polítiques, inclòs el Partit Socialista, van alçar la veu en contra de l'acció unilateral que s'estava fent. I s'encomanà, a través d'una assistència tècnica, a un determinat despatx d'arquitectura que feren un nou projecte que costa més de 600. 000 euros per a començar les obres que hui estan parades i suspeses. Eixa és la primera paràlisi que el govern socialista, de manera unilateral, injustificada i, com sempre, sense parlar amb ningú, posà en funcionament.

Els retards han estat continus i constants i quan en l'any 2008 comença l'obra i el Govern d'Espanya i el Ministeri de Foment adjudica a l'empresa Begar l'execució d'eixa obra, i ja digué en el seu temps i en el seu moment l'ajuntament que no era la millor oferta econòmica a eixe projecte, però la responsabilitat de qui adjudicava, i sabrà per què ho va fer, la va adjudicar a eixa empresa, començaren amb molt de retard les obres. Unes obres que al llarg del temps i dels pocs mesos que van funcionar han generat uns greus perjudicis per al municipi, per a la qualitat de vida dels benissers i de les benisseres i, com no? , per a la quantitat de gent que viu en el sud de la Marina Alta. Municipis com Senilla, com Llíber, com Xaló, com Alcalalí, com Parcent, com Teulada-Moraria, com Calp, es veuen afectats greument en estos moments, perquè eixa circumval·lació, perquè eixe desviament no existeix en estos moments i les obres estan suspeses

Senyories, hem vullgut vindre i dur este tema per a què políticament les Corts es pronuncien, recolzen l'Ajuntament de Benissa i mostren la preocupació per la paralització i la suspensió. I li demanem, com no podia ser d'una altra manera, al govern de La Generalitat per què inste el Ministeri de Foment que de manera immediata prenga les decisions que haja de prendre i acabe amb esta obra que mai havia d'haver estat paralitzada. Demostra mala planificació. Demostra, el Govern d'Espanya, no tindre capacitat de reacció. I, el que és pitjor de tot, demostra una falta de sensibilitat total i absoluta a un ajuntament, que dóna igual quin siga el color polític que siga, dóna igual i més quan totes les formacions polítiques s'han posat d'acord.

Voldria ressenyar la inacceptable, la intolerable i falta d'educació que ha tingut el govern d'Espanya amb este municipi. I no ho dic perquè siga el meu. Perquè quan totes les formacions polítiques li han demanat a la subdelegada del govern en Alacant que els atenga, allò mínim que podia fer és contestar per escrit i dir-los que no té temps a rebre'ls o que no té res a dir-los o que no li importa el que estiga ocorrent en el problema d'eixe municipi. Però no donar cap resposta, no donar la cara i no prendre en este cas cap iniciativa a les demandes i a les necessitats que totes les formacions polítiques li han reclamat, han dut que hui estiguem parlant de mobilitzacions, de denúncies contínues i que la gent diu que ja hi ha prou.

I ho diu el municipi de Benissa i ho diu el municipi de Calp i ho diu el municipi de Dénia i ho diuen al final tots els ajuntaments afectats. Igual dóna qui siga el govern que n'hi ha en cada un. Estan absolutament desassistits i estan absolutament avergonyits de vore l'actuació que en estos moments té el Govern d'Espanya en un municipi, que no serà el més gran de la comunitat, que no serà el més important de la comunitat per al Govern d'Espanya, però en un municipi on viuen milers de persones i per una carretera per la qual circulen diàriament milers, milers d'automòbils.

Jo m'imagine que, per part del Govern d'Espanya, la prioritat més important no serà la circumval·lació de Benissa. Però sí que puc dir que per a pràcticament les 14. 000 persones que viuen en el municipi eixa és una de les màximes prioritats. Els qui hem tingut la mala sort de viure tota la infància a Benissa i sabem el que significa el creuar la carretera nacional pel municipi, trencar el municipi en dos i vore com des de fa pràcticament vint anys s'està treballant, s'estan recaptant recolzaments, s'està reivindicant en este cas, crec que de manera justa, unes infraestructures de la màxima necessitat, en este cas per a la qualitat de vida dels benissers i dels que no viuen allí però passen per allí, se mereixia una altra resposta per part del Govern d'Espanya. No ha contestat ni el ministeri, no ha contestat la subdelegació del govern i ha provocat que hui estiguem parlant de mobilitzacions, de reivindicacions i de dir que ja n'hi ha prou.

Per tant, senyories, el Grup Parlamentari Popular ha vullgut dur la iniciativa a estes Corts. El Grup Parlamentari Popular ha vullgut que se parle dels problemes que afecten, dels problemes que afecten, com no podria ser d'una altra manera, als municipis de la Comunitat Valenciana. I els 542 municipis són igual d'importants per al Grup Parlamentari Popular. Però hui tenim l'ocasió de denunciar com la ineficàcia, com la falta de capacitat i de gestió i, el que és pitjor, la paràlisi del govern central, està impedint que se solucionen. I un any després les perspectives són molt obscures i molt negres sobre este projecte; un projecte que estava abans del protocol de carreteres; un projecte que se subsumia amb el mateix protocol de carreteres i un projecte que ja havia d'estar finalitzat i que ja havia d'estar resolt.

Per tant, des del Grup Parlamentari Popular, anem a reclamar i a donar tot el recolzament a l'Ajuntament de Benissa, a tots els partits polítics i grups municipals que conformen l'ajuntament, anem a estar contínuament al costat d'ells i anem a demanar-li al Consell de La Generalitat que s'actue davant el Ministeri de Foment, davant del Govern d'Espanya i se puga solucionar una situació que mai s'havia d'haver donat.

Moltíssimes gràcies.

El senyor president:

Moltes gràcies, senyor Serra.

A esta proposició no de llei s'han presentat tres esmenes: dos d'elles del Grup Compromís, amb registre d'entrada 60. 698 i 60. 679, i una del grup Parlamentari Socialista, la número 60. 625.

Per a la defensa de les dos esmenes del Grup Compromís, té la paraula el senyor Morera.

El senyor Morera Català:

Moltes gràcies, senyor president.

Jo que també sóc fill d'un poble que patim el pas d'una carretera nacional, com és la 332 al pas d'Oliva, i no n'hi ha manera de solucionar este problema, coneixem efectivament el patiment i el calvari que patixen tots els benissers i les benisseres per a evitar que al pas del seu nucli històric, nucli certament recomanable i bonic, passe esta carretera nacional. I clar, en vore com les obres estan paralitzades i no s'ha pogut executar una obra necessària, doncs considerem que esta proposició no de llei té sentit. Té sentit més encara quan ha estat aprovada per unanimitat per tots els grups municipals de l'ajuntament.

Nosaltres, a través del nostre grup municipal CIBE-BLOC hem presentat dos aportacions, dos esmenes per a ampliar el contingut de la proposició no de llei, i és que demanem que Les Corts demanen al Consell que inste el Ministeri de Foment a resoldre amb màxima urgència i celeritat la liquidació econòmica dels propietaris dels terrenys i vivendes afectades per la variant de Benissa, perquè és que no s'ha liquidat, no s'ha pagat el que ha sigut una expropiació per a construir esta variant.

I, per altra banda, considerem que mentres esta situació de penalització, de falta del desdoblament, de falta de la circumval·lació, no estiga en funcionament, el que s'hauria de fer és demanar al Ministeri de Foment que s'allibere el peatge de l'autopista AP-7 -he posat A-7, però és AP-7- en el tram comprés entre el municipi de Benissa, com a mínim fins al moment que finalitzen les obres de la variant de Benissa.

Per tant, ens solidaritzem amb Benissa, som conscients que açò està aprovat per unanimitat, considerem que la reivindicació és justa i, per tant, entenem que les nostres aportacions milloren i amplien la reivindicació que s'ha plantejat per part de l'ajuntament i recollida pel Grup Popular, i esperem que siguen acceptades, amb el benentés que ens agradaria que també ací, a les Corts Valencianes, haguera una postura d'unanimitat.

Moltes gràcies.

El senyor president:

Sí, moltes gràcies, senyor Morera.

Per acceptar o no les esmenes, té la paraula el senyor Serra.

El senyor Serra Cervera:

Moltes gràcies, senyor president.

El portaveu del Grup Compromís ha presentat dos esmenes que jo crec que vénen arreplegades en la proposta de resolució ampla que hem fet mosatros demanant que se solucione, però que estaríem dispostos que una s'afegira literalment com està i on voldria significar que, lògicament, el que les persones que han sigut en este cas afectades per les expropiacions i que després de tota esta etapa no han vist satisfetes els seus drets perquè el Govern d'Espanya no ha complit en les obligacions que tenia adquirides, se puga posar i se puga afegir.

I jo li oferiria una esmena transaccional d'aproximació en l'altra que vosté ha fet, en la qual demana que existisca la gratuïtat de l'AP-7 entre Dénia i Altea, en la qual el que faria és instar que eixa gratuïtat se quede de manera urgentment reflectida i assumida per part del Govern d'Espanya en el tram entre Benissa i Altea, Benissa i Dénia i viceversa mentres no s'execute la variant. Jo la firmaria ací mateixa. I si vosté està d'acord i l'assumira, lògicament, partint de la seua, podríem posar-mos d'acord i la faria extensible, la faria extensible a la resta de grups perquè se sumaren a esta i poguérem tindre una posició consensuada i unànime al voltant d'ella.

Per tant, senyor president, jo li faig a.

El senyor president:

Senyor Serra, si a vosté li pareix bé, com que vosté ha fet un oferiment als grups també, suspenen un minut la comissió.

El senyor Serra Cervera:

El senyor president:

. parlen vostés, i vostés han de dur l'esmena ja firmada per tots els grups, tenint en compte que si firmen vostés i el Grup de Compromís seria suficient, firmant el Grup del PSOE per tramitació o, si vol, adherir-se a l'esmena pot firmar-la també.

(Se suspén la reunió durant uns minuts)

El senyor president:

Senyories, reprenem la comissió.

En primer lloc queda clar que queda acceptada l'esmena registre d'entrada número 60. 578, que parla de la liquidació econòmica als propietaris dels terrenys.

I quant a la 60. 679, ha arribat una esmena d'aproximació, firmada pels dos grups, Popular i Compromís, i per a tramitació pel Grup Socialista, que diu el següent:

Com dic, va firmada per tots els grups, per part del Grup Socialista per a tramitació únicament.

Anem aleshores a acabar el debat i després passarem a votació l'esmena i després

(inintel·ligible)

. Eh? Val?

Per tant, acabat este debat, passem a l'esmena presentada pel Grup Socialista. El Grup Socialista, com he dit, té presentada l'esmena registre d'entrada 60. 625.

Per a la seua defensa, té la paraula la senyora Gay.

La senyora Gay Bódalo:

El senyor president:

El senyor Serra Cervera:

¡Qué indecencia política es ésta!

Y ya verá usted, señora Gay, como las palabras que usted dice y la defensa que hacen de la gran actuación que ha tenido el Gobierno de España en esta materia, se les vuelve en contra una vez más.

Señora Gay, estoy convencido de que, una vez más, el sectarismo del Gobierno de España va a desequilibrar los niveles y los tijeretazos en las inversiones en infraestructuras, y va a haber comunidades que única y exclusivamente por el mero hecho de ser socialistas en la manifestación electoral de sus ciudadanos, no van a tener los mismos recortes otras. Esa es la verdad que a ustedes les escuece.

Y yo le digo: no estamos dispuestos a que esos recortes afecten a la variante de Benisa. Yo les invitaría a ustedes a que viniesen a ver el estado de ejecución de obras como esta. Después de un año con los movimientos de tierra hechos, después de un invierno como el que ha habido, ver en estos momentos cuál es la situación que se está viviendo.

El senyor president:

La senyora Gay Bódalo:

El senyor president:

El senyor Serra Cervera:

Y hay una cuestión, que les gustará o les gustará menos, pero el que hoy ustedes voten a favor, a pesar de no admitir, en este caso, su enmienda, lo único que está reflejando es que tenemos toda la razón, toda la razón con la denuncia, porque cuando a ustedes les cae el chaparrón, sacan paraguas, dan la espalda y nunca dicen nada. Y hoy les digo: encima de la denuncia que se hace, encima de toda la argumentación política

que les damos, a ustedes les da igual, acaban votando a favor porque no tienen otra salida política.

Hoy, lo lógico, lo coherente y lo normal es que a lo mejor esta iniciativa hubiese sido de ustedes, pero ustedes no están en los problemas de los municipios, ustedes no están en los problemas de los pueblos. A ustedes les da exactamente igual que se paralice y se suspenda una obra pública, porque, qué más da, al final y al cabo es un gobierno del PP al que afecta. Y están muy equivocados, y están muy equivocados, señorías.

El senyor president:

El senyor Serra Cervera:

Señora Gay, yo sé que no les interesa el debate ni les apetece, pero los debates son los que son y son como son. Y cuando alguien no cumple,

El senyor president:

Se levanta la sesión. S'alça la sessió. Y les agradezco a todos su colaboración. Muchas gracias.

(S'alça la reunió a les 14 hores i 35 minuts)

