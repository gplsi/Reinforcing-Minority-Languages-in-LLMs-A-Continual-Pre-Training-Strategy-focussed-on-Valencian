Comissió d'Educació i Cultura realitzada el dia 19 de novembre de 2007. Comença la reunió a les 16 hores i 38 minuts. Presideix la il·lustre diputada senyora M. ª Soledad Linares Rodríguez. Reunió número 3.

Pregunta 13/07 al conseller d'Educació, senyor Alejandro Font de Mora Turón, sobre l'Escola Oficial d'Idiomes d'Alcoi, que formula el diputat senyor Lluís Torró i Gil del GP Esquerra Unida-Bloc-Verds-IR: Compromís (RE número 2. 950, BOC número 16)

La senyora presidenta:

(El senyor secretari passa llista per tal de comprovar l'existència de quòrum)

La senyora presidenta:

Procedemos a la solicitud de la respuesta oral en la Comisión de Educación y Cultura, formulada pel diputat Lluis Torró i Gil, del Grup Parlamentari Esquerra-Bloc-Els Verds: Compromís, al conseller d'Educació, sobre l'Escola Oficial d'Idiomes d'Alcoi. Es procedix.

El senyor Torró Gil:

La pregunta és molt breu i molt concisa. Diu: «L'edifici cedit per l'Ajuntament d'Alcoi, que actualment s'utilitza per l'Escola Oficial d'Idiomes d'Alcoi, pensa el senyor conseller que satisfà les necessitats actuals de l'escola? »

La senyora presidenta:

El senyor conseller d'Educació:

Moltes gràcies, senyora presidenta.

Senyor Torró, efectivament, la resposta també és breu, com la pròpia pregunta. I és que, efectivament, sí, l'edifici en què s'ubica actualment l'Escola Oficial d'Idiomes d'Alcoi satisfà les necessitats de la localitat ja que té disponibilitat d'espai suficient, tant espai docent com complementari, per atendre adequadament amb més del doble de l'alumnat que està matriculat en el present curs 2007-2008.

Moltes gràcies.

La senyora presidenta:

Per a torn de rèplica, té la paraula el senyor Torró.

El senyor Torró Gil:

La pregunta té un sentit, en el conjunt de més d'una bateria de preguntes que es van formular per escrit al respecte de l'Escola Oficial d'Idiomes d'Alcoi, perquè, com supose que el senyor conseller sabrà molt bé, l'Escola Oficial d'Idiomes d'Alcoi s'ha creat a partir d'una extensió, en principi, de l'escola d'Alacant i, com a tal escola d'idiomes porta aproximadament dos cursos funcionant, enguany seria el tercer curs en el que està funcionant. Està situada en un edifici que no és propietat de la

; està en un edifici que l'ús l'ha cedit l'Ajuntament d'Alcoi i l'edifici tampoc és propietat de l'Ajuntament d'Alcoi, que a la seua vegada té l'ús cedit per la Universitat Politècnica de València, doncs era l'edifici on fins fa exactament dos cursos es trobaven situats estudis de la mateixa Universitat Politècnica de València, el que es denomina tradicionalment a Alcoi, l'escola industrial d'Alcoi. Eixe edifici no és un edifici que siga exclusivament d'ús de la mateixa escola. Estan compartides les seues instal·lacions amb l'escola permanent d'adults. Per tant, això genera algun problema quant al seu funcionament.

I, després, sobretot, el fet de la creació de l'escola i del funcionament que té. No té personal administratiu, no té tampoc personal de serveis. I, a banda d'això, almenys una de les coses que va sorprendre en la contestació per escrit, és que a data de 6 de novembre tampoc hi havia decret de creació de la mateixa escola. Amb la qual cosa l'escola, diguérem, està en una situació en precari; una situació que se suposava que s'havia resolt durant este curs i que sembla ser que a hores d'ara encara no s'ha resolt.

Per tant, tenim, per una banda, un edifici compartit amb una cessió d'ús que a la seua vegada és doble cessió d'ús i per tant en eixes condicions difícilment pot oferir garanties de continuïtat, no sols per l'edifici en si, perquè l'edifici en si, si estiguera només dedicat a l'ús de l'escola, probablement seria un edifici més que suficient per a la mateixa escola, insistisc, perquè de fet ha sigut seu universitària i alguna cosa encara té la Universitat Politècnica de València allí, encara que ja no hi ha classes sinó només algun departament i algun laboratori. Per tant, l'edifici pot donar perfectament cabuda a una escola.

Però, insistisc, ens trobem amb eixa doble qüestió que les instal·lacions són compartides i a més la cessió de l'edifici insistisc que és universitat-ajuntament, ajuntament-conselleria. Per tant, ens agradaria que eixa qüestió ens l'aclarira. Si això pot afectar la continuïtat i el futur de la mateixa escola. I, després, que ens aclarira també, com és possible que no estiga encara creada formalment l'escola. Jo sé que legalment es pot resoldre fent un decret que tinga caràcter retroactiu, però no sembla una forma de procedir massa adequada. I més tenint en compte que ja fa un any que l'escola funciona com a tal escola independent. I, per tant, més d'un any per a resoldre un tràmit administratiu pot generar, inclús, inseguretat jurídica per als professors i els funcionaris en general que poden estar adscrits a esta escola.

També voldríem saber si el fet de no disposar de personal, tant administratiu com de subalterns, té alguna cosa a vore amb esta inexistència d'un decret que oficialitze i que faça legal el funcionament de l'escola. I, evidentment, també, si eixe problema s'ha esmenat o pensa esmenar-se en un termini breu. I quin seria eixe termini, lògicament.

La senyora presidenta:

Per a donar resposta, té la paraula el senyor conseller.

El senyor conseller d'Educació:

Moltes gràcies, senyora presidenta.

Senyor Torró, començant per la primera qüestió, que és la de la suficiència o no dels espais, dir que, efectivament, nosaltres som absolutament coneixedors de la situació. La situació, efectivament, vosté ho ha indicat, és una cessió d'ús a la Conselleria d'Educació per part de l'ajuntament de la localitat que, a la seua vegada, l'ha obtingut de la propietària de l'edifici, que és la Universitat Politècnica de València, en virtut d'un conveni de col·laboració subscrit entre ambdós institucions. Les dos institucions van acordar-ho així i la col·laboració de l'ajuntament amb la conselleria ha permés el que es puga ubicar ahí l'Escola Oficial d'Idiomes.

I l'Escola Oficial d'Idiomes en els espais de què disposa, jo ja he dit que té disponibilitat suficient per a atendre les necessitats. I les té perquè, efectivament, el seu perfil, que és de 3. 500 llocs d'alumnes, respon a una suficiència molt important, perquè el nombre actual d'alumnes el que té autoritzat ara, és de 37 grups, que suposa un total de 1. 295 quan, com li dic, la capacitat que té eixe edifici, eixos locals, ara són de 3. 500 llocs. Per això, jo li deia en la meua resposta que pot atendre adequadament més del doble de l'alumnat que actualment està matriculat en el present curs.

És veritat que hi ha hagut un tràmit que ha sigut llarg. Però, bé, el tràmit ha sigut llarg, perquè han hagut de fer-se adequacions, com molt bé vosté sap també, en l'edifici. I eixes adequacions han hagut de passar per una sèrie d'informes previs de les unitats tècniques, de la unitat tècnica de construcció de la Direcció Territorial d'Alacant que ha revisat en dos voltes, i hi ha a més dos informes diferents. I, en conclusió, al final de tot este procés, s'ha demostrat l'adequació d'estos espais a la seua finalitat.

Ara estem en altra fase, una fase que també és de resolució pròxima, que és que efectivament la creació d'esta escola oficial ha de fer-se oficial i es farà oficial, de manera que no hi ha cap tipus d'inseguretat jurídica perquè, ja li dic, quan isca el corresponent decret serà a efectes des del seu funcionament efectiu, serà efectiva des del curs 2006-2007, que és el que va estar posada en funcionament. De manera que ni per part de l'espai, ni per part de la seguretat jurídica de la gent que està treballant allí, ha d'haver cap tipus de dubte, ni cap tipus d'inseguretat ni jurídica ni física. I és el que jo hauria de respondre-li a esta segona part de la seua intervenció.

Moltes gràcies.

La senyora presidenta:

(Se suspén la reunió durant uns minuts)

Preguntes 23/07, 24/07, 25/07 i 26/07 a la consellera de Cultura i Esport, senyora Trinidad María Miró Mira, sobre l'exdirector del Museu del Segle XIX, que formula la diputada senyora Ana Noguera Montagud del GP Socialista i respon el secretari autonòmic de Cultura, senyor Rafael Miró (RE números 3. 225, 3. 226, 3. 227 i 3. 228, BOC número 16)

La senyora presidenta:

Seguimos con la comisión. Damos la bienvenida al secretario autonómico de la Conselleria de Cultura i Esports, don Rafael Miró, sea bienvenido por primera vez a esta Comisión de Educación y Cultura para atender las preguntas de los parlamentarios.

Vamos con la pregunta número tres con solicitud de respuesta oral en la Comisión de Educación y Cultura formulada. Bé, sí, perdó, perdó. Començarem en les de. Està d'acord, veritat, senyor Pañella? Perdó.

A les preguntes número 23, 24, 25 i 26, que es formulen per la diputada Ana Noguera Montagud, del Grup Parlamentari Socialista, a la consellera de Cultura i Esports, sobre l'exdirector del Museu del Segle XXI. Té vosté la paraula, senyora Noguera.

La senyora Noguera Montagud:

Moltes gràcies, senyora presidenta.

Llegan ustedes a la

, llega la

de Cultura, Trini Miró, y llega usted mismo, y aparecen dos declaraciones este verano cuanto menos sorprendentes. Y ese es el motivo de esta comparecencia o de estas preguntas y por lo que les pedimos explicaciones.

La senyora presidenta:

El senyor secretari autonòmic de Cultura:

La senyora presidenta:

El senyor secretari autonòmic de Cultura:

La senyora presidenta:

La senyora Noguera Montagud:

Por tanto, no les estoy haciendo ninguna felicitación ni ningún reconocimiento de labor, sino simplemente el reconocimiento de que las cosas habían llegado ya a algo absolutamente injustificable, incluso para la propia gestión del Partido Popular, que está tan acostumbrado a justificarlo todo.

La senyora presidenta:

El senyor secretari autonòmic de Cultura:

Pregunta 3/07 a la consellera de Cultura, senyora Trinidad María Miró Mira, sobre el projecte del Campus de les Arts Escèniques de Sagunt, que formula el diputat senyor Josep Maria Pañella Alcàcer del GP Esquerra Unida-Bloc-Verds-IR: Compromís i respon el secretari autonòmic de Cultura, senyor Rafael Miró (RE número 2. 322, BOC número 11)

La senyora presidenta:

Moltes gràcies.

Passem a la següent pregunta, número 3, formulada pel diputat Josep Maria Pañella Alcàcer del Grup Parlamentari Esquerra Unida-Bloc-Verds-Izquierda Republicana: Compromís, d'acord amb l'article 156 del reglament, a la consellera de Cultura i Esport sobre el projecte del Campus de les Arts Escèniques de Sagunt.

Té la paraula.

El senyor Pañella Alcàcer:

Moltes gràcies.

Bé, la pregunta és molt concreta i la formularé tal com està.

Primer, abans de fer-la, volia demanar excuses pel que va passar a l'anterior comissió. Vull dir, explicar que jo estava a Elx i justet en la mateixa eixida d'Elx me van sorprendre les pluges que hi havia aquell dia amb les circumstàncies de la carretera, que va ser impossible no només arribar a València, sinó després entrar des de València, que va ser tot una aventura. I li agraïsc al senyor secretari autonòmic, lògicament, la paciència i que puga fer-li la pregunta avui, no?

La pregunta és molt concreta. És. li pregunte per les accions i compromisos que la conselleria té previst realitzar per dur endavant un projecte del Campus de les Arts Escèniques, tan important i necessari per a la ciutat de Sagunt, una vegada es puga solucionar la cessió dels terrenys propietat d'Arcelor a La Generalitat o a l'Ajuntament de Sagunt i quines mesures de coordinació va a establir amb aquest organisme.

La senyora presidenta:

Té la paraula, per a contestar, el secretari autonòmic.

El senyor secretari autonòmic de Cultura:

Gràcies, presidenta.

Bé, respecte a esta pregunta, dir que, bé, és important el Campus de les Arts Escèniques no només per a la ciutat de Sagunt. Jo crec que per a tots els valencians. Eixe matís, jo crec que és important abans de començar a contestar.

Dir que el Campus de les Arts Escèniques, com ja s'ha fet públic, -tant per part del conseller Font de Mora, conseller d'Educació, com per la consellera de Cultura, Trini Miró- és un projecte que dependrà directament de la Conselleria d'Educació, quan parlem del Campus de les Arts Escèniques. Jo crec que això ja és públic i per tots és conegut que, des de la divisió de les conselleries, el projecte -per tindre un caràcter eminentment formatiu- dependrà d'esta conselleria.

Però sí aprofite el moment i l'oportunitat per a dir quines competències tindrà la Conselleria de Cultura en este projecte, perquè jo crec que també és important saber-ho. Dins d'allò que és este projecte -i també s'ha fet públic per part de la consellera de Cultura- el que sí va a fer-se és, per part de la Conselleria de Cultura, adquirir allò que coneixem com la Nau de Sagunt per tal de dedicar-la a un centre de produccions teatrals. Ahí és on la Conselleria de Cultura tindrà una part important d'este projecte. Un centre de produccions teatrals amb les quals el que es pretén és poder optimitzar este espai magnífic, que es la Nau de Sagunt, tant per a centre de produccions teatrals com també per a exhibició. Sabem que per a exhibició ja s'utilitza, però no d'una manera completa. Voldríem que es poguera utilitzar durant tot l'any, tant durant la temporada de teatre com fora d'ella, dedicada per a assaigs, produccions i també exhibicions. Per tant, el que es vol és -ja dic- potenciar este espai i sí a través de la Conselleria de Cultura.

Quant a allò que són les mesures de coordinació -quan parle de coordinació. - que va establir amb aquest organisme, no sé exactament a quin organisme es referix, però sí m'imagine que si està referit al Campus de les Arts Escèniques, doncs clar, com deu ser la coordinació entre Conselleria de Cultura i d'Educació? Doncs excepcional, com fins ara, no? No pot ser d'altra forma. Són dues conselleries que naixen d'un punt comú i que, per tant, la coordinació, jo crec que és immillorable, no només entre les dues conselleries, sinó també amb l'Ajuntament de Sagunt i amb els professionals del teatre. Això és evident que deurà ser d'eixa forma i no pot ser d'una altra manera.

Per tant, ja dic. Ja per resumir, la Conselleria d'Educació serà l'encarregada d'impulsar el projecte del Campus de les Arts Escèniques per tindre un gran pes formatiu i des de la Conselleria de Cultura, el que es farà serà habilitar esta Nau de Sagunt com a centre de produccions i exhibició teatral.

Gràcies.

La senyora presidenta:

Moltes gràcies.

Per a donar resposta, té la paraula el senyor Pañella.

El senyor Pañella Alcàcer:

Sí, bé, està bé la contestació, però hi ha una, la part important. per dir. , la que podia desbloquejar la situació actual del Campus de les Arts Escèniques, realment, ha quedat sense contestació. Potser, no sé si he entès que deuria dirigir-la a la Conselleria d'Educació. Si és així, ho farem perquè, lògicament, està bé el que m'ha dit de coordinació, l'explicació que mos ha posat, però realment, això és la segona part, però la primera part, que és molt important.

I deia que, efectivament, coincidisc amb vosté quan diu que no és d'importància per a Sagunt, sinó important. Però en la situació que està, realment, en este moment, no ix d'allò que és la situació de la població de Sagunt, que té, en este moment, totalment bloquejat pel tema de l'organització, -diguem-ne- cessió o coordinació o la fórmula que siga dels terrenys i, per tant, a partir d'ahí, si no desbloquegem ahí, no es pot fer absolutament res.

Per tant, per això parlava si estava prevista ja alguna actuació. I ho dic, sobretot, per una qüestió molt important i és que se va parlar. vull dir, això ja ve des de l'any 1999, des de l'any 1999, en vespres d'eleccions autonòmiques i municipals, quan el Partit Popular va presentar eixe projecte, un projecte que ocupava la gerència, també una part del polígon d'Ingruisa i vuit anys han passat i estem exactament igual, amb propostes diverses que, bé, no vaig a entrar al detall perquè si ja m'ha dit que no pot entrar perquè. lògicament, ho passarem a la Conselleria de Cultura, perquè sí ens agradaria. perdó, a la Conselleria d'Educació, perquè sí que ens agradaria, lògicament, que s'aclarira la situació i tal, perquè inclús hi havien promeses que en este pressupost hi hauria una partida pressupostària, un programa específic per a desenvolupar el Campus de les Arts Escèniques.

No vaig estendrem més perquè, lògicament, si vosté ja m'ha dit que per eixa part no vaig a tindre contestació perquè m'he de deixar

(inintel·ligible)

. costat, ho farem aixina i. , i avant, si alguna vol afegir vosté. Però, lògicament, la pregunta la dirigirem a la Conselleria d'Educació.

La senyora presidenta:

El senyor secretari autonòmic de Cultura:

Puc afegir poc també. Únicament sí, sí que li aconselle que formule la pregunta a la Conselleria d'Educació perquè realment serà en esta conselleria on podran donar-li resposta al contingut i a l'estat actual d'este important projecte. I ja dic, jo, des de Cultura, sí que he volgut aprofitar per dir el que he dit ja abans, que sí que es vol potenciar tot l'aspecte de produccions teatrals pròpies i, per tant, disposarem d'eixe important espai que no estic totalment d'acord amb vosté que no s'ha fet res des de l'any 1999 perquè respecte al que és La Nau sí que s'ha avançat moltíssim, s'ha condicionat i de fet s'ha utilitzat ja per a realitzar activitat teatral en este espai.

Per tant, alguna cosa s'ha fet, queda molt per fer, és deveres, i ja dic, esta separació de competències s'ha fet d'esta manera. Per un costat en el tema teatral, de producció i exhibició es desenrotllarà des de la Conselleria de Cultura, i del campus, la part més formativa, des de la d'Educació.

Gràcies.

La senyora presidenta:

Un momentín. Antes de despedir al secretario autonómico, vamos a pasar al punto tercero, relativo a la compareixença del conseller d'Educació per a explicar els motius pels quals la religió guanya terreny lectiu en detriment d'unes altres matèries, presentada per Compromís.

Ha tingut entrada en la mesa l'escrit número 4. 716 i 4. 719, del Grup Parlamentari Esquerra Unida-Bloc-Verds-IR: Compromís, pels quals sol·licita l'ajornament de la compareixença del conseller d'Educació.

Per tant, ajornada per a una pròxima convocatòria. Li donem les gràcies al secretari autonòmic per la seua compareixença. I s'alça la sessió.

(S'alça la reunió a les 17 hores i 25 minuts)

