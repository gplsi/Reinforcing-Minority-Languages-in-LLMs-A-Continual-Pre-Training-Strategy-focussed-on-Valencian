Comissió d'Agricultura, Ramaderia i Pesca realitzada el dia 23 de juny de 2008. Comença la reunió a les 10 hores i 35 minuts. Presideix el diputat senyor Josep Maria Pañella Alcàcer. Reunió número 7.

Pregunta número 79 a la consellera d'Agricultura, Pesca i Alimentació, senyora Maritina Hernández Miñana, sobre el sector agrari valencià, que formula el diputat senyor Antoni Lozano i Pastor del Grup Parlamentari Socialista (BOC número 47)

El senyor president:

(Inoïble)

. senyors diputats i senyores diputades.

Salutacions a la senyora consellera, que està ací amb nosaltres, i li donem la benvinguda.

I començarem per verificar el quòrum de la comissió. La senyora secretària passarà ara relació.

(La senyora secretària passa llista per tal de comprovar si hi ha quòrum)

(S'interromp la gravació)

Si algú dels diputats o diputades vol fer constar alguna cosa, i si no, la donarem per aprovada, com és costum, per assentiment.

El senyor president:

I passem al següent punt, punt número 2: pregunta número 79 a la consellera d'Agricultura, Pesca i Alimentació sobre el sector agrari valencià, formulada per l'il·lustre senyor Antoni Lozano Pastor, del Grup Parlamentari Socialista.

El senyor Lozano i Pastor:

Gràcies, senyor president.

En primer lloc, felicitar al Partit Popular pel desenvolupament del congrés que han tingut. Me consta que ha eixit tot bé, i això sempre es bo per a la democràcia i per a tot. Felicitats!

Senyora consellera, és evident, i així ho reconeix la conselleria, el Consell, en els pressupostos de la Conselleria d'Agricultura, que una de les problemàtiques en què cal actuar és en la necessitat de millorar la vertebració del sector agrari valencià. Jo, personalment, afegiria que un sector desvetebrat o mal organitzat no és el millor interlocutor per a resoldre els greus problemes del món rural i agrari.

Per estes qüestions, li pregunte: quines mesures pensa prendre la conselleria per a aconseguir este objectiu?

La senyora consellera d'Agricultura, Pesca i Alimentació:

Gràcies, senyor Lozano.

Bé. Després de la compareixença dels pressupostos, és la meua primera compareixença en esta comissió. Aleshores, una salutació especial a tots els membres de la comissió, i agrair-li les paraules de felicitació pels resultats del congrés que este cap de setmana ha celebrat el Partit Popular a nivell nacional ací a la Comunitat Valenciana. Realment estem satisfets i molt contents dels resultats.

Bé. En relació a la seua pregunta, dir-li que, efectivament, donar consistència i potència a les estructures internes, a l'organització i a la cohesió del sector agrari és realment la l'acció de vertebrar. I mos resulta molt difícil trobar alguna línia pressupostària, alguna línia d'activitat, alguna línia d'acció de la nostra conselleria que no tinga este contingut com a element bàsic.

La vertebració és, sense cap dubte, un principi horitzontal que informa tota l'acció d'esta conselleria, i no podria ser d'una altra forma, perquè el nostre objectiu fonamental és afavorir un desenrotllament equilibrat de tot el territori, com vosté bé ha dit, concretament de tot el medi rural.

La millora d'esta vertebració la fem en absoluta col·laboració amb totes les organitzacions professionals agràries, amb les cooperatives i, per suposat, amb l'administració agrària local.

Per a l'any 2008, entre altres, les línies que entenc que és el que vosté em pregunta, que estan en marxa per a esta vertebració, per a fomentar, per assolir esta vertebració, són ajudes per a les organitzacions agràries, per import de 150. 000 euros; suport a l'administració local agrària, per 1. 860. 000 euros; ajudes per a les cambres provincials agràries d'Alacant, València i Castelló, 440. 000 euros; ajudes per al desenrotllament rural i la integració de la dona i els jòvens, 140. 000 euros; vertebració del sector de cítrics en dos línies concretes: comité de gestió, 90. 000 euros, i Intercitrus, 1. 502. 000 euros; el suport, per suposat, a totes les organitzacions professionals agràries, amb 350. 000 euros; i altres fundacions, altres institucions, que estarien en el marc de tot este entramat associatiu del teixit agrari valencià, amb 290. 000 euros.

Però a més d'este teixit associatiu, no podem oblidar que el cooperativisme és l'element vertebrador fonamental de la realitat econòmica i social de molts dels nostres pobles, de moltes de les nostres comarques i que actua com a agent dinamitzador d'este sector.

El cooperativisme el considerem en esta comunitat una referència estructural, i per això les ajudes a cooperatives continuen tenint, com han tingut tradicionalment en esta conselleria, importants línies de recolzament, 1. 721. 000 de forma directa, a través de nominatives, i 2. 521. 000. una quantitat de 4. 246. 000 euros per al recolzament directe al programa de cooperatives.

I no m'agradaria deixar-me un altre eix vertebrador fonamental del món agrari valencià, que són tots els consells reguladors de les denominacions d'origen, 16 consells reguladors, que en total tenen un recolzament de 4. 400. 000 euros.

Moltes gràcies.

El senyor Lozano i Pastor:

Gràcies, president.

Senyora consellera, tal vegada siga eixe el problema. I és que la representativitat del sector agrari està feta per massa. o no s'han encarat, segons el meu parer, no s'han encarat bé els recursos. Perquè jo crec que els recursos són suficients, el problema és en quina orientació i com es creen.

Mire, partim, al meu entendre, d'un defecte històric pel qual en la transició espanyola, en els acords de la Moncloa, es va deixar el sector agrari fora de les organitzacions democràtiques que s'estaven construint. Els partits en aquell moment aplegaren a la conclusió que el camp ja estava bé com estava, o siga, organitzat a través de les cambres locals, que era un sistema de caràcter, com vosté se'n recordarà, vertical, que va propiciar i condicionar, i eixe és el problema, que va propiciar i condicionar que el naixement de les organitzacions agràries eixira castrat i sense competències.

Mire la diferència de com ho plantejaren altres països, quan en un moment determinat ells intentaren tindre interlocutors que serviren per a solucionar els problemes del camp.

Després de la crisi d'aliments que es va produir a principi del segle XX a Alemanya, el govern va entendre la necessitat de tindre interlocutors vàlids per a solucionar el principal problema que aleshores per a ells era l'

. I és quan creen les OPE, i ho fan sobre la base de dotar-les d'unes competències que serviren, per un costat, per a donar serveis als seus afiliats, en este cas, els llauradors i ramaders; i sobretot, perquè fera necessari davant la gent que s'hagueren d'organitzar massivament.

Per tant, al tindre organitzacions fortes i suficientment representatives, és quan es podien consensuar mesures que finalment resolgueren el problema general de la falta d'aliments que tenia el país. Per tant, l'objectiu es va complir, si se tenien clars els orígens pels quals s'havien de crear.

El senyor president:

El senyor Lozano i Pastor:

Acabada la Segona Guerra Mundial, per a no dependre dels blocs polítics existents en aquella etapa -estem parlant d'Amèrica i la URSS, l'est i l'oest, que en aquell moment se comentava-, França i Itàlia, països agraris per excel·lència, aplegaren a la conclusió que si volien desenvolupar un sector productiu en matèria agrària, havien de comptar amb les persones que anaven a estar en ell. Lògicament, la conclusió a què aplegaren era que havien de tindre organitzacions fortes per a desenvolupar les polítiques i aconseguir els aliments i eixa no dependència dels blocs de l'est i de l'oest.

En democràcia, senyora consellera, i la millor manera de solucionar els problemes, al meu entendre, és amb la participació i, sobretot, compromís dels agents socials, perquè moltes vegades vosté sap que es prenen mesures i per no ser assolides suficientment per les organitzacions o pels col·lectius a què van dirigits, acaben sent bones a la millor les idees, acaben malbaratant-se.

A Espanya, com dia abans, no es van entendre açò d'esta manera, es va vore el sector com un problema a combatre i no com un problema a resoldre. No es fins a finals del segle XX, 1986, quan desapareixen les cambres agràries locals i es fan eleccions al camp per primera vegada, a través de les eleccions a cambres agràries provincials, regulades per cada comunitat autònoma en base a la llei estatal base.

Unes comunitats autònomes es cregueren més que altres este procés de democratització del camp a través de les cambres, que no a les cambres, sinó que era l'instrument per a vore la representativitat. N'hi ha qui ja va per la quarta convocatòria, i ací a la Comunitat Valenciana mai s'han fet eleccions al camp. Al meu parer, és un error que hem tingut i que hauríem de pal·liar.

En este espai de temps, 30 de democràcia, la veritat és que tots, com vosté estava comentant -ajuntaments, cooperatives, cambres, consells agraris, organitzacions. tot tipus d'organitzacions-, han assolit competències que, al meu criteri, haurien d'haver estat en gran part assolides i, sobretot, centrades en les OPE, perquè era la manera que hagueren sigut útils i, sobretot, ara podrien ser un instruments per a desenvolupar eixes polítiques.

El resultat és que tenim organitzacions amb una afiliació.

El senyor president:

Senyor Lozano, vaja acabant, per favor.

El senyor Lozano i Pastor:

. que no aplega al 15%. En les altres, senyor president, jo li demanaré un poquet més de temps, que en les altres estic més acurtat. I de veritat que me cenyisc, perquè és que crec el tema.

El senyor president:

D'acord.

El senyor Lozano i Pastor:

Gràcies, president.

Sap quin és el problema? Que una situació com la que hem viscut en els últims anys en la Comunitat Valenciana, la veritat és que ha arribat ací. qui govern crec que no té cap interés de. no té cap interés que açò canvie, perquè un sector desvertebrat la temptació de controlar-lo a través de les ajudes o de polítiques és massa atractiva. I eixe jo crec que és un defecte que ha tingut el Partit Popular en els últims anys.

En l'objectiu bàsic 3. 1 i 3. 1. 1, les ajudes que reben les OPE, a més que s'han donat de forma discrecional, sempre per desgràcia, conforme l'interés polític de qui governa, s'ha utilitzat per a forçar, condicionar, pressionar en funció del seu comportament davant de qui governa.

L'excusa sempre és la mateixa: la conselleria dedica recursos. I és veritat, i vosté ho ha repetit, hi han recursos. I la següent conclusió és: de què es queixen si tenim tot això?

Mire també el que passa -i vaig acabant, senyor president- el que passa amb la interprofessional citrícola, que mai s'han condicionat les ajudes perquè els objectius per a la qual està formada s'hagueren portat. Què dir-li dels consells agraris municipals? , que en el millor dels casos han sigut conselles ficats a dit.

I acabe, senyor president.

El senyor president:

Acabe, perquè és massa, per favor.

El senyor Lozano i Pastor:

I per tot açò, li pregunte una altra vegada: senyora consellera, què pensa fer per a intentar vertebrar de veritat que no siguen només les ajudes?

Gràcies, president.

El senyor president:

He sigut molt magnànim en esta. , però espere que a partir d'ara.

El senyor Lozano i Pastor:

No ho dubte, senyor president. Gràcies.

El senyor president:

Senyora consellera.

La senyora consellera d'Agricultura, Pesca i Alimentació:

Moltes gràcies.

Efectivament, jo crec que més de dos minuts sobrepassant el temps, vol dir que escoltem a tots i que no estem per la labor d'entendre els seus arguments.

Anem a vore. Jo crec que vosté ha donat un argument que es contradiu de base. Primer està dient que les ajudes per a vertebrar el sector agrari estan condicionades a actuacions hipotèticament definides per la conselleria. I després me diu que per què no condicionem els resultats d'una d'elles al que hauria de demanar la conselleria, que estem ajudant-los i no estem condicionant els resultats.

Per tant, ahí ja trobe que hi ha una contradicció important de base.

Jo el que li vull dir, senyor Lozano, és que mosatros creem fermament en la vertebració del sector. El número d'organitzacions d'estructures agràries de tipologia diferent de les estructures agràries i dedicació i objectius de les mateixes és tan diferent i arreplega tants objectius tan diferents en tants territoris diferents i amb tanta, com dia abans, tipologia diferent, que no crec que hi haja ningun dubte, efectivament, que estan treballant per al sector agrari, que estan treballant totes elles, siga quina siga la ideologia que representen, siga quin siga l'objectiu fonamental que representen, siga quin siga el territori a què estan representant, que sense ningun dubte estan treballant pels llauradors, pels ramaders i pels pescadors de la Comunitat Valenciana.

Quan estàvem parlant abans de les estructures, hi han associacions agràries, sindicats, per tant, hi han cooperatives, per tant, associacions de productors, associacions de comercialitzadors i associacions de gent que està cada dia en el camp. Tenim confraries de pescadors que també són una estructura fonamental per a la vertebració d'eixe món. Tenim en el món ramader també sindicats agraris que estan representant-los.

Per tant, tot. I com dia abans, els consells reguladors. Efectivament, les ajudes són una forma no a soles de mantindre, sinó de fer possible que eixes estructures estiguen treballant per al món agrari. I no li càpia ningun dubte, i vosté podrà comprovar-ho en les ordres, que totes les ordres tenen barems d'aplicació per a resoldre les mateixes ajudes i, per tant, per a resoldre i adjudicar les ajudes, i que totes són transparent i totes són pactades. I, a més, trobe que no n'hi ha ninguna. i vosté

(inintel·ligible)

. eixe món i ho sap perfectament, no n'hi ha ninguna relació ni n'hi ha ninguna vinculació ni ninguna obligatorietat per part de ninguna de totes estes organitzacions en treballar en allò que diu la conselleria. Molt bé, al contrari, se pacten totes les actuacions i la conselleria trau programes, trau diners d'ajuda i desenrotlla activitats que estan en funció del que el sector agrari valencià, en general, agropecuari i pesquer està demanant-nos.

És fonamental que siguen estructures fortes, és fonamental que siguen estructures potents, és fonamental que tinguen veu pròpia, i mosatros els ajudem a que això siga una realitat.

Moltes gràcies.

Pregunta número 80 a la consellera d'Agricultura, Pesca i Alimentació, senyora Maritina Hernández Miñana, sobre productes agroalimentaria, que formula el diputat senyor Antoni Lozano i Pastor del Grup Parlamentari Socialista (BOC número 47)

El senyor president:

(Parla amb el micròfon desconnectat)

Gràcies, senyora consellera.

Passem a la següent pregunta, a la pregunta número. ,

(connecta el micròfon)

és la pregunta número 80, a la consellera d'Agricultura, Pesca i Alimentació, sobre productes agroalimentaris, formulada per l'il·lustre senyor Antoni Lozano Pastor del Grup Parlamentari Socialista.

El senyor Lozano i Pastor:

Gràcies de nou, senyor president.

El senyor president:

El senyor Lozano i Pastor:

Gràcies, de nou.

No, és que no m'he d'haver explicat, senyora consellera, abans, però de totes les maneres, com este tema l'hem raonat vàries vegades i tindrem ocasió, intentaré convéncer-la que és una qüestió d'actitud.

En el programa 542. 20, en la FP4, en problemàtica sobre la qual s'actua, i per tant vol dir que es reconeix que hi ha un problema, i és: «Hay que actuar sobre la innovación, las producciones agroalimentarias. »

Partint del que diu el punt número 2 jo li pregunte: Quines mesures pensa prendre la conselleria per tal d'assolir a la Comunitat Valenciana productes agroalimentaris més competitius?

El senyor president:

Senyora consellera.

La senyora consellera d'Agricultura, Pesca i Alimentació:

Gràcies, senyor president.

Senyor Lozano.

La competitivitat del sector agroalimentari, de tot el sector agroalimentari, és objectiu fonamental d'esta conselleria, i la pròpia estructura de la conselleria respon a eixe concepte. L'estructura de la conselleria i, pràcticament, de totes les iniciatives que pren esta conselleria se fonamenta quasi conceptualment en tres pilars fonamentals.

Totes les activitats tenen un apartat d'investigació, desenrotllament tecnològic, innovació i, sobretot, aplicació de resultats d'innovació i d'investigació al món agropecuari i al món pesquer valencià. Per tant, primer pilar: incorporar innovació, incorporar tecnologia i incorporar resultats.

El segon pilar: la producció, sense ningú dubte. I la producció se sustenta en la modernització, en la diversificació i en la qualitat del sector agroalimentari. Per tant, s'està treballant ja conceptualment en obtindre productes de qualitat, nous productes i productes amb la qualitat suficient, que permeten guanyar mercat.

I el tercer gran pilar, també conceptualment en totes les activitats de la conselleria: comercialització i, fonamentalment, la busca de nous mercats, podrien ser mercats internacionals, però qualsevol franja de població, nous mercats per a tots els nostres productes. Per tant, l'estructura pròpia del treball de la conselleria se sustenta ja en la competitivitat del sector.

Gràcies.

El senyor president:

Senyor Lozano.

El senyor Lozano i Pastor:

Sí, senyora consellera, vosté és evident que se n'ha anat a les qüestions de caràcter general. I el punt número 2. 1 diu: «Conseguir productos agroalimentarios más competitivos, y en principales líneas de actuación: fomento de la explotación de nuevas variedades, obtenciones vegetales protegidas y patentes. » Eixe és el tema, senyora consellera, l'altre. Estan fent-se coses, s'estaven fent coses abans, a uns els han donat més bons resultats que altres.

Però a mi me preocupa este problema, com a conseqüència de la convicció, que pese a que tenim un gran nombre de varietats plantades en la Comunidad Valenciana, estes varietats, en molts casos -i vosté ho sap-, estan inadaptades a les demandes de mercat. Perquè eixe és el greu problema que tenim: tenim moltes varietats, però que vénen abans de desembre, i ahí és on estem -al meu entendre- fracassant. El resultat és un desequilibri entre l'oferta i la demanda en relació a la periodicitat amb la qual, la primera, s'oferta en el mercat.

En la primavera del 2007, fa ja més d'un any, se van presentar, sense escatimar recursos mediàtics, en l'Institut d'Investigacions Agràries -i crec que pel propi president- cinc noves varietats de mandarines tardanes, com una solució futura de bona part de les deficiències del sector citrícola valencià.

Segons el govern valencià, la reconversió citrícola valenciana se posava en marxa, i ja havíem de fer-la, i ja teníem amb què fer-la. Tots mos creguérem, l'opinió pública també, i d'això es tractava -al meu entendre- la propaganda del Partit Popular en la qual tots se creguérem que això anava a ser aixina. Que s'ho creguérem, i que si ara tenim noves varietats, ja no tenim motius per a seguir queixant-se de la situació en la qual es trobava el sector.

Han passat més de 15 mesos i les noves varietats ni tan sols estan disponibles, o en el millor dels casos m'han dit que si estan entregant-ne 150 gemmes als viveristes, en el millor del casos. Però això què vol dir?

I, sobretot, ¿com explicar a la gent que amb el soroll mediàtic que se va fer les noves varietats encara no estiguen a disposició dels llauradors? Eixa és la pregunta, senyora consellera.

Mire que el que diu el president d'AVA, el nostre amic Cristóbal Aguado, el dia 28 d'abril, la comunitat té moltes varietats citrícoles, segurament la més completa del món: «Sus productores han hecho durante décadas del injerto y plantación de nuevas variedades una práctica habitual para enriquecer y alargar la oferta citrícola -i és veritat-. Sin embargo, su carácter emprendedor se ha beneficiado el resto de los eslabones de la cadena, pero llegaron las vacas flacas: las últimas cuatro campañas han sido ruinosas. » Paraules textuals del seu article de premsa.

Seguix parlant del que han pujat tots els ínputs empleats en la producció i com reduir costos, deixant pràctiques agràries que eren habituals fer-se en els camps. Acaba la seua nota dient: «. de ahí que espere con ansiedad el plan de reconversión varietal que hace más de un año se nos prometió. Ni tenemos las mandarinas tardías sin semilla, que se anunciaron a bombo y platillo, ni las ayudas para sufragar la reconversión. El IVIA, el mayor centro de investigación citrícola del mundo, y la administración deben mover pieza, porque la citricultura está en jaque. » En funció del que ell abans havia afirmat, que havien passat les quatre pitjors campanyes de cítrics.

Senyora consellera, els experts en matèria saben que una varietat tarda 10 anys en assentar-se. Sabem que ficar en producció una nova plantació tarda més de 6 anys. Si sabem quines són les carències estructurals que tenim, si sabem com poder solucionar-les, ¿per què, senyora consellera, fa falta crear falses expectatives que després produïxen les frustracions que s'estan donant? Per això li torne a preguntar: Com està eixe tema? Com podem avançar-lo? Com podem pressionar perquè això se faça amb la major urgència possible?

Gràcies.

El senyor president:

Bé, gràcies pel seu ajust al temps, senyor Lozano.

Senyora consellera.

La senyora consellera d'Agricultura, Pesca i Alimentació:

Però no ha disminuït els dos anteriors, els dos minuts. Creia que era el pacte, eh? Bé. Val.

Anem a vore, bé que vosté m'està plantejant. , quan parla de competitivitat, estava referint-se a la competitivitat del sector citrícola i no del sector agroalimentari. Vosté entendrà que jo me referira a la competitivitat del sector agroalimentari perquè aixina era la pregunta, i me pareixia fonamental. Però si vol parlem de la competitivitat del sector citrícola perquè és important en tot el sector agroalimentari valencià.

I també al sector citrícola li podem aplicar el mateix concepte que estava referint-me a tot el sector agroalimentari, en general: investigació i desenrotllament tecnològic i innovació. Perquè, efectivament, existixen eixes varietats, les ha desenrotllar l'Institut Valencià d'Investigacions Agràries, les ha desenrotllat l'IVIA, les ha testat l'IVIA en els camps d'experimentació de les cooperatives i d'altres associacions que tenen camps d'experimentació per a aplicar els resultats de la investigació, i que estan posant-se ja a disposició de tot el sector agroalimentari.

Diversificació. Estàvem parlant de diversificació, efectivament. Noves varietats que segons el que necessita este sector, vinguen en moments en els qual no hi hasca -diríem- un excés d'oferta, o una oferta més potent i més massiva, més quantitat d'oferta.

L'objectiu fonamental del Pla de reestructuració varietal citrícola, únicament citrícola, és desplaçar producció des del 20 de novembre al 20 de gener, i que eixa producció, eixa quantitat d'oferta que tenim ahí, en estos moments, desplaçar-la a després d'abril o maig. I eixes varietats de cítrics, de mandarines -concretament- que vosté ha nomenat, tenen la possibilitat, la capacitat, d'obtindre's en eixe moment.

Per a elaborar un pla de reconversió citrícola, a més que s'ha de fer quan ja se tenen eixes varietats, que va ser eixa presentació, jo crec que un èxit sense precedents tindre.

-no, mediàtic no, de realitat-, tindre eixes varietats. Ja tenim eixes varietats, s'estan testant, i vosté mateixa ha dit que una varietat no se pot obtindre, no se pot testar en poc de temps i no se pot oferir al sector. Hi ha un risc agronòmic que s'ha de continuar comprovant i que s'ha de continuar estudiant.

Però a més hi ha un període de temps en el qual s'hem d'assentar amb totes les organitzacions, amb tot el sector, per a pactar com s'ha de fer eixe Pla de reconversió citrícola. I això és el que estem fent. I ja tenim eixa ordre, ja tenim com vol el sector el pla de reconversió. I, a més, estem assentant-se amb l'administració central -com no podia ser d'un altra manera-, perquè fer un pla de reconversió citrícola a soles per a una comunitat no tindria un ningun resultat -com vosté sap i entenc que saben tots els membres d'esta comissió-, perquè ha de ser un pla nacional.

I en este període de temps, precisament, el que hem estat fent és assentar-se amb l'administració central per tal d'aconseguir que este Pla de reconversió citrícola tinga àmbit nacional i puga ser abordat per totes les citricultures de totes les comunitats autònomes. Jo crec que això és un element fonamental per al èxit del pla de reconversió.

Jo més que presa en posar en marxa eixe pla, l'objectiu fonamental és que tinga èxit eixe pla, que siga un pla que s'implante bé, que s'implante per igual en totes les citricultures i que permeta que després l'oferta que tingam, l'oferta de cítrics que tingam, real, siga la necessitem, i que se puga desplaçar producció, efectivament, a eixos mesos.

Hem aconseguit eixe pacte amb l'administració central, he de dir, per tant anem a cofinançar amb l'administració central. I l'ordre va a ser igual per a totes les comunitats autònomes. Això mos dona la garantia.

El senyor president:

Senyora.

La senyora consellera d'Agricultura, Pesca i Alimentació:

. -disculpe un moment-, això mos dóna la garantia que, efectivament, al final tindrem reestructurat el sector citrícola. Perquè fer-ho soles, ací, a la nostra comunitat, i aconseguir a soles en la nostra comunitat desplaçar producció a eixe període de temps, no tindria -com vosté bé sap- ningun. , perquè seguiria havent oferta en el mercat nacional i en els mercats internacionals en l'època en la qual no mos interessa.

Per tant, jo crec que estem fent una extraordinària tasca de planificació i programació, en funció de resultats d'investigació, per a aconseguir que totes les citricultures espanyoles anem a la una, i a més totes les administracions. Crec que és una faena que valia la pena fer, i mosatros s'hem aplicat de veres a fer-la.

Moltes gràcies.

Pregunta número 81 a la consellera d'Agricultura, Pesca i Alimentació, senyora Maritina Hernández Miñana, sobre condicions de treball dels agricultors i ramaders valencians, que formula el diputat senyor Antoni Lozano i Pastor del Grup Parlamentari Socialista (BOC número 47)

El senyor president:

Sí, consellera.

no, a la presidència. Però cal dir que la presidència està per a afavorir que se puga parlar, sobretot, quan disposem de temps per davant. Per tant, en un moment com en l'altre, eixa és la nostra; per tant.

Bé, seguim la següent pregunta, que és la pregunta número 81, a la consellera d'Agricultura, Pesca i Alimentació, sobre condicions de treball dels agricultors i ramaders valencians, formulada per l'il·lustre senyor Antoni Lozano Pastor del Grup Parlamentari Socialista. Volia dir Antoni Lozano Pastor, no pastor del grup. ,

pareixia que havia dit.

Senyor Lozano, té vosté la paraula.

El senyor Lozano i Pastor:

Gràcies, senyor president, no se preocupe.

Li dia senyora consellera que, tal vegada, un poquet tard, després de les quatre pitjors campanyes que hem tingut per la falta de polítiques. , doncs, bé, bé és que hàgem començat. Però m'agradaria -insistixc- que intente donar tota la presa que siga possible.

Esta pregunta, en la llei de pressupostos, programa 614. 20, de foment i garantia agrària, el Consell reconeix, en definitiva, el pressupost. Si se vol actuar és perquè se reconeix abans que tenim un problema en el punt 2. En totes les preguntes jo li explicava i li parlava dels punts perquè intentara cenyir-se. En la d'abans, segurament, o jo no ho havia expressat bé o vosté ho va agarrar per la part més genèrica. Però en este cas, en el punt 2, com a problemàtica sobre la qual cal actuar, «la deficiencia en el manejo de las explotaciones agrarias», i se marca com un objectiu «millorar les condicions de treball de les persones».

I la pregunta: Quines mides pensa prendre la conselleria per millorar les condicions del treball dels llauradors i ramaders valencians?

El senyor president:

(Inintel·ligible)

. , senyora consellera.

La senyora consellera d'Agricultura, Pesca i Alimentació:

Efectivament, abans m'havia centrat en el tema del Pla de reestructuració varietal, més concret, citrícola, i no m'havia donat compte que havia donat compte que havia fet vosté la referència a les quatre últimes campanyes; entenc que no inclou l'última. Està parlant de les quatre anteriors, perquè com molt bé vosté sap i saben tots els membres d'esta comissió, i m'agradaria que aixina quedara clar, l'última campanya ha sigut una campanya raonable, una campanya lògica i una campanya on realment les coses han sigut com calia que foren.

Per tant, entenc que inclús en eixe article que vosté ha nomenat estava exclosa, i el recorde bé, l'última campanya.

Bé, per tal de millorar les condicions de treball dels llauradors i ramaders valencians, entenc que també dels pescadors de la nostra comunitat, mosatros apostem seriosament per la formació de les persones, dels llauradors, dels ramaders i dels pescadors en la programació de cursos de formació contínua, donant suport a les escoles de formació professional i desenrotllant l'especialització agrària, especialment entre els jóvens.

La línia pressupostària ascendix a 391. 000 euros. La millora de l'equipament per al manejament de les explotacions agràries, el foment de l'ús de la maquinària i mitjans de producció que tinguen incorporades noves tecnologies per a la seguretat i a la seua facilitat de maneig, i per a la renovació dels parcs de tractors vells i obsolets en 1 milió d'euros.

Una ordre que entenem que incidix directament en el que vosté ha preguntat, són els servicis de substitució en explotacions ramaderes. Crec que incorporar condicions de treball que estan incorporades a tots els sectors d'activitat econòmica, com el tema de les vacacions, de les substitucions en cap de setmana, és fonamental per a la competitivitat, però sobretot per al benestar dels ramaders.

I m'agradaria comentar també les ordres dedicades directament a la protecció de rendes, concretament la de protecció de rendes agràries, que ha passat en este exercici de 4,6 milions a 7,1 milió d'euros; incloent tot allò que suposa apostar per la renda agrària front a inclemències meteorològiques i front a moments de pèrdua de renda per aquells temes que no cobrixen, i no ho fan totes les administracions, les assegurances agràries.

I dir-li també que, a més d'eixa ordre, tenim la de les assegurances agràries en 32 milions d'euros, i som la comunitat autònoma que fons propis aporta a esta ordre.

Gràcies.

El senyor president:

Té la paraula el senyor Lozano.

El senyor Lozano i Pastor:

Gràcies, president.

Senyora consellera, en principals línies d'actuació per aconseguir l'objectiu, el punt 2. 1. 1, diu: foment de l'ús de maquinària i medis de producció que tinguen incorporades noves tecnologies per al seu maneig i seguretat.

Este és un punt que any darrere any ve anunciant en els pressupostos. I, després de més de dotze anys governant el Partit Popular, el resultat de les seues polítiques o de la seua falta de recursos i de polítiques diuen, els resultats, que més de 15. 000 tractors, dels 62. 000 censats, tenen més de 20 anys.

Vosté sap que este és un dels factors principals en el nombre d'accidents que tenim. Per tant, hauria de ser un objectiu, al meu entendre, bàsic i fonamental que se ficaren els recursos necessaris. Encara no s'ha pres l'ordre del Pla Renove, i s'entén que siga aixina en la mesura que, si anem als pressupostos, jo personalment no he vist cap activitat pressupostària per a este apartat.

Jo crec que no són seriosos, senyora consellera. En el debat de pressupostos ja li dia que eren insuficients, perquè al final és una qüestió de diners, que dotze anys governant el Partit Popular en la comunitat havien deixat el camp en una situació complicada, que any darrere any els pressupostos havien anat minvant fins a perdre un 6% anual respecte al que pujava els pressupostos del Consell. Si totes les partides pressupostàries del Consell han estat al voltant, entre un 8 i un 10%, la veritat és que la d'agricultura, en el millors dels casos, ha aplegat al 4, i en l'any passat que, al meu entendre va ser negativa.

El portaveu del Partit Popular, quan jo li feia estes crítiques, va dir que no se preocupara, que el que deia l'oposició formava part de la lectura política del que és una litúrgia del debat de pressupostos. Jo crec que no era una litúrgia, senyora consellera, era intentar d'assabentar-la a vosté del que havia sigut els pressupostos dels seus antecessors i, fins i tot, explicar-li quin havia sigut el resultat de la falta de polítiques del Consell en esta matèria. 12 anys disminuint els diners dedicats al camp signifiquen que cada any la possibilitat de millorar les condicions de treball dels hòmens i dones del camp és molt xicoteta.

Mire, un exemple, quan fem un repàs d'aquelles condicions que ajuden a fer el treball millor, més eficaç i eficient, i abaratir els temps empleats en l'activitat quotidiana, una de les estructures que més influïxen, com vosté sap, són els camins rurals. Vostés jo pense que tingueren la sort que mos pillaren que en 1995, quan vostés agarraren el govern, s'havia invertit eixe any 5. 000 milions, en els anteriors 4. 000, i vicevèrsa, aixina cap arrere. Vostés com pillaren estos camins en un bon estat, passaren dels 6. 000 milions a 600 milions. I aixina, any rere any, pujant un poquet, enguany són 1. 500.

Jo l'únic que li dic, senyora consellera, és que vaja a la direcció general en temes de camins, que pegue una miradeta, perquè segurament se trobarà una muntonada d'expedient ens camins

, i això jo crec que és un dels elements importants, juntament amb els dels tractors.

Fa l'efecte, senyora consellera, que en este tema la conselleria està paralitzada. Fa l'efecte que hi ha una falta de confiança entre el personal i que allò no funciona.

I torne a preguntar-li, de veritat, què pensa fer per millorar les condicions de treballa dels hòmens i dones del camp valencià.

Moltes gràcies.

El senyor president:

Senyora consellera, té vosté la paraula.

El senyor Lozano i Pastor:

Els dos minuts els he recuperat, un d'ella i l'altre meu.

El senyor conseller d'Agricultura, Pesca i Alimentació:

Ai! Ara no m'he fixat, no t'ho sabria dir, no estava pendent.

Bé, el president mos ho dirà. Gràcies, senyor Lozano.

Dir-li un milió d'euros en la millora de l'equipament per al maneig de les explotacions agràries. Com li dia, la finalitat, el foment de l'ús de maquinària i mitjans de protecció que tinguen incorporades noves tecnologies per al seu maneig i seguretat. I, per una altre costat, la renovació del parc de tractors vells i obsolets per models actuals, que a més de millorar les condicions de treball dels llauradors, reduïsquen l'emissió de gasos nocius i tinguen més eficiència energètica, impulsant el seu ús en comú. Un milió d'euros per a eixa línia de treball.

Però comentava vosté el tema dels camins rurals. Jo crec que no hi ha una política a la qual li estem dedicant, o una de les polítiques a la que li estem dedicant realment, no sols nivell de recursos i nivell d'esforços, sinó de coneixement real sobre el terreny. Estem reunint-se, conec bé els expedients que tenim en la conselleria, conec bé els projectes de camins rurals, i això ho sabem bé quasi tots els alcaldes amb qui m'estic assentant, i m'estic assentant amb moltíssims.

Estem treballant intensament en el tema de camins rurals, perquè som absolutament conscients que és un element fonamental, no sols per a la seguretat, sinó també per a la competitivitat. Perquè poder arribar en bones condicions, no sols per a treballar, sinó també per a recol·lectar, o siga, per a qualsevol de les tasques, i per suposat per a, en el moment adequat i quan hi ha inclemències puguen resoldre's tots els problemes, se puga arribar bé a totes les explotacions agràries i ramaderes de la nostra comunitat, és fonamental com a factor de seguretat i de benestar, però també com a factor de competitivitat.

Per tant, estem coneixent, però vaja, pam a pam, pràcticament tot el territori de la comunitat. Estem coneixent bé tots els projectes que s'estan desenrotllant. I estem treballant en tots els ajuntaments i en els diputacions provincials, perquè hem tingut la sort de poder col·laborar amb les diputacions provincials, que és un efecte multiplicador sobre la nostra pròpia inversió que ja estem fent en els camins, però un exemple d'això són els camins que hem reconstruït, i que hem rehabilitat i que hem treballat després de les últimes inundacions.

Estan tots els pobles de totes les comarques jo crec que francament impressionats per la tasca que s'ha fet en tan poc de temps.

Moltes gràcies.

Proposició no de llei sobre la inclusió del municipi de Villar del Arzobispo en el Programa de desenrotllament Rural 2007-2013, presentada pel Grup Parlamentari Esquerra Unida-Bloc-Verds-IR: Compromís (RE número 15. 662, BOC número 73)

El senyor president:

Passem al punt número 3, que és: presa en consideració de la Proposició no de llei sobre la inclusió del municipi de Villar del Arzobispo en el

, presentada pel Grup Parlamentari Esquerra Unida-Bloc-Verds-IR: Compromís.

Senyora Oltra, té vosté la paraula.

La senyora Oltra Jarque:

Gràcies, senyor president.

Com veig que hui estem molt ecumènics, entre pastors, litúrgies, espere que esta proposició no de llei no se quede en una rogativa només, o almenys que, si és una rogativa, tinga bon resultat.

Efectivament vinc a defensar la inclusió del municipi de Villar en el programa de desenvolupament rural, perquè hem pogut comprovar com en eixe programa de la Comunitat Valenciana, corresponent al període 2007-2013, remés pel Grup Acció Local Serrania del Túria, s'observa l'omissió de Villar com a municipi rural, espai d'aplicació de l'eix tercer, pàgina 157 del document.

I que, per tant, ha estat exclós del programa, i això entenem a causa dels criteris o indicadors de ruralitat establits per la Conselleria d'Agricultura, Pesca i Alimentació, que podem resumir en els següents.

Primer, piràmide d'edat. Segon, densitat de població. Tres, usos del sòl, predominança del sòl rural, cultius, prats, pastos i terrenys forestals.

En l'esmentat PDR s'indica, entre d'altres afirmacions, que el criteri de demarcació de l'organització per a la cooperació i desenvolupament econòmic, OCDE, és el recomanat per la Comissió Europea en la preparació de la

(inintel·ligible)

2007-2013 de plans de desenvolupament rural. Des d'esta definició de ruralitat, es procedix per la Conselleria d'Agricultura, Pesca i Alimentació a realitzar l'anàlisi del territori valencià.

El criteri de demarcació rural urbà, utilitzat per l'INE, és la grandària d'un concret municipi, fixant-se en el seu volum absolut de població rural i igual a menor de 10. 000 habitants. Per a l'OCDE, igual que per a l'Eurostat, el criteri delimitador és la densitat demogràfica.

L'OCDE fixa el llindar de ruralitat en 150 habitants per kilòmetre quadrat, definició més ampla que la utilitzada per Eurostat, que fixa la frontera entre el territori rural i urbà en cent habitants per kilòmetre quadrat.

Atenent al contingut de l'esmentat programa de desenvolupament rural, principalment respecte de les afirmacions abans dites i òbviament als paràmetres o indicadors de ruralitat aplicables, es fa constar el següent.

Respecte la piràmide d'edats, cal dir que aplicant la taxa de reemplaçament, referida en el PDR, població de 20 a 29 anys, població de 55 a 64 anys, la mateixa establix que el municipi de Villar, i segons les últimes xifres disponibles, tant en l'Institut Nacional d'Estadístic com del propi ajuntament, en els següents termes, tenint en compte que el PDR iniciarà el seu camí a partir del present exercici 2008. A saber, referència 1 de gener de 2008, edat de 20 a 29, 526; edat de 55 a 64 anys, 427; taxa de reemplaçament 99.

Referència 1 de febrer de 2008. Edat 20 a 29 anys, 518. Edat 55 a 64, 432. Taxa de reemplaçament, 86.

Referència 1 de març de 2008. Edat de 20 a 29, 515. Edat de 55 a 64, 433. Taxa de reemplaçament, 82.

Ens trobem davant d'una piràmide poblacional desequilibrada, amb una puntuació zero.

Quant a l'indicar de densitat de població, indicant la fórmula prevista en el PDR, s'obté una densitat inferior al cent habitants per kilòmetre quadrat, per davall de la fixada per l'OCDE com a llindar de globalitat. Que, com dèiem, eren 150 habitants per kilòmetre quadrat. O la utilitzada per Euroestat, que eren 100 habitants per kilòmetre quadrat. A saber, habitants empadronats en 2. 600, 3. 801, 38,4 kilòmetres quadrats, 98,98.

Habitants empadronats en 2007, 3. 828. El mateix, 38,40 kilòmetres quadrats, 98,68. Situant-nos, en tot cas, en l'apartat zona de densitat alta, en puntuació 2.

Així mateix, i respecte del creixement de població, període 2000 al 2006, segon PRD, utilitzant la mitjana de variació de població de l'1 de gener de 2000 a 1 de gener de 2006, segons detall, seria la següent.

1 de gener de 2000, població, 3. 457. 1 de gener de 2001, població, 3. 459, increment anual 0,051. Data 1 de gener de 2002, població, 3. 505, increment anual, 1,33. Data 1 de gener de 2003, població, 3. 470, increment anual -en este cas seria decreixent-, -1. Data 1 de gener de 2004, 3. 626 de població, increment 4,5. Data 1 de gener de 2005, població, 3. 673, increment anual, 1,30. I data 1 de gener de 2006, població, 3. 801, increment anual, 3,48. S'obté una mitjana anual de creixement en este període, de l'1'61%, inferior al 5% anual fixat com a màxim, per damunt del qual es considera un municipi exclós de l'aplicació dels eixos 3 i 4 del PDR.

Quant a l'indicar de usos de sòl -com veuen estem seguint els propis criteris marcats per la conselleria-, utilitzant dades oficials, que obren a la pròpia Conselleria d'Agricultura, Pesca i Alimentació i a l'ajuntament de Villar, superfícies ocupades per cultius agrícoles sobre una superfície total òbviament coincident amb la superfície del terme municipal,

(ininte­l·ligible)

. hectàrees, s'obté el resultat següent: usos agrícoles i forestals, terres de cultiu, 2. 960 hectàrees; terreny forestal, 50 hectàrees; pastures i prades, 50 hectàrees; terreny improductiu, 50 hectàrees. En total, 3. 110 hectàrees.

Altres superfícies, rius i llacs, 20 hectàrees; superfície no agrícola, 710 hectàrees; casc urbà, polígon industrial, etcètera, seria el que és superfície no agrícola. En total, 730 hectàrees. Del que es deduïx un percentatge de terreny amb ús agrícola o forestal del 80,99% respecte de la total superfície del terme municipal. Aplicant-hi la puntuació assignada en funció de la proporció obtinguda, esta seria alta: 0.

Per tant, en aplicació d'estos criteris o indicadors de ruralitat previstos en el PDR, el municipi del Villar obté una puntuació de 2 punts, tret, efectivament, de la piràmide poblacional, inferior al llindar de 6 punts que suposa l'exclusió de l'esmentat programa, segons criteris de la mateixa conselleria. Per tant, ha de ser inclòs dintre d'aquest programa pels criteris de ruralitat.

A més, l'exclusió del municipi del Villar d'este programa de desenvolupament rural suposa un trencament de la cohesió territorial de la comarca, entesa esta com l'agrupació de municipis amb unes característiques comunes que la definixen per la seua realitat històrica, econòmica, geogràfica i social, trenca el principi d'identitat comarcal dels municipis que la integren, perquè recordem que és l'únic municipi que s'ha quedat fora d'aquest programa de tots els municipis de la comarca de la Serrania.

En tot cas, independentment de la interpretació que es puga donar a l'existència o no formal de les comarques, la conseqüència pràctica de les demarcacions territorials homologades -comarques, en realitat- en la seua segona categoria és que han servit i servixen com a referència, entre altres, per a la descentralització administrativa dels servicis de la Generalitat valenciana, sobretot en matèria, doncs, d'educació, mapa escolar, sanitat, àrees de salut, agricultura, per a la conformació de partits judicials, publicacions estadístiques oficials, etcètera, si bé no sempre són coincidents estes demarcacions, sí que tenen una base real en la divisió comarcal i han de servir com a referent territorial per a la implantació i potenciació d'activitats que impulsen el desenvolupament sostenible. Cal citar a títol merament indicatiu com a document important respecte d'això l'aprovació per la Conselleria de Turisme del Pla estratègic de turisme de la Serrania del Túria, considerant esta matèria decisiva, entre altres, per al desenvolupament econòmic de la comarca.

Pel que fa a l'aprovació del PDR, la comarca de la Serrania ha segut considerada sempre i en el seu conjunt com a espai rural des de l'inici dels programes de desenvolupament rural, Leader II i Leader+, programes que han contribuït decisivament al desenvolupament d'esta i cada un dels municipis integrants, consolidant-se este municipi, el del Villar, com a capçalera de comarca per a l'establiment de la seu de l'associació o grup d'acció local, que gestiona els distints programes Leader, amb la consegüent inversió en instal·lacions, obres, equipament immobiliari, així com en l'existència de distints organismes, serveis bàsics, atenent en realitat a una organització o estructura comarcal.

Excloure el municipi del Villar de l'espai eix 3 del programa suposa, de fet, un trencament de l'entramat comarcal que s'ha teixit des dels distints grups d'acció local constituïts amb motiu de la gestió i desenvolupament dels programes Leader aprovats.

A més, la Llei 45/2007 definix com a municipi rural de dimensió reduïda aquella amb una població resident inferior a cinc mil habitants, com és el cas, i que estiga integrat en el medi rural, definint este com l'espai geogràfic format per l'agrupació de municipis -clara referència a la comarca-, o entitats locals menors, amb menys de trenta mil habitants i una densitat inferior a cent habitants per quilòmetre quadrat. La Conselleria d'Agricultura no ha tingut en compte, a l'hora de classificar com a rural el municipi de Villar altres paràmetres com les infraestructures, els serveis, la renda per càpita, el pressupost, el caràcter inestable de la població immigrant, etcètera, elements indiscutibles que formen part de les característiques de ruralitat que té en l'actualitat el municipi de Villar.

Per això, el nostre grup parlamentari ha presentat la següent proposta de resolució, proposició no de llei: «Les Corts Valencianes insten la Conselleria d'Agricultura, Pesca i Alimentació a incloure el municipi del Villar del Arzobispo en el Programa de desenvolupament rural 2007-2013, i la Conselleria d'Agricultura, Pesca i Alimentació donarà compte del compliment d'esta resolució en el termini de tres mesos des de la seua aprovació. »

Açò seria la proposta, que pensem que pot ser aprovada per tots els grups parlamentaris,

donat, bé, la necessària inclusió d'aquest municipi per al seu desenvolupament, que és decisiu el participar d'aquest programa per a seguir amb un desenvolupament sostenible, econòmic i en paràmetres, bé, com els que ha tingut fins ara. I demanem, per tant, el recolzament d'aquesta proposició en esta comissió.

Moltes gràcies, senyor president.

El senyor president:

Gràcies, senyora Oltra.

Té la paraula el Grup Socialista com a grup que no ha presentat esmenes. Té deu minuts.

La senyora Crespo Domínguez:

Moltes gràcies, senyor president.

Senyories.

Jo, en veritat, crec que és una proposició no de llei molt sensata i que vol corregir el que potser, doncs, siga una omissió involuntària per part de la conselleria. En eixe sentit anuncie que el meu grup donarà suport a aquesta proposició no de llei que té com a objectiu recuperar un dret a un poble de la Comunitat Valenciana, en aquest cas, Villar del Arzobispo, de la comarca dels Serrans, que, si no és així, doncs, veuria minvar les seues possibilitats de desenvolupament oferides en el Programa de desenvolupament rural 2007-2013.

Però mirem el programa de desenvolupament de la Comunitat Valenciana i comprovem si realment s'ajusta el poble de Villar del Arzobispo als requisits. En l'apartat 3. 1. 1. 4. 2 del PDR, titulat «Delimitació dels espais rurals» -entre cometes-, rellevant als efectes de l'aplicació dels eixos 3 i 4, trobem una definició científica del que caracteritza un municipi com a rural hui en dia, insistint i recalcant la dificultat cada vegada més gran per a establir la susdita definició pel fet que les interaccions sobre el territori del camp i la ciutat, en aquest cas ens ocupa el poble de Villar, són moltes, com per exemple, doncs, àrees d'extensió urbanística de la ciutat que entren dins del que puga ser el camp o poble, en este cas Villar, en què coexistixen explotacions agràries amb vivendes, d'ahí que fou necessari a l'efecte de concretar l'àmbit geogràfic de potencial d'aplicació dels eixos 3 i 4 del PDR 200-2013 i optar per una definició tècnica específica que concrete una sèrie d'indicadors estadístics i geogràfics.

Geogràficament, el poble de Villar del Arzobispo pertany a una comarca anomenada Serrania del Túria, amb criteris clars de regressió poblacional i pèrdua de sectors tradicionals, com bé han explicat els senyors de Compromís-Bloc. Però si ens fixem de forma detallada en l'indicador poblacional de Villar, un dels criteris que marca la necessitat de l'actuació pública, és evident que el poble de Villar està dintre dels paràmetres definits i que en cap moment des de l'any 2000 al 2006 supera un creiximent de més del 5% a l'any, segons dades de l'INE. Jo no vaig a repetir totes les dades que de forma molt exhaustiva la companya de Compromís ha dit, però sí que vaig a recalcar, per exemple, que en l'any 2001 el creixement és de més dos habitants i que en l'any n'hi ha una disminució de trenta-cinc habitants sobre el cens del 2002. Per tant, en cap moment del 2000 al 2006 supera eixe màxim de 5% que marca la necessitat d'actuació pública dins del PDR.

Per tant, anem a passar a un altre dels criteris que també són indicatius. És el de la piràmide d'edat. Villar té un total de 1. 368 habitants de més de cinquanta anys, és a dir, un 39% de la població. És molt. I té 799 habitants de més de 65 anys, és a dir, un 23% de la població, factor també influent en el que és la sostenibilitat econòmica d'un poble, i social, a l'hora de rebre fons del programa de desenvolupament rural.

Com a municipi d'interior de la Comunitat Valenciana, també hem de destacar que una de les principals activitats de Villar és l'agrícola. Per exemple, amb 1. 975 hectàrees de vinyes que produïxen 5 milions de quilos de raïm, 12 milions de litres de vi, però, sobretot, l'activitat creixent de la seua cooperativa. També és rellevant el gran interés del sector per a la renovació de les seues vinyes mitjançant plans de reestructuració, que potser perillaren si Villar no continuara inclòs dins del PDR, adaptant les seues vinyes velles a noves plantacions en espatllera, introduint varietats noves de tempranillo i garnatxa, però també respectant el que és tradicional, com són la merseguera o la tintorera, i, sobretot, fent inversions en el que és el reg localitzat, que també, doncs, necessitaria d'estes ajudes del PDR 2007-2013.

També compta amb plantacions importants de camps de cereals que després transformen en farina, producte agroalimentari que és típic de Villar. I no hem d'oblidar els ramats d'ovelles per a la producció de llana, que són també una de les característiques del poble de Villar.

Per tant, crec que complix de sobra els indicadors marcats pel PDR per a ser inclòs dins d'este programa i que forma part també el que és el poble de Villar d'eixos 227 municipis que entren dins del grup espai rural i, sobretot, que no té punt 0, sinó que adquirix amb totes estes característiques un total de 2 punts, que faria necessària la inclusió d'este municipi.

Doncs, jo res més i moltes gràcies.

El senyor president:

Gràcies, senyoria.

Per a fixar la posició, senyor Giner, vosté mateix.

El senyor Giner Giner:

Moltes gràcies, senyor president.

Senyories.

Pensava que la seua intervenció, tant de la representant del Grup Compromís com del Grup Socialista, tindria un fonament més polític. Al final, uns i altres han fet més èmfasi en aspectes tècnics i jo, en la meua intervenció, intentaré també donar resposta a eixos aspectes tècnics, encara que no vull defugir la necessària valoració política del plantejament.

Certament, vixquem en esta comissió un cert ambient ecumènic, valg l'expressió, si no fóra per una manifestació cismàtica que s'ha produït, perquè respecte a este. , un cert cisma, perquè respecte a este punt n'hi havien dos proposicions no de llei, una s'ajorna, no sé per a quan ni per què, i l'altra es manté. Ahí pareix que no tot és tan ecumènic.

Però, bé, entrem al fons de la qüestió, i respecte als arguments que en el sentit més tècnic han manifestat vostés, tinc de dir, en primer lloc, Villar acumula, per criteris tècnics estadístics, en què està fonamentada la confecció del mapa Leader, acumula 6 punts, i això el situa fora d'este mapa. Acumula 6 punts. , perquè jo crec que en el PDR, que ha segut el document que bàsicament vostés han utilitzat per a fonamentar la seua intervenció, s'explica d'una manera totalment transparent com s'ha elaborat el llistat final de municipis Leader i els que no van a quedar i no van a estar en el Leader. Els càlculs s'han basat en els punts, en una sèrie de conceptes, als quals també vostés han fet referència, com la densitat de població, l'evolució del padró municipal en els últims sis anys, l'envelliment de la població i el percentatge de sòl urbà, vostés ho han manifestat ja, jo no vaig a fer més èmfasi en eixes qüestions, però estava clar que, tècnicament, si un municipi sumava 6 punts o més es quedava, d'acord amb eixos criteris tècnics, fora del Leader.

L'indicador del sòl era favorable per a Villar, obtenia 0 punts, però els altres dos conceptes no, els altres dos conceptes donaven punts, per exemple, la densitat de població alta ha fet que Villar, en la baremació tècnica, acumulara 2 punts. L'indicador d'envelliment de Villar del Arzobispo, amb una taxa de reemplaçament d'1,364, és a dir, 136,4%, fa que, doncs, també acumulara una sèrie de punts. Eixa dada la poden consultar vostés en Internet, es pot vore perfectament, la publica l'Institut Valencià d'Estadística.

Eixa taxa, segons criteris tècnics reconeguts, indica que la piràmide d'edat és sostenible o equilibrada. La població no està envellida, i amb eixes dades Villar obté, en el quadre base del mapa Leader, 4 punts. Per tant, 4 més 2 són 6 punts, i això fea que tècnicament quedara fora com a municipi Leader.

Per una altra banda, han fet vostés al·lusions a la comarca que no vull deixar de comentar. No és possible utilitzar un llistat oficial de municipis inclosos en una comarca, ¡no és possible! ¿Per què? Perquè no existix, no existixen eixes comarques. Distintes conselleries i també l'IVE utilitza certes demarcacions a efectes tècnics per a definir distintes desconcentracions administratives o inclús plans d'actuació pel fet que una oficina comarcal, per exemple, d'agricultura, atenga els agricultors de determinats pobles, no es pot portar a concloure que això tinga conseqüències vinculants per a qualsevol altra política pública.

En segon lloc, les teòriques comarques no han servit mai -i ho saben vostés perfectament- com a model territorial de les ajudes Leader. Ho saben. En tots els grups Leader hi ha poblacions de diferents comarques, fins i tot de cinc comarques diferents en el cas d'Alacant. Hi ha altres que són de tres comarques com és el cas del massís del Caroig. Podíem ficar molts exemples.

Per una altra banda, en allò que fa referència a les comarques, la comarca de Los Serranos mai s'ha considerat inamovible com a comarca a l'hora de decidir els límits territorials del Leader.

A més, el model de definició dels espais rurals aprovat -i això és molt important- pel grup d'experts internacionals i dels tècnics de la Conselleria d'Agricultura avalen els indicadors de

que s'han utilitzat en el PDR valencià i avalen les seues definicions numèriques, uns indicadors que tots els experts consideren que deurien de fer-se a nivell. , que havien de fer-se a nivell municipal i no comarcal.

Per últim, -i per no abundar més en el tema de la comarca- en la comunitat, este tipus de separació geogràfica no ha suscitat consens i, de fet, la nostra màxima norma, que és l'Estatut, ha recollit eixe sentir. L'Estatut va ser modificat per la Llei orgànica 1/2006, de 10 d'abril, i l'actual redacció ha suprimit tota menció a les comarques. Per tant, eixe criteri també crec que queda fora de lloc.

Però crec que cal insistir en altres aspectes que no són menys importants. Villar del Arzobispo no ha sigut exclòs del programa de desenrotllament rural. No ha sigut exclòs del PDR, perquè eixe programa compta amb 26 mesures de recolzament al medi rural, que inclouen ajudes als agricultors i a les empreses agroalimentàries, les cooperatives i a la protecció del medi ambient. Al terme municipal de Villar del Arzobispo, eixe terme no serà inclòs solament en el Leader, solament en Leader, sinó que 6 de les 26 mesures que té el Leader, d'eixes 26 mesures del Pla de desenrotllament rural, sols 6 les contempla el Leader. La resta no es contempla en el Lideri, per tant, són susceptibles de ser aplicades a un municipi com Villar del Arzobispo.

Per tant, el Leader sols té un 12% del total dels fons del PDR. I jo insistisc: Villar del Arzobispo no ha quedat fora del PDR. El PDR no diu que Villar del Arzobispo no siga rural. Sols conclou, amb el seu mapa de l'espai Leader, que Villar del Arzobispo, afortunadament, no és un dels municipis amb majors problemes demogràfics. No està entre els més despoblats i més envellits de la Comunitat Valenciana. Això és el que conclou eixe estudi. Això és el que diuen les estadístiques i els padrons. És una realitat que és fàcil de demostrar tècnicament i que no té sentit discutir-ho des del punt de vista tècnic.

La qüestió és si a Villar del Arzobispo, com a població, l'interessa o no, en estos moments, estar dins de les ajudes del Leader.

I mosatros concloem, com a grup, que no l'interessa estar en el Leader perquè les ajudes del nou Leader 2008-2013 es vinculen als municipis despoblats i envellits.

(so d'un telèfon mòbil)

I és per això que van a centrar-se en actuacions de recuperació de renovar i fer més jove la població. Eixe és l'objectiu declarat pel PDR per a estes ajudes del Leader.

Però les actuacions prioritàries són, en conseqüència, aquelles que afavorixen l'aplegada de nova població a eixos municipis despoblats o envellits i eixe tipus d'enfocament no és el més adequat per a la situació real que viu Villar del Arzobispo.

Per altra banda, Villar del Arzobispo, com a municipi rural -insistisc que es conceptuat com a municipi rural- sí està dins de l'estratègia valenciana per als territoris rurals Ruralter i estes seran les ajudes que rebrà Villar del Arzobispo en substitució de les del Leader.

La Conselleria d'Agricultura està treballant, en estos moments, en dues ordres de convocatòria d'ajudes al medi rural. Una, que s'anomena Ruralter-Leader, compta amb un 36% de fons europeus, un 63% de fons de la conselleria i un 1% de fons del ministeri. En total, en eixe Ruralter-Leader, 61 milions d'euros per a sis anys. L'altra ajuda és la Ruralter-Paisatge, que compta amb 43 milions d'euros per als mateixos sis anys i tots, en este cas, són fons de la conselleria. Esta segona ordre d'ajudes és en la qual se va a incloure a Villar del Arzobispo.

I el més important, -i acabe- l'objectiu i les prioritats de Ruralter-Paisatge sí afavorixen el tipus de desenrotllament que Villar del Arzobispo necessita, perquè no seguixen criteris de concessió d'ajudes tan restrictives com Ruralter-Leader.

Entre altres coses, i el més important, el Ruralter-Leader sols es pot subvencionar -amb eixe Ruralter-Leader- empreses de menys de deu treballadors. Amb el Ruralter-Paisatge es poden subvencionar empreses de fins a 250 treballadors. Amb el Ruralter-Leader no es poden subvencionar -i això és molt important per a Villar del Arzobispo- ni l'agricultura, ni les empreses agroalimentàries i amb el Paisatge, sí.

El senyor president:

Senyor Giner, senyor Giner, li avise que està passant-se.

El senyor Giner Giner:

Ja. Li ho agraïsc i acabe. Moltes gràcies, senyor president.

El senyor president:

Doncs moltes gràcies, senyor Giner.

Té la paraula la il·lustre diputada senyora Oltra.

La senyora Oltra Jarque:

Gràcies, senyor president.

Veig que no s'ha quedat en una rogativa, sinó més bé en un mantra, seguint també l'esperit ecumènic. De totes maneres, estic convençuda que tenim raó quan el portaveu del Grup Popular comença la seua intervenció com sempre, desqualificant el nostre grup, i, per tant, quan un no té arguments se dedica a desqualificar l'altre.

En tot cas, no vull deixar tampoc passar l'ocasió d'agrair el Grup Socialista el seu recolzament a la proposició no de llei i ara entraré a rebatre els arguments del senyor Giner.

Efectivament, ens hem centrat en aspectes tècnics i hem seguit els indicadors de la mateixa conselleria -que no hem qüestionat- i seguint eixos indicadors, -que jo m'alegre que internacionalment s'hagen reconegut com a bons- precisament per això, aplicant els propis indicadors de la conselleria, no té cap tipus de justificació que este municipi estiga fora del PDR. I està fora del PDR perquè no se li han aplicat els criteris de ruralitat, que han sigut internacionalment felicitats per ells.

Per tant, a allò que el nostre grup s'ha limitat és a, agafant els indicadors de la mateixa conselleria, aplicar-los a este municipi amb les dades que s'han d'aplicar i ix una puntuació dos. No ix una puntuació sis o per damunt de sis, que és el límit pel qual se quedaria fora el municipi. Ix una puntuació dos, simplement pel tema de la densitat de població, però en la resta d'indicadors el municipi té puntuació zero i la piràmide poblacional està desequilibrada: creix la població entre 55 i 64 anys i decreix la de 20 a 29 anys, amb referències de l'1 de gener de 2008 a 1 de març de 2008. I això són dades oficial del padró i de l'INE. Per tant, la taxa de reemplaçament donaria un indicador zero. Si la taxa de població dóna zero, -la de piràmide poblacional- si la del sòl dóna zero i la de densitat dóna dos, doncs escoltem: dos més dos quatre i dos és menys que sis i hauria d'entrar este municipi.

Les piruetes dialèctiques sobre si ha entrat o no en el Leader i no en el PDR és evident que el que fa el programa és excloure, com a municipi rural, el municipi de Villar del Arzobispo i el municipi de Villar del Arzobispo, el que li interessa no sé jo si és el Grup Popular que ho ha de decidir, perquè el que diu l'ajuntament, el que diu el seu alcalde, és que volen estar inclosos en este programa. I, a la millor, l'alcalde del municipi sap millor el que li convé al municipi que no el Grup Parlamentari Popular, -amb tots els meus respectes- que pot tindre una opinió sobre això, però crec que la gent de Villar del Arzobispo sap millor que ningú el que necessita. I la gent de Villar del Arzobispo vol que el seu municipi estiga inclòs. No és que ho vulga, és que, segons el criteris de la conselleria, està inclòs i la conselleria, injustificadament, l'ha deixat fora.

No me servix tota l'argumentació que vosté ha fet de les comarques perquè, clar, no tenia altra argumentació que fer, perquè -com dic- dos més dos són quatre i dos és menys que sis. Perquè ja he dit jo en la meua intervenció que, independentment de la interpretació que es puga donar a l'existència o no formal de les comarques, evidentment el nostre grup sap que les comarques no són una realitat administrativa. No hi ha una llei que done suport a la realitat comarcal. Però també la seua senyoria sap -i tots en esta comissió sabem- que s'utilitzen políticament -ja que vosté feia referència al tema polític- les comarques com a referència i com a referència, moltes vegades, per a fer actuacions de l'administració i la mateixa -i l'he citada com a exemple- la mateixa Generalitat Valenciana fa plans -com per exemple el Pla estratègic de la

serrania

del Túria- on està donant almenys un visat de realitat a la realitat comarcal, que tots sabem que en el nostre territori existix. És cert que no és una realitat administrativa, no és una realitat legal, però no vol dir que no existisca com a fenomen econòmic, històric, poblacional, etcètera.

Però és igual, és igual. Era un criteri polític dels que vosté tirava en falta: la cohesió comarcal, el fet que l'únic municipi que s'haja quedat fora siga Villar del Arzobispo. Però conteste'm vosté per què se li ha donat quatre punts en la piràmide poblacional quan és desequilibrada, quan envellix la població i, segons els propis criteris, aplicant-los, hauria d'estar inclòs el municipi de Villar del Arzobispo. Això és el que vostés han de contestar o almenys la conselleria hauria de contestar.

Per tant, no sé si interpretar que els criteris polítics que vostés barallen són, com sempre, no criteris politics, sinó criteris partidistes i que, al final, el que prima en la inclusió o no d'aquest municipi en el Pla de desenvolupament rural no és ni la puntuació segons els indicadors de la conselleria, ni la seua cohesió o no territorial de la comarca, sinó que el que prima és el color polític de l'ajuntament, que evidentment no coincidix amb el seu, i, per tant, això és el que ha fet valdre la conselleria per a deixar fora este municipi.

Moltes gràcies i res més.

El senyor president:

Gràcies, senyora Oltra.

Té la paraula. Un momentet. Té la paraula la senyora Crespo.

La senyora Crespo Domínguez:

El senyor president:

Doncs perdone. No hi ha. Té raó, té raó. És veritat.

Senyor Giner, disculpe.

El senyor Giner Giner:

Moltes gràcies, senyor president.

El senyor president:

Sí que és veritat.

El senyor Giner Giner:

En cap moment ha sigut la meua intenció desqualificar ningú i si algú s'ha sentit ofès, li sol·licite humilment les més sinceres disculpes. No ha sigut eixa la meua intenció en absolut. A la millor és que hem volgut seguir eixa metàfora i potser que, al seu criteri, no haja utilitzat l'expressió més encertada. Tal volta.

En segon lloc, home, jo de matemàtiques encara m'en recorde i dos més quatre són sis. Això és inamovible. I el quatre ix de la valoració tècnica. Això també és inamovible. Dos més quatre, sis i el quatre ix d'una valoració tècnica que no fem ni vosté, ni jo. No és tracta de fer una apreciació de si el quatre. És que són els punts que els tècnics han. , després d'eixa valoració tècnica.

Seguidament, li dic que vosté ha fet l'única valoració política al final de la seua intervenció. Resulta que en el Partit Popular són tan perversos que deixen a eixe poble perquè no és del seu color polític. Doncs mire, li vaig a explicar una cosa. Ací em té a mi que sóc alcalde d'un poble que es queda fora exactament igual que Villar del Arzobispo. És a dir, en Ruralter-Paisatge hem d'atendre la possibilitat que els pobles que mos quedem fora del Leader d'accedir a altres ajudes.

Vosté deia «per valoracions polítiques». Mire, quatre dels municipis que han eixit fora del Leader, quatre són del Partit Popular. Li els vaig a dir: a Alacant, Callosa d'En Sarrià i Polop, i a València, per exemple, Vallada i Càrcer, del massís del Caroig. I jo, que sóc alcalde, igual que el senyor alcalde de Villar del Arzobispo, li dic a vosté que no pontifique amb la valoració que puga fer el senyor alcalde de Villar del Arzobispo, perquè ací té un alcalde d'una altra població amb la mateixa situació que ho valora d'una forma ben distinta.

Jo li he dit anteriorment -i ara li ho reitere- que Villar del Arzobispo, com Càrcer, com Vallada, com Polop, com Callosa d'En Sarrià, no han sigut exclosos del Programa de desenrotllament rural: primera qüestió.

Segona qüestió: Villar del Arzobispo, com a municipi rural, que seguix sent municipi rural -com el meu-, sí que està dins de l'estratègia valenciana -com el meu- per als territoris Ruralter.

I estes seran les ajudes que tindrem eixos municipis, que no estarem en el Leader. M'entén? Ara. O Cheste que també està, que també està Cheste, com altres municipis, també del Partit Popular, com Albaida, com Olleria, com Aielo de Malferit. Fixe's, fixe's fins a quin punt el Partit Popular ha sigut discriminatori, que han anat fora la major part dels pobles, la major part dels pobles que han anat fora són del Partit Popular. ¡Home, no serà tan mal això! , excepte que hi hasca un altra intenció, però no és d'aplicació ahí, no és d'aplicació ahí.

I després li he de dir, en tercer lloc: Villar del Arzobispo va ha tindre fons, com els tindrem els altres pobles, per al desenrotllament gràcies a La Generalitat i a la Conselleria d'Agricultura, perquè si fóra pel ministeri. un 70% dels municipis rurals valencians, antics Leader i Proder, s'hagueren quedat sense ajudes, si fóra pel ministeri.

L'estratègia Ruralter, en la qual entren tant els municipis Leader com el municipis que tindrem accés al Paisatge, serà possible perquè La Generalitat va a passar dels 33 milions, que va ficar en el Leader i Proder en el període 2000 a 2006, a ficar-ne 86 milions des d'ací, des d'este moment fins al 2013.

El ministeri s'ha limitat ha redactar la Llei de desenrotllament rural sostenible -que això queda de cine-, però no li ha donat -mire vosté quin oblit-, no li ha donat contingut econòmic. La ministra Espinosa decidix llevar-li a la Comunitat Valenciana el 60% dels fons europeus que li donaven en l'anterior període, de 59 milions hem passat a 23 milions, i ni menys ni més que reduir un 98% els fons de l'estat.

(Se sent una veu que diu: «No és veritat»)

Això és veritat perquè han passat de ficar en el Leader Plus i Proder, valencians, 33 milions a ficar-ne, ara, 610. 000. Mire si és veritat o si és mentida. Faça la proporció i vorà si això és el 98% o no; entre altres coses perquè el Proder desapareix, 610. 000 euros.

És molt bonico dir en una llei, que és un xicotet municipi rural, un poble de menys de 6. 000 habitants, de fer tota la filosofia que vullga; però després dotar econòmicament amb zero euros eixa política que es pretén portar a cap per mitjà d'una llei. I això és tal veritat com que ahí està la realitat.

Moltes gràcies, senyor president.

El senyor president:

Gràcies, senyor Giner.

Dir-vos, acabades les intervencions procedix fer la votació. Aquells que estiguen a favor d'aprovar la proposició no de llei. A favor? , com dia, per favor. 7. En contra? 8. No s'aprova.

Bé, abans de passar a la següent he de dir-vos que hem rebut -el lletrat m'ha passat ara mateixa- l'Informe de la ponència sobre l'agricultura espanyola en el nou marc de la Unió Europea. Com portava. , quan n'hi ha només un exemplar, i portava el CD, hem dit que ens feren una còpia perquè tingueren tots vostés, per si volen consultar-lo.

I a partir d'ahí seguirà la presidència.

(Ocupa la presidència el vicepresident de la comissió, senyor Eduardo Ovejero Adelantado)

El senyor vicepresident:

Proposició no de llei sobre l'augment de la inversió en la modernització del regadiu valencià mitjançant la utilització de mecanismes afavoridors de l'estalvi d'aigua, presentada pel Grup Parlamentari Esquerra Unida-Bloc-Verds-IR: Compromís (RE número 15. 962, BOC número 73)

El senyor president:

El senyor Pañella Alcàcer:

Moltes gràcies, senyor president.

Bé, poca justificació caldria fer. Vull dir, però n'hi han justificacions per a esta proposició per tots els costats.

En primer, m'agrada de començar o voldria començar amb una de les qüestions que vostés han portat, és el Comité de Regions de la Unió Europea va aprovar en la sessió plenària del 10 d'abril de 2008 el dictamen sobre la comunicació a la comissió al Parlament Europeu i al consell, de 18 de juliol de 2007, que es diu «Afrontar el desafío de la escasez de agua y la sequía en la Unión Europea», allò que se dia el «Informe Camps». Doncs allí mateixa diu, en un dels seus punts, diu que anima als estats membres, les regions i municipis de Europa ha treballar per la conservació de l'aigua, l'estalvi de l'aigua, la reducció de pèrdues i una major reutilització; prioritats absolutes per damunt d'altres alternatives. I demana que s'adopten mesures estructurals adequades per solventar de manera sostenible els problemes d'escassesa d'aigua i de sequera.

Un altre d'eixos mateixos punts que tots, que vostés van subscriure, i que jo també, diu: «Subratlle que per a lluitar contra l'escassesa d'aigua i la sequera, la prioritat absoluta és anar cap a una economia que faça un ús eficient, estalviador i sostenible de l'aigua. Que estalviar aigua significa, a més estalviar, energia. Al igual que l'energia l'aigua és necessària per totes les activitats humanes, econòmiques i socials. »

En un altre dels seus punts senyala que també els estats membres i els ens regionals i locals haurien de fixar-se com a prioritat la consecució dels objectius de l'actual Directiva marc de l'aigua. Per tant demanava l'aplicació de la Directiva marc de l'aigua.

Vull dir, dins d'eixe concepte -el qual compartim-, jo pense que l'obligació que tenen les Corts Valencianes és prioritzar la solució als problemes que tenen -i en este moment jo me referiré ja a la mateixa intervenció que fera en un plenari, parlant d'este tema-, és a dir, és anar prenent mesures, anant donant passos, és.

Va dir. evitar les discussions? No. Discutim tantes vegades com faça falta. i quant més millor. Però al mateix temps que discutim, donem passos endavant. I, per tant, jo és el que reclame, que d'ací isquem donant un altre xicotet pas endavant, com el que vaig proposar en el seu moment.

En esta situació, encara que les pluges pareix ser que hagen ofegat un poquet els crits, en este moment, del debat, no? , però que realment la situació és una qüestió temporal, però que en un temps podem tornar a necessitar esta aigua, doncs hem de ser racionals. I quan dic racionals és dir: a on, en quin moment i en quin lloc fan falta, i actuar en conseqüència.

Ja en el seu moment vam presentar una proposició, que era la que afectava -al paréixer nostre és el més important- el Xúquer, i que vam parlar de demanar el que és la declaració d'aqüífer sobreexplotat, el de la Manxa Oriental. Eixe aqüífer que realment, que a més l'aqüífer de la Manxa que brollava en les aigües soterranis, al riu Xúquer i al Cabriol, doncs en este moment està exhaust en eixe pas, eh?

Per tant, dins d'ahí, jo el que sí que els he de citar és que. anem a passar: Quina és la proposició que es fa des de la Conselleria d'Agricultura?

Bé, doncs ja vaig dir i vaig insistir en el que vaig dir també en el debat de pressupostos: la Conselleria d'Agricultura va perdent cada vegada més entitat dins del que és el pressupost global de La Generalitat, va perdent pes específic, perd percentatge, eh? I abans de dir la xifra vull insistir: si en el 2001 representava el 4,77, ha anat disminuint, disminuint progressivament, eh? , i baixant al 2,63 previst en l'exercici 2008.

Simplement: Què passa? Que quan el pressupost de La Generalitat augmenta en un 7%, el de la Conselleria d'Agricultura augmenta un 2,4%; perd en relació a la globalitat del pressupost al voltant d'un 5% anual. Això és important, és important. I no ens val, però, també, que digueren que l'apartat de modernització de regadius, en este pressupost, a passat a Medi Ambient. Val una consideració global, però bé, sense això el pressupost, l'augment, encara era menor.

El que sí vull dir és que això sí que és aclaridor, el fet que la millora de regadius passe a Urbanisme i Medi Ambient i no estiga en Agricultura. Això sí que és molt, molt, significatiu de la finalitat que se'ls dóna als recursos hídrics; passa d'Agricultura a Urbanisme i Medi Ambient.

Simplement he de dir, però basant-mos en la modernització de regadius, eh? , vostés portaven un programa, el Partit Popular portava un programa:

. Vull dir, el pressupost per a fer això ha anat disminuint també, disminuint de 25 milions a 20 milions. I no és dedica cap línea a iniciar eixa extensió de recs de suport a determinats cultius de secà en les zones especialment deficitàries en aigua, ni a impulsar un pla especial de recs de suport per als cultius de secà, tampoc aprofitar allí on siga possible l'aigua depurada. Per tant, en eixa línea, és on jo crec que deuen de plasmar.

I d'alguna manera el to de la meua intervenció intenta ser un to i aportar dades, de centrar el problema i no d'arribar a enfrontaments. Perquè pense que -i ho vaig dir en el seu dia, també, i vull insistir- que en la situació de l'agricultura valenciana no són els enfrontaments el que ens fa falta, sinó ens fan falta decisions, decisions positives i que recolzen el camp valencià.

Abans de sentir a la consellera parlant de l'última campanya citrícola, que dia que. , bé, que havia sigut millor. Efectivament, ha sigut millor. Però pense que estem perdent el temps per a planificar el futur en esta campanya, que ha sigut millor però per moltes qüestions, entre altres algunes purament conjunturals, i que l'any que ve ens podem trobar amb una situació molt més similar a la de l'anterior, que no en una línea ascendent de millora.

Per tant, dins d'ahí, és a dir, dins d'eixa globalitat en la qual està el camp valencià, en este moment, dir, escoltem, hem de duplicar.

I la proposta és clara, pense que cal fer un esforç, sobretot perquè ja tenim els dos problemes: el problema, per una part -com he dit-, de la situació agrària valenciana i, per l'altra, les nostres reclamacions -que jo diria-, les justes reclamacions sobre l'aigua. Perquè eixes justes reclamacions, eh? , que en este moment són reclamacions de paper -i dic de paper perquè estan en la premsa-, passar-les a l'altre paper, al que sí que ho pot aconseguir, al dels diners, al del pressupost, al de la realitat, al de facilitar unes adjudicacions per a millorar, per a facilitar totes eixes subvencions, per a millorar els sistemes de rec.

Podia parlar molt més temps, però seria insistir amb els mateixos arguments. Per tant, jo crec, simplement, dir, recalcar la importància del tema. Jo sé que me poden dir: «Bé, sempre se poden posar més diners. », que no se negarà això. Però el tema, després, també jo he de dir-vos a tots, he de dir-los a tots, senyors diputats i diputades, que, precisament, la intencionalitat política, la intencionalitat política se veu en les partides pressupostàries. L'altra cosa és dir «sí, mos agrada», perquè a tots ens agrada, però dins de les nostres prioritats. conste o no conste.

El que estic dient jo és que la proposta que faig deuria de constar en les prioritats del govern valencià.

Moltes gràcies, senyor president.

El senyor vicepresident:

El senyor Lozano i Pastor:

Gràcies, senyor president.

Senyor Pañella, mosatros anem a recolzar la proposició no de llei que vostés presenten, perquè mos pareix d'una lògica indiscutible.

Mire si és indiscutible que la realitat des del 2001 fins ací ha sigut que reconeixent que s'ha fet un esforç en rec localitzat, la veritat és que no s'ha fet suficient. Els 45 trams, dels quals el ministeri en el conveni de Zaplana 2001 se comprometia amb el USUJ per a fer els 45 trams de la millorar del regadiu de la Sèquia Reial del Xúquer, en este moment tan sols n'hi han 3 executat i 6 licitats.

Amb eixe ànim de contribuir, el Ministeri d'Agricultura entrà a assolir trams, pel fet que la pròpia conselleria, el propi Consell, no tenia capacitat econòmica per a poder-les fer. I no mos dol ni mos sap mal, és el que cal fer: quan no ho puguen fer uns, ho fem entre tots. El que no és possible és que després es vulga argumentar que ací pràcticament es fa tot des d'ací i mai es fa res des de fora. I eixe és un greu problema que els valencians i, sobretot, el Consell tenen.

Mire, el PDR 2007-2013 tan sols hi han 5 milions d'euros per als sis anys per al regadiu, 6 milions d'euros per a sis anys en el PDR 2006-2013. Què estem dient? Que no hi haurà ni tan sols un milió per any per a la millora dels regadius. Perquè jo no sé si és que el Consell, en eixa necessitat d'utilitzar els diners en altres aspectes o en altres polítiques discutibles -jo, personalment, pense que el que fa és que abandona el sector agrari, ja fa temps que he pensat això-, lògicament reduïx dels més dèbils, que en este moment és el sector agrari.

Jo crec que açò és un error. I és un error perquè senzillament mos donaria molt més força moral si mosatros tots junts férem aquelles proposicions, i sobretot milloràrem. Perquè al final, quan estigueren, per exemple, acabats els 45 trams de la Sèquia Reial del Xúquer, de l'USUJ, estem parlant d'un estalvi de 100 hectòmetres cúbics d'auia.

Per tant, és una xifra que seria només amb eixe estalvi suficient per a poder enviar tota la que necessita el Vinalopó, que se parlava que el transvasament estaria fent uns 80 hectòmetres cúbics.

Per tant, i per estes raons, i per les que vosté ha estat comentant, i per moltes més que se'n podrien dir, però que és un tema que ni s'ha esgotat ni s'esgota i que encara durarà, tindrem més ocasió de seguir.

Per tot això, anem a recolzar la proposició no de llei, i mos agradaria que la resta també la recolzaren.

Moltes gràcies.

El senyor vicepresident:

El senyor Parra Sisternes:

Molt bé. Moltes gràcies, president.

Senyories.

Senyor Pañella, no anem a entrar en enfrontaments, per suposat, en un tema com este, com és debatre sobre millorar en l'estalvi de l'auia, en la modernització del camp valencià, en definitiva, millorar en tot el que repercutix o tot el que és sensibilitzar-se en el món dels llauradors, en el món de l'agricultura. I que, més o menys, tots els que estem ací, sent valencians com som, mos afecta un poquet de prop, perquè tots patim, encara que en la condició nostra política, en les nostres condicions particular, sempre patim en el nostre entorn els problemes dels llauradors i els problemes de l'agricultura valenciana.

No obstant, evitant enfrontaments i debatint sobre millorar sobre estes qüestions, sí que és de veres que en la seua proposta parla d'augmentar la inversió, augmentar la inversió en la modernització del regadiu o en la modernització de sistemes d'estalvi d'auia, afavoridors en l'estalvi d'auia, en este cas.

I en la seua exposició parla també un poquet, o ha diferenciat el que podria ser. , ho diferenciaria jo, el que podria ser el que és la modernització del regadiu dins de l'agricultura valenciana i el que són les mesures per a l'estalvi de l'auia en el camp valencià o en altres sectors, perquè tots hem de saber que no sols afecten a l'agricultura valenciana, sinó als mateixos sistemes de depuració o de recuperació d'auies i d'altres. Exactament, com ha dit vosté, i el senyor Lozano, podríem estar parlant, i a més, encantats estaríem mosatros de parlar d'estos temes i debatre més i fer propostes.

Però això és el que el meu grup veu, que propostes. realment propostes no hi han, perquè dir que s'augmente la inversió. , vosté ho ha dit. Clar, el doble, el triple i el que faça falta. Però això és també disparar a l'aire i si cau alguna cosa i arrepleguem alguna cosa, ho arrepleguem i tirem endavant.

Jo crec que el que cal fer són propostes més, més consolidades, unes propostes que siguen més pràctiques i més racionals per a vore en quins problemes, en quin sector o en quina part d'eixa. de l'agricultura, que és el que crec que hem de debatre ací, es pot millorar. I després també fer propostes concretes, en quina part, en quin sector de l'estalvi o de la reutilització de les auies se pot parlar també i tirar endavant.

Sobre la modernització, jo li hauria de dir que el Consell de La Generalitat ja, quant a modernització de regadiu, ha sigut una de les actuacions prioritàries en la seua política. I estem al voltant del 70% de la superfície de la Comunitat Valenciana modernitzat. I en algunes comarques, podria dir particularment de la que. de la meua comarca, que és la comarca de la Costera, estem en el 90, per no dir el cent per cent, quant a aprofitament d'auies superficials i auies subterrànies, de les dos maneres. D'esta forma, d'eixe 70%. , estem parlant que en el conjunt d'Espanya està al voltant del 42%. Mosatros estem superior al 70%, i en algunes comarques inclús en el 90%.

En segon lloc, des de l'any 1995, que estaven modernitzades unes 57. 000 hectàrees de terreny, de regadiu, del que afecta a la Comunitat Valenciana, a finals de 2007 estàvem en 235. 00 hectàrees aproximadament, quatre vegades més. O siga, sí que es de veres. , i jo crec que hem de reconèixer tots que la política del Consell des de que governa el Partit Popular, almenys des de l'any 1995, ha sigut molt específica en eixe aspecte per part de tots els consellers i conselleres que han passat per la Conselleria d'Agricultura. I s'ha fet un esforç molt important en eixe aspecte, quant a inversions en modernitzar el regadiu i en transformar eixos regadius que es feen abans, de reg a manta o en les sèquies, a fer-los en reg localitzat, per eixe estalvi, que al final tot això repercutix o es traduïx en un estalvi d'un 20% del consum de l'auia, que també cal tindre-ho en consideració quan vosté parla d'estalvi d'auia.

Tot açò ha suposat una inversió al voltant dels 1. 500 milions d'euros, que ha sigut aportat un 41% per la Generalitat valenciana, un 33% -sí que és de veres- per les comunitats de regants -perquè les subvencions eixien sempre mixtes, compaginades-, un 16% per fons europeus i tan sols un 10% pel Ministeri d'Agricultura. I això un poquet li ho dic a vosté, senyor Lozano, perquè jo crec que el Ministeri d'Agricultura, entre cometes, que ara ja no existix, ara és el Ministeri de l'Auia. I també m'agradaria un poc recalcar que la sensibilitat que té el Partit Socialista en l'agricultura, perquè ara ha desaparegut el Ministeri d'Agricultura. I clar, és més sensible, sí que es de veres, parlar d'auia o estar dins d'eixe compromís de l'estalvi o de la recuperació auies residuals, però també és de veres que el que cal parlar un poquet és d'agricultura, que estem en esta comissió, i un poc parlar del Ministeri d'Agricultura, el que ha fet i el que ha invertit en esta Comunitat Valenciana, el 10% d'eixos 1. 500 milions d'euros.

En tercer lloc, el pressupost eixe que durant. Bé, en estos moments, la Generalitat valenciana, també és de veres, i això va un poc lligat en el que ha exposat vosté en la seua exposició sobre la modernització de regs, no sols està enfocada o, almenys, prioritzant eixa modernització, perquè ara sí que s'han vist eixos problemes del que és l'estalvi de l'auia.

La Generalitat valenciana el que està fent ara és un gran esforç en millorar eixa eficàcia del regadiu. Per això, millorar eixos sistemes de reg per a l'ús de l'auia, incloent eixa reutilització d'auies residuals, que crec que és interessant i que en molts municipis -i en el meu precisament estem fent ara un esforç i projectes per a eixa reutilització d'auies residuals-, sobretot en els ajuntaments, que es podrien aplicar per a regs de jardins i d'altres usos industrials.

I també l'ús del conjunt d'auies superficials i subterrànies, sobretot unificar-ho per a fer eixe reaprofitament que siga més beneficiós per a tota l'agricultura valenciana.

I, indubtablement, la transferència solidària i sostenible de l'auia de zones excedentàries a zones deficitàries, que és un debat que està en la ment de tots i que no hem deixat de discutir o debatre.

Respecte a la. no ha parlat. Bé, vosté, en este cas, en la seua exposició no ha parlat d'un punt que duia també, del que serien les transformacions. del que són els terrenys d'ús secà o forestal a regadiu. Però sí que també cal tindre en compte que dins d'eixe estalvi o eixa modernització de l'auia, el que hauríem de comptar també és que els sondejos i les perforacions les autoritza la Confederació Hidrogràfica del Xúquer. Aleshores, sí que m'agradaria donar-li una pinzelladeta que quan es parla de transformació de secà a regadiu, hi han dos. cal distingir quan és simplement moviments de terres en zones que ja són regadiu o el que són transformacions pròpiament dites a regadiu que autoritza. , perquè eixos no reguen de sèquia ni de comunitats de regants que ja existixen. Eixos és que han fet una perforació, han fet un pou i els donen auia. Aleshores, això ho controla la confederació hidrogràfica. Jo crec que la conselleria en este aspecte ha estat molt insistent, ha dut una labor molt exhaustiva d'eixes transformacions, ha fet un seguiment, i crec que s'estan controlant. , al llarg de dotze o tretze anys que estem governant, que s'ha fet un control prou exhaustiu de tot eixe aspecte.

Per tant, puguem parlar de més coses quant a projectes de modernització, projectes d'inversió, projectes de reutilització, però m'agradaria que se parlara de propostes més concretes. I si falta, tornem un altre dia, i els dies que facen falta, a debatre sobre eixes propostes.

Per tant, el Grup Parlamentari Popular, en principi, rebutjaria esta proposta per eixos motius.

Moltes gràcies.

El senyor vicepresident:

El senyor Lozano i Pastor:

Gràcies, president.

Ràpidament, que el senyor president només me dóna que un minut.

Senyor Parra, la veritat és que jo li he reconegut a vosté l'esforç que s'havia fet, i el que no trobe obvi és que vosté diga que Madrid no ha fet res. Perquè aleshores, o ací ja a mi me toca ja per principi atacar directament o recordar-li, perquè a la millor vosté, com no estava, no ho sap, que ací el ministeri totes les infraestructures del canal Túria s'ha gastat més de 300 milions d'euros: en Tous, Picassent, Carlet, Rafelguaraf, Torrent, Montortal i un llarg etcètera.

Però no només és això, sinó que a més en eixes inversions estaven incloses, perquè el Consell no podia fer-se càrrec, tres trams del que ha sigut la Sèquia Reial del Xúquer. Perquè no mos dolen prendes en un tema tan important. Però, home! , com a mínim reconega. , i no diga que Madrid no fa res o que les inversions que ha fet ací no han sigut majoritàries. Han sigut més grans que mai i, sobretot, infinitament superiors a l'etapa en què Aznar va governar huit anys a Madrid i que paral·lelament ací també estaven.

Gràcies, president.

El senyor vicepresident:

El senyor Parra Sisternes:

Simplement m'agradaria que s'agarrara les paraules textuals conforme he dit. Jo no he dit que no haja fet res, senyor Lozano, li he dit la veritat. He dit que havia fet un 10%, les dades que hi han ahí i que estan ahí publicades. No que no ha fet res. Clar que s'ha fet. Només faltaria més! Un 10%, simplement. I l'únic que li he dit és que ja no era Ministeri d'Agricultura, era el

. Simplement he fet eixa al·lusió.

Moltes gràcies.

El senyor vicepresident:

El senyor Lozano i Pastor parla sense micròfon)

El senyor Pañella Alcàcer:

Bé. Jo, entrant pel final, jo diria que a mi el que m'agradaria és tindre totes les competències per a no haver de discutir en ningú qui ha fet més o menys. Si les tinguera totes, ho faria tot jo i prou. Ho faria tot La Generalitat i aleshores no caldria discutir.

Per tant, emplace a tots que treballem per a tindre cada vegada més competències. Aixina evitarem moltes discussions.

Mire, senyor Parra, jo estic d'acord que cal concretar, però açò és una proposició no de llei. Jo dubte molt que si en una proposició no de llei, que al cap i a la fi és una declaració d'intencions. No estem fent una llei, nosaltres podríem presentar-la. Açò és una declaració d'intencions. I si no anem a posar-nos d'acord simplement en posar més diners d'una manera global, sense concretar el això, perquè fa falta, tots sabem que fan falta mecanismes d'estalvi d'aigua, i en este cas aplicats a l'agricultura.

Si tots sabem que en fan falta, i ja en este punt de ficar més diners no estem d'acord, com anem a posar-mos d'acord si a més volem filar més fi i dir: «volem que vaja a esta actuació concreta». Aleshores. , si ens dóna eixa llibertat

(inintel·ligible)

. , de dir, «anem en esta línia», i l'únic que demanem és reconeixement que fa falta més diners. Que a la millor no serà possible ara, però si això seria una declaració d'intencions

(inintel·ligible)

. pressupost, que de seguida se ficarà en marxa la preparació. Ja estaria bé que fos això! Ja estaria bé! Però si ni amb això ens recolzen, menys ens recolzarien si diguérem que l'aigua ha de ser esta d'ací la que portaren.

Per tant, jo crec que és important el debat, però és important, com he dit, donar passos. Si argumentem que mos agarrem al que se puga considerar un defecte, que no ho és, és la voluntat que siga aixina, per a dir que no, bé, és la realitat, i estem ahí i estarem discutint, aportaran vostés el tema, l'aportarem nosaltres, vostés aprovaran les seues propostes perquè tenen majoria, nosaltres no les aprovarem. Però dóna igual, perquè vostés les que aprovaran també depenen d'altres i tampoc se n'executarà ninguna.

Tornem a parlar de competències. I en allò que sí que tenim competències s'actua. I sol·licitem també, en aquelles que no en tenim, les actuacions que toquen. Però en açò que estic parlant ja sí que tenim competències. Però vosté vol actuacions concretes.

Fa un mes jo vaig presentar una actuació molt concreta, que és la declaració de sobreexplotació de l'aqüífer de la Manxa oriental. Jo entenc que no vullguen, perquè els més de 400 metres cúbics que van prescindir en el pacte Zaplana i Bono, jo ho entenc que vostés no vullguen. Però, escolte, eixa és la realitat. I ahí és el punt en què més falta mos fa l'aigua. Eixe és el punt en què més falta mos fa. I, per tant, ahí no hi ha solucions. Eixa és una mesura molt concreta. Tampoc es va aprovar, tampoc es va aprovar. És a dir, mesures concretes podem proposar-ne i ne proposarem al llarg de la legislatura moltes més. Però eixa va ser l'excusa.

Vosté me parla també, que és veritat, que no havia parlat de les transformacions, centrat en l'altre punt. Però bé, és que les transformacions, efectivament, l'aigua se busca amb autorització o sense autorització. I això ho saben tots. Amb autorització o sense autorització. Si no hi ha transformació no s'utilitzarà. Perquè jo entenc que vullguen que es facen les transformacions per rendibilitzar més l'agricultura. Però és que a mi, si me demana la meua. , si li interessa la meua opinió, jo no és que vullga rendibilitzar més l'agricultura, sinó l'agricultor. El meu interés que hi hagen unes grans transformacions, que siguen més competitives, però que mos retiren del mercat de treball a tota la gent que de manera habitual són els qui mantenen l'agricultura, no sé si m'interessa excessivament. A la millor els diners que se dediquen a eixa transformació podien dedicar-se a reforçar l'activitat agrària d'estes persones, que serà més tradició, entre altres coses perquè hi ha altres sistemes, i vostés estan intentant posar alguns en marxa. A més, mesures que aplaudim, no són com les explotacions de cultius en comú, que estem d'acord que ho tiren endavant, però que volem més recursos també ahí perquè siguen explotables.

I, clar, volem més recursos i diem, clar, l'oposició sempre voldrà més recursos. Sí que és veritat, l'oposició sempre voldrà més recursos. Però el problema està en si se'n dediquen en quantitat suficient o no, comparativament als que se dediquen a uns altres sectors i a unes altres actuacions. Jo veig el problema ahí.

I mire que ara no he dit dades, perquè pense que el debat és un debat polític ja també, és un debat en principi polític. I, per tant, jo li he manifestat allò que crec amb tota sinceritat que hauríem de fer. I si avui no ho aproven i açò servix perquè prestem atenció i en el pressupost de l'any que ve tinguem una partida el doble de la que tenim, jo ja estaré satisfet. Perquè el que jo puc aportar, ja ho he aportat. Sinó serà responsabilitat seua, perquè és aixina, és cosa de qui governa.

I dins d'eixe mateix to, els assegure que seguirem presentant propostes respecte a l'aigua, cadascuna anirà a la comissió

(inintel·ligible)

. , però des del Bloc anirem presentant propostes concretes respecte a l'aigua. I vosté

(inintel·ligible)

. És a dir, si vostés d'alguna manera ho assumixen, no hui, sinó de cara al pressupost, i sinó

(inintel·ligible)

. pressupost, tornarem a traure el tema i el posarem damunt la taula, que és el que podem fer.

El senyor vicepresident:

El senyor Parra Sisternes:

Moltes gràcies, senyor president.

Senyor Pañella, sí que és de veres, mos hem de posar d'acord per a tindre més competències i aixina podríem fer més coses. Això té raó.

(El senyor Pañella diu «Quan vullga. »)

Tindrem més competències.

I no deixa de ser una declaració d'intencions. I clar, més diners per a tot, en totes les partides pressupostàries. Tant ací, el govern valencià, com en els ajuntaments, en totes les administracions el que voldrien és tindre més diners en totes les partides pressupostàries. Però per això mateixa és el que vosté està dient. Si estem d'acord pràcticament, estem parlant del mateix.

La modernització, mosatros el que mantenim és que el que és més inversió en modernització creem que no fa falta. Per què? Perquè ja hi ha, hi ha molt fet, hi ha molta tasca feta en eixe sentit. I els altres ahí estan, en els percentatges de regadiu que s'han modernitzat. I és on anem.

Aleshores, bé, però si és. , però és que això parlarem. , però que això ho debatrem quan vinguen els pressupostos. Quan vinguen els pressupostos vorem a quina conselleria o a quina partida pressupostària pertany eixa inversió. Aleshores intentarem, perquè eixe motiu és el que jo li he intentat un poc explicar en la meua exposició. Que per part de la Conselleria d'Agricultura hi ha molta tasca feta de modernització i d'estalvi de l'aigua, en eixe 20% de quan se modernitza el regadiu en eixes instal·lacions de reg localitzat, en eixos embassaments d'aigua per a poder conduir l'aigua en canonades, no en sèquies obertes, i obtindre eixe estalvi. I per això defense, i esta és la Comissió d'Agricultura on se defensa sobre eixos temes, defense que la Conselleria d'Agricultura en eixos aspectes ha fet molt i s'ha invertit molt en les dades que li he donat abans, que ara no vaig a repetir.

Aleshores, el meu fonament era que a partir ahí el que s'ha de treballar, i en això s'està treballant en la Conselleria de Territori i Habitatge, de l'Aigua també -que ara ho han canviat-, tot el que és els temes de l'aigua se va a la Conselleria de Territori. En el que està treballant és en això justetament, en mesures perquè recolzem, encaminades a recolzar eixe estalvi i optimitzar eixa eficàcia hídrica. I tot allò com? Doncs afavorint la modernització d'eixes infraestructures necessàries per a minimitzar eixes pèrdues d'aigua i alhora treballar en projectes com reutilització d'aigües depurades, transvasaments d'aigües de zones excedentàries a zones deficitàries, en aprofitament d'aigües subterrànies i aigües superficials que tinguen eixe. , conjuntament, aprofitar el conjunt per a abastir el regadiu.

En definitiva, en eixe sentit va la proposta, i és el que està fent la conselleria, invertint en eixa política d'estalvi i reutilització d'aigües. Però no en la Conselleria d'Agricultura on, en la modernització del regadiu valencià o de les transformacions, ha sigut una minva i un pes molt fort per a eixe regadiu valencià.

En això també estem d'acord. I a més, jo

(inintel·ligible)

i com a tècnic les transformacions. Però mire vosté, i repassem les transformacions des de quan vénen, de quants anys enrere vénen. I les transformacions han perjudicat al llaurador valencià. Clar que l'han perjudicat, i molt, i molt. Però sobretot, fixe's vosté també, eixes transformacions que s'han fet en la majoria, com vosté ha dit, de secà a regadiu; i eixe secà s'ha obtés l'aigua d'aigües subterrànies, de perforacions que s'han utilitzat a vegades sense ningun control, i després no s'han tancat ni s'han pres mesures perquè això se fera.

Per això li dic que en estos temes estem molt d'acord. El que passa és que s'ha d'intentar fer propostes de mesures concretes i propostes de cada conselleria el que haja de fer, i a vore en el pressupost d'inversions, que sóc nou en esta. , ací encara no, però si pot millorar quant a mesures d'estalvi d'aigua i de reutilització d'aigües que seria ideal per a tots, i ficant-mos les piles des dels propis municipis, les pròpies administracions locals.

Moltes gràcies.

El senyor vicepresident:

El senyor president:

Molt amable, senyor vicepresident.

I aprofitaria per a, simplement, dir una qüestió que se m'havia passat, i ho dic perquè hi ha gent que ho ha comentat també i volia dir-ho.

Li ho vaig comentar al senyor Lozano i a vosté també el tema que sé que de costum en la comissió se programaven algunes eixides, alguna visita. Jo això no ho sabia. Un dia va eixir un comentari. Per tant, l'únic que puc dir és que a partir d'ara el que podem fer és, quan mos tornem a vore, fer unes propostes a través de

(inintel·ligible)

. , o conforme vullguen, directament, i ho programaríem també.

Jo demane disculpes per la meua ignorància al respecte, eh. I per això. , però que, en assabentar-me d'això, dic que no hi ha voluntat de deixar de fer això que es feia. Per tant, el que vull dir és a tots i totes que puguen proposar-nos algun lloc concret, lògicament, tot relacionat amb les comeses de la comissió.

Bé, volia demanar-los disculpes d'això. I demanar-vos també que podeu participar d'esta programació.

I el que s'ha dit. Ha estat un plaer fins ara i ho seguirà sent quan tornem. S'alça la sessió. Gràcies.

(S'alça la reunió a les 12 hores i 40 minuts)

