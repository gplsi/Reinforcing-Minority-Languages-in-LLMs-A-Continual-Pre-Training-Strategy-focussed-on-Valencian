Comissió de Peticions realitzada el dia 25 de febrer de 2020. Comença la reunió a les 12 hores i 30 minuts. Presideix el president de les Corts Valencianes, senyor Enric Morera i Català. Reunió número 4.

El senyor president:

Molt bon dia, senyories.

Anem a donar inici a la Comissió de Peticions, la quarta d'esta legislatura.

S'obri la sessió.

En primer lloc, el secretari segon de la mesa comprovarà el quòrum.

El senyor secretari:

(El secretari passa llista per tal de comprovar si hi ha quòrum)

El senyor president:

Constatem i verifiquem que l'il·lustre diputat Jesús Pla ha estat substituït…, molt ben substituït… (Remors)

Molt bé, senyories. El primer punt de l'orde del dia és: «Lectura i aprovació, si escau, de l'acta de la reunió anterior. »

Si no n'hi ha ninguna qüestió a precisar, a millorar, a matisar, la donarem per aprovada.

I, senyories, si els sembla bé, procedirem a votar consecutivament tots els pronunciaments en relació amb la tramitació de les peticions vistes en l'anterior sessió i, al final de totes les votacions, obrirem un torn únic d'explicació de vot. Els sembla bé?

Pronunciament de la comissió sobre la compareixença d'un representant de l'Associació de Veïns Gran Vía Sur-Puerto i Plataforma per un Port Sostenible (RE número 11. 495)

El senyor president:

El punt segon és: «Pronunciament de la comissió sobre la compareixença d'un representant de l'Associació de Veïns Gran Vía-Sur Puerto i Plataforma per un Port Sostenible. »

Senyories, en relació amb aquesta petició han presentat sol·licitud de compareixença els grups parlamentaris Unides Podem i Vox Comunidad Valenciana. Així mateix, la mesa, en la reunió d'aquest matí, ha tramés a la comissió en relació amb aquesta petició l'escrit en què sol·licita la compareixença…, presentat pel Grup Parlamentari Compromís.

Anem a passar a votació. Votació per a decidir si compareixen els representants d'esta petició. Vots a favor? Abstencions? Cap vot en contra.

Pronunciament de la comissió sobre la compareixença de la senyora Ángeles Moreno García (RE número 11. 496)

El senyor president:

Bé, ja ens hem pronunciat. Passarem al punt tercer, que és: «Pronunciament de la comissió sobre la compareixença de la senyora Ángeles Moreno García», que és registre d'entrada número 11. 496.

En relació amb aquesta petició han presentat sol·licitud de compareixença els grups parlamentaris Unides Podem i Vox Comunidad Valenciana. Així mateix, la mesa que hem tingut este matí ha tramitat, en relació amb aquesta petició, l'escrit en què sol·licita la compareixença presentat pel Grup Parlamentari Compromís, registre d'entrada 14. 688.

Anem a passar a votació. (Remors) ¿Sí?

La senyora Mezquita Juan:

A mi m'agradaria fer una consulta. A la compareixença d'aquesta senyora, d'Ángeles Moreno, com que ha de vore amb el síndic i el síndic el vam tindre en la comissió passada i anava fent una revisió en totes les conselleries de com s'havia pronunciat o si s'havien acceptat recomanacions i tal, sí que m'agradaria, si és viable, demanar un informe al síndic per a vore actualment si alguna de les reivindicacions o peticions que ha fet esta senyora, d'alguna manera s'han esmenat o en quin moment estan. En cas que no entenguera la comissió que ho ha de fer, ho faria jo a títol personal, però era un poc perquè com ha de vore amb la qüestió…

El senyor president:

Sí. Sobre aquesta qüestió, no sé… Que se pronuncien els grups al respecte. (Remors)

En tot cas, si la Comissió de Peticions se pronunciara a favor de la seua compareixença sí que ens podem posar en contacte amb el síndic per a recaptar esta informació, els serveis de la cambra, si els sembla bé.

La senyora Mezquita Juan:

El senyor president:

Sembla que n'hi hauran diverses peticions de compareixença… Ja ho articularíem per a tindre tota la informació en el moment de la comissió. D'acord?

La senyora Mezquita Juan:

Correcte. Moltes gràcies.

El senyor president:

Doncs, passaríem a votació. Vots a favor de la compareixença de la senyora María Ángeles Moreno García? 5 grups. Abstencions? Vots en contra? Cap.

Molt bé. Doncs ha quedat acreditada el vot afirmatiu de la comissió perquè comparega.

Pronunciament de la comissió sobre la compareixença del senyor Amalio Palacios Cano (RE número 12. 016)

El senyor president:

Passarem al quart punt: «Pronunciament de la comissió sobre la compareixença del senyor Amalio Palacios Cano», registre d'entrada número 12. 016.

En relació amb aquesta petició han presentat sol·licituds de compareixences els grups parlamentaris Unides Podem i Vox Comunidad Valenciana.

Passarem a votació. Vots a favor de la compareixença del senyor Amalio Palacios Cano? 5 grups. Abstencions? 1 grup. Molt bé. Doncs, queda aprovat el pronunciament de la comissió.

Pronunciament de la comissió sobre la compareixença de la senyora María José Vázquez Castro (RE números 12. 532 i 13. 500)

El senyor president:

Passarem al següent punt de l'ordre del dia, que és el punt quint: pronunciament de la comissió sobre la compareixença de la senyora María José Vázquez Castro, registres d'entrada 12. 532 i 13. 500. En relació amb aquesta petició, ha presentat sol·licitud de compareixença el Grup Parlamentari Vox Comunidad Valenciana. I, així mateix, la mesa, en la reunió d'este matí, ha tramés a la comissió, en relació amb aquesta petició, els escrits sol·licitant la compareixença dels grups parlamentaris Compromís i Unides Podem.

Anem a passar a votació. Vots a favor de la compareixença de la senyora María José Vázquez Castro? 5 grups parlamentaris. Abstencions? 1 grup parlamentari.

Per tant, ara obrirem un torn d'explicació del conjunt dels vots, començant de menor a major.

En primer lloc, la il·lustre diputada Estefania Blanes, en nom del Grup Parlamentari Unides Podem.

La senyora Blanes León:

Bona vesprada i moltes gràcies, senyor president.

Bé, els nostres vots han sigut favorables a totes les compareixences perquè entenem que, atenent el dret de petició d'aquestes persones que han sol·licitat la seua compareixença, nosaltres pensem que aquesta és una ferramenta de participació que la ciutadania pot i en deu fer ús, quan ho considere oportú. I, per tant, nosaltres volem escoltar sense entrar al contingut de cada una de les peticions, sinó, simplement, volem escoltar el que han de dir ací.

I, sobretot també, tenint en compte que, a falta d'articular i regular d'una manera més adequada com es faran els tràmits a partir d'ara per a les peticions que ens arriben, nosaltres, en esta primera Comissió de Peticions, a la qual arriba una bateria de peticions de compareixença, hem votat a totes a favor, precisament per açò. I, a partir d'ahí, jo crec que haurem de saber un poc quin serà el funcionament d'aquesta comissió i com hem d'actuar cada un dels grups, a l'hora de presentar o d'incloure algun punt a l'ordre del dia.

Moltes gràcies.

El senyor president:

Moltes gràcies, senyories, i gràcies pel temps usat. Són 3 minuts, però ara els ho posaré.

En nom del Grup Vox Comunidad Valenciana, té la paraula la il·lustre diputada Ángeles Criado.

La senyora Criado Gonzálbez:

El senyor president:

Moltes gràcies, senyoria.

Explicarà el sentit del seu vot la il·lustre diputada Belén Bachero, en nom del Grup Compromís.

La senyora Bachero Traver:

Gràcies, president.

Doncs, bé, com també han dit les companyes anteriorment, és el lloc adient on els ciutadans que vullguen comparéixer, per tal de fer arribar als grups parlamentaris les seues demandes respecte a la societat valenciana, el lloc adient és esta comissió i pensem que per això hem d'escoltar-los i han de vindre ací i expressar el que ens vullguen dir.

Moltes gràcies.

El senyor president:

Moltes gràcies, senyoria.

En nom del Grup Parlamentari Ciudadanos, té la paraula la il·lustre diputada Ruth Merino.

La senyora Merino Peña:

El senyor president:

Moltíssimes gràcies, senyoria.

En nom del Grup Parlamentari Popular, té la paraula la il·lustre diputada María Luisa Mezquita.

La senyora Mezquita Juan:

El senyor president:

Moltes gràcies, senyoria.

Escoltarem ja, finalment, la fixació de posició que, en nom del Grup Parlamentari Socialista, farà l'il·lustre diputat Michel Montaner.

El senyor Montaner Berbel:

El senyor president:

Moltes gràcies, senyoria.

Doncs, ja hem escoltat la posició dels grups parlamentaris i, sobre el que han plantejat, sí que hi ha alguna novetat. Els informe.

Primer, pel que fa a la tramitació ordinària de documents, que és el punt sisé de l'ordre del dia, remesos a la Comissió de Peticions. La Mesa de les Corts Valencianes, en la reunió del 4 de febrer passat, va remetre a la Comissió de Peticions i a tots els grups parlamentaris l'informe especial sobre la contaminació acústica a la Comunitat Valenciana, de l'any 2019, realitzat per la institució del Síndic de Greuges. Per tant, és un punt a tindre en compte en una futura reunió de la Comissió de Peticions. Parlarem amb el síndic per a optimitzar les agendes, l'il·lustre senyor Ángel Luna, perquè vinga a presentar este informe. I, si els sembla bé, la comissió en pren coneixement… (Soroll de papers) Bé, ho posarem… M'he avançat.

I, així mateix, els informe que la mesa ha tingut coneixement d'un informe elaborat pels serveis jurídics, per l'assessoria jurídica, a instàncies de la mesa, per a atendre les peticions que vostés mos acaben de formular i és tindre la relació de tramitació de les peticions que presenten els ciutadans i ciutadanes davant la cambra i com les anem canalitzat. És un informe que tenen les seues senyories i que, si els sembla bé, el dilluns que ve farem una reunió tècnica, no només per esta qüestió, sinó per altres quatre documents, perquè puga marcar el terreny de joc, unànime, si és possible, sempre és millor que les regles de joc siguen molt compartides. Farem una reunió el dilluns, a les 11, en el meu despatx, i, després, ho passarem a la junta del dimarts següent.

Este informe intenta millorar les qüestions que ací ens han plantejat. (Soroll de papers i veus) Els acaben d'entregar l'informe. Els l'acabem d'entregar i és… (Veus) ¿Y una propuesta de resolución? (Soroll de papers) Sí, la resolució sí, en huit punts, crec? Sí. D'alguna manera, millora i concreta el que marca el nostre reglament i mos dóna major seguretat jurídica per a abordar este tipus de situacions.

Aleshores, si els sembla bé, si els sembla bé, el miren, l'estudiem i busquem una fórmula que ens permeta avançar.

Tramitació de documents remesos a la comissió

El senyor president:

Pel que fa a la tramitació de les quatre peticions que hi ha formulades, les incorporarem en el futur ordre del dia, les dos primeres les que tinguen un registre d'entrada amb més antiguitat i les dos que acabem d'aprovar hui en la següent sessió de la Comissió de Peticions, per a tindre temps de poder atendre com correspon.

I mirarem també, per a fixar en el calendari, la petició de l'informe sobre contaminació acústica, del Síndic de Greuges.

Doncs, sense més qüestions, alcem la sessió.

Moltes gràcies, senyories.

Els mantindrem informats.

(S'alça la reunió a les 11 hores i 57 minuts)

