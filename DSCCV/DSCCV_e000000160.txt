Comissió d'Obres Públiques i Transports celebrada el dia 25 de juny de 2003. Comença la reunió a les 13 hores, sota la presidència de l'Excel·lent Senyora Rosa María Barrieras Mombrú. Reunió número 1.

Sessió constitutiva de la Comissió d'Obres Públiques i Transports.

La senyora vicepresidenta primera de les Corts:

Anem a iniciar la sessió constitutiva de la Comissió d'Obres Públiques i Transports.

La Mesa de les Cortes Valencianes, en escrits números 251, 346 i 399, ha tingut coneixement de l'adscripció a aquesta comissió dels il·lustres diputats i diputades del Grup Parlamentari Popular: Rafael Ferraro Sebastià, Asunción Quinzá Alegre, Mónica Lorente Ramón, Jaime Mundo Alberto, Juan Seva Martínez, José Blas Molés Alagarda, Rafael Maluenda Verdú, Elvira Suanzes Fernández.

I pel Grup Parlamentari Esquerra Unida-Els Verds-Esquerra Valenciana-Entesa: Joan Antoni Oltra i Soler.

Es procedix a l'elecció de la Mesa de la comissió de conformitat amb el que estableix l'article 39 del Reglament de les Corts Valencianes, el text del qual és el següent:

"Les comissions, amb les excepcions que s'estableixen en este Reglament, elegixen, entre els membres d'estes, una Mesa, composta per un president o presidenta, un vicepresident o vicepresidenta i un secretari o secretària.

Per a l'elecció del president o presidenta cada diputada o diputat escriurà un sol nom en la papereta, i resultarà elegit qui obtinga el vot de la majoria absoluta dels membres de la comissió. Si ningú obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots.

El vicepresident o vicepresidenta i secretari o secretària s'elegiran simultàniament. Cada diputat escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per orde correlatiu obtinguen el major nombre de vots. En cas d'empat, resultarà elegit el candidat que pertanya a la llista electoral més votada. "

Procedirem seguidament a l'elecció del president o presidenta de la comissió d'acord en el que estableix l'article 39. 2 del Reglament de les Corts Valencianas.

La senyora Noguera Montagut:

La senyora vicepresidenta primera de les Corts:

Molt bé. Moltes gràcies.

La senyora Soler Cejudo:

I la substitució de Joaquím González Sospedra per la meua part.

La senyora vicepresidenta primera de les Corts:

Val. Moltes gràcies.

Bé. Senyora secretària, si vol procedir?

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Bé. Anem a procedir a l'escrutini per a elegir al president o presidenta.

(La senyora vicepresidenta primera procedix a l'escrutini)

Per 8 vots a favor i 7 en blanc queda nomenat com a president don Rafael Ferraro Sebastià. (Aplaudiments)

A continuació procedirem a l'elecció del vicepresident o vicepresidenta i secretari o secretària d'acord amb el que estableix l'article 39. 3 del Reglament. Cada diputat, com havia dit abans, escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per orde correlatiu obtinguen el major nombre de vots.

Senyora secretària.

(La senyora secretària segona crida les senyores diputades i els senyors diputats perquè dipositen la papereta en l'urna)

La senyora vicepresidenta primera de les Corts:

Bé, procedirem ara a l'escrutini per a l'elecció de vicepresident o vicepresidenta i secretari o secretària.

(La senyora vicepresidenta primera procedix a l'escrutini)

Bé, per 8 vots de doña Asunción Quinzá, per 6 vots de doña Mercedes Sanchordi i 1 vot en blanc, queda proclamada com a vicepresidenta la senyora Asunción Quinzá, i com a secretària la senyora Mercedes Sanchordi, que junt amb el president de la comissió, don Rafael Ferraro, si volen fer el favor de vindre cap ací? Enhorabona, i constituirem la Mesa. (Aplaudiments)

El senyor president:

Senyories.

En nom de la Mesa esta presidència vol agrair a les seues senyories, en primer lloc la seua assistència a esta comissió d'Obres Públiques i Urbanisme de la VI legislatura de les Corts Valencianes, aixina com la confiança que han dipositat en mosatros. Al mateix temps ens posem a la seua disposició, i esperem que des de la defensa ferma i de les distintes posicions polítiques impere entre els membres de la comissió la tolerància i el respecte mutu, i d'esta manera fer entre tots un bon treball en benefici dels nostres mandataris que no són altres que el poble valencià. Moltes gràcies.

Senyories, s'alça la sessió.

(S'alça la reunió a les 13 hores i 9 minuts)

