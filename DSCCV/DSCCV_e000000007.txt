Comissió de Governació i Administració Local realitzada el dia 2 de juliol de 2015. Comença la reunió a les 10 hores i 34 minuts. Presideix el president de Les Corts, senyor Francesc Colomer Sánchez. Reunió número 1.

Sessió constitutiva de la Comissió de Governació i Administració Local

El senyor president de Les Corts:

(Inoïble) … la sessió de constitució de la Comissió de Governació i Administració Local.

Aquí tenim la relació de les persones, diputats i diputades, que els grups han suggerit, i recordaré el procediment.

Les comissions, amb les excepcions que estableixen en este reglament, elegeixen, entre els membres d'estes, una mesa composta per un president o presidenta, un vicepresident o vicepresidenta i un secretari o secretària.

Punt 2. Per a l'elecció del president o presidenta, cada diputat o diputada escriurà un sol nom en la papereta i resultarà elegit qui obtinga el vot de la majoria absoluta dels membres de la comissió. Si ningú no obtinguera en la primera votació la susdita majoria, es repetirà l'elecció entre els dos que hagen assolit el major resultat i quedarà elegit qui obtinga més vots.

Punt número 3. El vicepresident o vicepresidenta i secretari o secretària s'elegiran simultàniament. Cada diputat o diputada escriurà un sol nom en la papereta i resultaran elegits, respectivament, vicepresident o vicepresidenta i secretari o secretària els qui per ordre correlatiu obtingueren el major nombre de vots.

En cas d'empat en qualsevol d'estes votacions, sense perjuí del que hi ha establert en l'apartat 2, a l'efecte de la majoria absoluta, es resoldrà a favor del candidat que pertanya a la llista electoral més votada.

Es procedirà seguidament a l'elecció del president o presidenta de la comissió.

El secretari farà lectura de la relació dels diputats i de les diputades.

El senyor secretari segon:

En primer lloc, comprovarem que tots els membres són presents i, si s'escau, comprovaríem i prendríem nota si hi haguera alguna substitució.

(El secretari segon passa llista per tal de comprovar si hi ha quòrum)

El senyor president de Les Corts:

Moltes gràcies.

Anem a la votació.

El senyor secretari segon:

Comencem, per tant, segons el procediment, amb la votació del president o presidenta.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor president de Les Corts:

(El president fa l'escrutini)

El senyor secretari segon:

Serà, per tant, Luis Santamaría Ruiz, president de la comissió.

El senyor president de Les Corts:

Molt bé. Moltes gràcies. I ara procedirem a la segona i darrera votació.

(El secretari segon crida per ordre alfabètic les diputades i els diputats perquè depositen la papereta en l'urna)

Gràcies a tots. Procedirem al recompte.

(El president fa l'escrutini)

El senyor secretari segon:

Serà, per tant, vicepresidenta, la senyora Cristina Cabedo i, secretària, la senyora Rosa Peris.

El senyor president de Les Corts:

Molt bé. Si tenen la bondat, la nova mesa de la comissió, de prendre possessió d'esta. I si volen adreçar-nos unes paraules.

Enhorabona i moltíssimes gràcies.

(El diputat i les diputades que han sigut elegits ocupen els seus llocs)

(Ocupa la presidència el senyor Luis Santamaría Ruiz)

El senyor president:

Bé, per no ser jo l'únic també que parle, si vol parlar primer la secretària o la vicepresidenta i dir algunes paraules, també seria un gust. Res?

Bé, jo, per la meua part, només que agrair a totes les persones que m'han atorgat la confiança i també a totes les persones de la comissió. La veritat és que jo he estat en esta banda sempre en les sessions de control, i la veritat és que són sessions molt importants, el treball que se va a fer ací, en esta comissió. I, per tant, jo, dir-vos per endavant que trobareu un president dialogant, un president que intentarà ser president de totes les persones ací presents, i que sense dubte el que intentarà afavorir és el debat, que el debat siga enriquidor, que siga plural, i que siga i que s'ajuste al que diu el Reglament de Les Corts.

Per la meua part res més que donar-vos les gràcies. I, torne a dir, intentaré en la mesura del possible. ho aconseguiré ser el president de tota la comissió, i insistisc, una comissió que té una tasca molt però que molt important.

(S'alça la reunió a les 10 hores i 46 minuts)

