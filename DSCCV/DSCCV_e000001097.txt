Comissió de Justícia, Governació i Administració Local realitzada el dia 1 d'octubre de 2019. Comença la reunió a les 10 hores i 33 minuts. Presideix la diputada senyora Toñi Serna Serrano. Reunió número 2.

La senyora presidenta:

La senyora secretària:

Bé. Moltes gràcies.

(La secretària passa llista per tal de comprovar si hi ha quòrum)

Sí que existix el quòrum.

Elecció de la secretària de la comissió

La senyora presidenta:

Y a continuación, siguiendo el orden del día, procedemos a la elección de la secretaria de la comisión y ya les indico que en sus carpetas tendrán, supongo, las papeletas.

Bueno, la señora secretaria accidental les irá llamando para que procedan a la votación.

La senyora secretària:

(La secretària crida per ordre alfabètic les diputades i els diputats perquè depositen la papereta en l'urna)

La senyora presidenta:

(La presidenta fa l'escrutini)

La senyora secretària:

Moltes gràcies.

La senyora presidenta:

El senyor Fernández García:

La senyora presidenta:

Proposició no de llei sobre la creació d'una seu de l'Ivaspe a la província d'Alacant, presentada pel Grup Parlamentari Popular (RE número 1. 646, BOCV número 22)

La senyora presidenta:

El senyor Rovira Jover:

La senyora presidenta:

El senyor Rovira Jover:

La senyora presidenta:

El senyor Rovira Jover:

La senyora presidenta:

La senyora Blanes León:

Bé, moltes gràcies.

Nosaltres, des del nostre grup parlamentari, entenem la necessitat d'aquests instituts, entenem també la descentralització dels serveis que es puguen prestar des de la Generalitat i, per tant, veiem que hauria d'estudiar-se.

Ara bé, també som conscients que l'Ivaspe presta una oferta formativa molt ampla, però que al temps també podria estudiar-se l'ampliació d'aquesta oferta formativa que en alguns casos, inclús, acaba derivant-se en altres organismes privats o en les pròpies seccions sindicals.

El que sí que pensem és que obrir una nova seu en la qual no puguen estar garantits la dotació dels recursos tan econòmics com de personal necessaris, que a dia de hui també pensem que s'han d'incrementar en la pròpia seu que ja existix a Cheste; doncs, podria ser una cosa per a un estudi per a més mitjà i llarg termini, més que una prioritat imminent.

També és cert que la situació en què es troba el cos de policia local, en este cas per la sentència que ja ens obliga a que els interins que existixen en la policia local es regularitze la seua situació i no puguen existir interins en aquest cos, com a cossos de seguretat. Entenem que n'hi haurà una sèrie de necessitats i de…, bé d'espais per a poder realitzar aquests cursos de formació.

Però també pensem que existixen mecanismes i mitjans digitals i avanços que poden facilitar aquesta tasca. Per tant, nosaltres pensem que cal estudiar-se bé aquesta proposta, que s'han de buscar unes alternatives per a poder oferir esta formació i cobrir totes les necessitats.

Però tal vegada no passa precisament per l'obertura de manera immediata. Per tant, com que marca que són tres mesos, pensem que estos tres mesos són insuficients per a poder posar en marxa aquesta dotació.

I per tant, demanem que es busquen alternatives, que es convenien amb altres administracions, com bé ja s'està fent en alguns casos en universitats o altres centre formatius, perquè es puga donar aquesta formació que necessiten els cossos de la policia i dels bombers.

Moltes gràcies.

La senyora presidenta:

El senyor Llanos Pitarch:

La senyora presidenta:

El senyor Tena Sánchez:

Molt bon dia, totes i tots.

La senyora presidenta:

El senyor Tena Sánchez:

Molt bon dia a totes i tots.

Efectivament, al País Valencià tenim un centre de referència en formació de seguretat i emergències, l'Institut Valencià de Seguretat i Emergències porta vint-i-cinc anys donant una molt bona formació per als nostres professionals als i les professionals que s'encarreguen d'una cosa tan important, com és la seguretat dels ciutadans i les ciutadanes.

Per descomptat, els recursos, tant per al desenvolupament de la seua activitat com els recursos destinats a la seua formació i professionalització són fonamentals. Més de cent mil alumnes han passat per l'Ivaspe des que es va crear aquest institut. Només enguany s'han rebut més de vint-i-una mil sol·licituds de cursos per a formar aquest any professionals, quasi dos mil més que el curs anterior.

A més a més, es tracta d'una formació que s'està adaptant a les necessitats actuals. Crec que açò és molt important. No ens quedem arrere i oferim una formació que tinga sentit i que faça front a totes les necessitats. Parle, en concret, del que es va treballar a l'escola d'estiu de l'Ivaspe, la formació específica en emergències, davant les crisis climàtiques, una qüestió fonamental.

Actualment, com es va manifestar des del Consell, es garantirà la millor formació dels i les nostres professionals, per fer front a les conseqüències del canvi climàtic. Per cert, esta formació sí que se va fer a Alacant.

No puc parlar d'això sense fer una referència i recordar el que va passar al setembre a la nostra terra amb la DANA, especialment a les comarques del sud que més ho van patir. El que va passar i que encara està molt present, perquè hi ha molta gent afectada per les conseqüències.

Dit açò, he de dir que no entenc quan es diu que la major part de les formacions de l'Ivaspe es fan a València, i el que no entenc és per què es diu, perquè no és veritat. A la resolució del 16 d'abril del 2019, l'Ivaspe, on es publica la programació per a l'any 2019 dels cursos de l'àrea de seguretat, es presenta una relació de tots els municipis, tal com diu aquesta resolució.

Es realitzaran els cursos segons les sol·licituds rebudes. I quan mires quina és eixa llista de municipis disponibles per a desenvolupar les formacions, te trobes que hi ha dotze municipis de Castelló, vint de València i vint-i-dos d'Alacant.

Bé, deixaré eixe llistat, però el que crida l'atenció és que el Grup Parlamentari Popular només considera necessari crear un Ivaspe a les comarques del sud, per garantir que la gent no haja de desplaçar-se i per fer possible una millor conciliació de vida laboral i familiar.

Per què s'oblida del nord? La gent del nord també patix les mateixes conseqüències. Perquè si de veres cal obrir una seu específica, dic jo que a les persones de les comarques del nord també els hauran de fer falta, i més quan les comarques del nord són les que més municipis presenten en aquesta resolució.

Però bé, en qualsevol cas, encara que s'haguera acordat fer-ho al nord, considerem que centralitzar una formació que es pot donar al llarg de diferents municipis en una seu específica no cal, i fins i tot creiem que siga beneficiós per als professionals.

Torne a dir, com establix la resolució, es determinarà el nombre d'edicions i els seus cursos segons les sol·licituds rebudes.

Moltes gràcies.

La senyora presidenta:

El senyor Fernández García:

Ya he hablado en la anterior ocasión de que no queremos una (inintel·ligible) … en manos de políticos. No voy a crear aquí el término policía política, por las ampollas que suscita y levanta, pero sí voy a insistir en que debe evitarse a toda costa que llegue a existir una policía local en manos de políticos, o elegidos directa o indirectamente por estos, sin dudar por ello de la profesionalidad de los agentes.

La senyora presidenta:

El senyor Blanch Marín:

Moltes gràcies, senyora presidenta.

Doncs bé, jo crec que ho ha explicat bé Silverio. L'Institut Valencià de Seguretat Pública, amb més de vint-i-huit anys d'existència, ha format uns cent mil policies i personal d'emergències al territori del País València, els quals han rebut una formació professional, amb l'objectiu de donar un servei de qualitat a les persones i continuar salvaguardant la nostra seguretat i la nostra terra.

Només el passat any 2018 es van formar 2. 341 alumnes en els setanta cursos, repartits per tot el territori. És per això que no només es porta a terme la formació reglada dels agents de les policies locals, sinó que també es fan nombrosos cursos d'estiu i altres jornades formatives adjacents que no es porten sempre a la seu central, sinó que s'atén a una formació a petició de part, que els diversifica en llocs diferents del país.

És evident que un centre de formació d'aquestes característiques, com l'Ivaspe, ha de tenir caràcter d'únic quant a la seua ubicació i existència, independentment de la realització dins del territori de les seues activitats.

El model de seu única per a les escoles de formació de policies i bombers està estés a totes les comunitats autònomes. En aquest cas, no correspon generar seus territorials per innecessàries. Descentralització de cursos, sí. Seus noves, no.

Una única seu permet mantenir la coordinació dels cursos i la seua distribució territorial, la imatge corporativa, unificar processos i procediments en la formació, la qual cosa facilita una gestió més eficaç, com també la homogeneïtzació i aplicació dels mateixos criteris d'accés a la formació a tot el territori de la comunitat.

Cal donar resposta a les necessitats i demandes del nostre entorn en l'àrea de seguretat i de les emergències, i aconseguir professionals de qualitat, mitjançant actuacions de formació especialitzades, promovent l'intercanvi d'experiències en el treball en equip.

La millora continua i la igualtat, això se pot fer de moltes maneres, i fent acció al territori, millor que tancar-nos a una seu concreta, que és el que es pareix que es pretén en aquesta iniciativa.

Jo crec que és entenedora la presentació d'aquesta proposta en termes electoralistes i fent populisme, cantonalista cap a determinats sectors.

Però creiem sincerament que haguera sigut més correcte que esta iniciativa haguera centrat molt més les necessitats dels sectors policials i de bombers, per a potenciar, si cal, més el treball de l'institut, que centrar-se en generar noves dependències que al final no pareix que aprofiten a ningú en termes objectius.

És per això que el nostre grup, de manera congruent i conseqüent, no va donar suport a la proposta realitzada pel Partit Popular.

Moltes gràcies, presidenta.

La senyora presidenta:

El senyor Rovira Jover:

La senyora presidenta:

El senyor Rovira Jover:

La senyora presidenta:

El senyor Rovira Jover:

La senyora presidenta:

El senyor Rovira Jover:

En cuanto a lo de los interinos, debería de ojearse la última sentencia del Tribunal Constitucional que viene a tumbar parte de (inintel·ligible)… Porque la ley que tenemos aquí del 2017 va a ser…, bueno, ya hay aspectos que se han ido tumbando y se van a tumbar muchos más. Se van a tumbar muchos más.

La senyora presidenta:

El senyor Rovira Jover:

La senyora presidenta:

La senyora Blanes León:

Moltes gràcies.

Abans que res, recordar a aquesta sala que el grup parlamentari som Unides Podem i agrairia que s'utilitzara la nomenclatura correcta. Moltes gràcies.

Simplement per l'al·lusió que ha fet també que el temps que hem posat en dubte de si tres mesos era suficient o no i que, si s'allargara, si donarien suport, possiblement no m'he explicat amb claredat, però és cert he dit que estic d'acord en la descentralització dels serveis, en la descentralització de la formació, en l'ampliació de l'oferta, però que entenem que açò no precisament passa per la creació de noves infraestructures, sinó que també buscar alternatives, el conveniar amb altres centres formatius o universitats o la utilització de noves tecnologies i que s'estudie la necessitat a mitjà o llarg termini -i entenc que mitjà o llarg termini és algo més de tres o sis mesos- les necessitats que puguen haver quant a centres de formació.

Evidentment, si s'ha d'ampliar en algun centre, com no, descentralitzar-ho del que nosaltres entenem que hauria de ser en tot el nostre territori, siga el nord o siga el sud.

Però entenem que donar solució a una necessitat excepcional i puntual que pot presentar-se de cara als propers mesos, com és la regularització dels interins que, a dia de hui, existixen en excés, tal conforme ha dit la sentència, no justifica la creació d'un nou centre d'estes característiques.

Per tant, entenem que açò s'ha de fer en base a una replegada de les necessitats que el sector transmeta i, base a açò, que es faça un estudi sempre dotant-lo dels recursos tant econòmics com de personal que requerisquen.

No aprofita de res ampliar en infraestructures quan no es pot dotar o no…, bé, siga d'una manera eficient i rendible tant per a l'administració pública com per al servei que presta als usuaris; en este cas, als policies i als bombers.

Per tant, nosaltres el que hem dit, que de tota manera no aprovaríem en cas que fóra sis mesos aquesta PNL, sinó que entenem que açò deu ser un estudi a més llarg termini i, sobretot, les alternatives i l'estudi de necessitats d'una manera més tècnica.

Ja està. Moltes gràcies.

La senyora presidenta:

El senyor Rovira Jover:

La senyora presidenta:

Solamente… (Algú diu: «A mi també se m'ha passat. També volia…»)

El senyor Llanos Pitarch:

La senyora presidenta:

El senyor Llanos Pitarch:

La senyora presidenta:

El senyor Tena Sánchez:

Jo només dir-li al senyor Rovira que, quan dia que per què ha estat tan de rato alabant com funciona, és que cal dir-ho. És que funciona molt bé i creiem que en l'administració el que hem de fer és recolzar les coses que funcionen bé. Per això és un exemple…, per això li he dit totes estes dades.

Pel que diu de la població, evidentment vosté ha dit que és ben necessari fer-se pel sud, perquè està més lluny, perquè té més població, però mire, per això mateix quan s'ha fet l'oferta este any en la província d'Alacant s'han oferit 22 cursos i en Castelló, 12. Vull dir, que això va a la demanda.

En Castelló tenen 12 possibilitats -en Almassora, en Castelló, en Torreblanca- per a fer cursos. No cal que vagen a València. No és cert.

En Alacant, com és més gran, se fa en 22 poblacions. Per tant, entenem que no és necessari el fer una altra seu en Alacant, sinó que la demana és el que marcarà les necessitats. Per tant, no estem a favor de recolzar eixe posicionament.

Gràcies.

La senyora presidenta:

El senyor Blanch Marín:

Moltíssimes gràcies, senyora presidenta.

Mos correspon recordar que els convenis amb les cinc universitats públiques valencianes per a impartir formació han permés en estos darrers anys estendre la formació de l'Ivaspe a les tres províncies, amb el valor afegit de contar en la garantia i experiència de les universitats responent en forma clara a eixe esperit d'apropar cap a casa la formació dels alumnes de tota la comunitat. I eixa és la via positiva en la qual mos hem de centrar quan fem referències a possibles descentralitzacions.

Cal dir que inclús s'han realitzat edicions de cursos selectius d'accés a la funció pública per a bombers de forma deslocalitzada. Ho ha explicat bé el diputat Tena.

Però, en tot cas, l'organització i la supervisió s'ha de fer des de l'Ivaspe a fi de garantir el rigor exigit en els processos d'oposició.

Fins la policia nacional i la Guàrdia Civil -els d'Espanya- tenen una única escola de formació, amb seu a Àvila i Úbeda, respectivament. I també ells descentralitzen els cursos.

Ja no sé si faria una intervenció per rèplica o per al·lusions perquè jo sóc de Morella, però bé, la proposta del PP, a part de tot, és incongruent. ¿Demanem seu a Alacant només? ¿Només ens importa Alacant? ¿A Castelló, no? Supose que com a diputat de Castelló he d'assumir la meua capacitat de sorpresa i que va ser gran en este temps que anem a viure.

Jo crec que al Partit Popular el que passa és que els ha fallat el subconscient. En lloc de manar que l'Ivaspe faça major activitat en les comarques d'Alacant i especificar a quines localitats i quins cursos s'han de realitzar, ha entrat al seu pensament clàssic: muntar xiringuitos i colocódromos del PP, com es feia a l'època de Zaplana i de Camps.

Jo, senyors del PP, entenc que tenen vostés molta gent a col·locar, però els vaig a recordar una cosa, i és que no són vostés els que governen.

El govern del botànic el que fa és generar noves dependències administratives en virtut de necessitats objectives que ho justifiquen i la seua proposta ara i en este govern no cap. Crec que han de despertar i han de corregir.

Els recorde que la seua manera de governar va deixar moltes oficines buides en l'administració i pel territori que ens ha tocat racionalitzar i reconduir en el millor dels casos.

No tornen a caure en els errors d'aleshores, fem les coses com toca, demanem al Cèsar el que és del Cèsar, i vinguen ací amb propostes serioses sobre el veritable objectiu de l'Ivaspe que és formar i educar, siga on siga, en el nostre territori. I proposen més cursos, més matèries que donar i més llocs on realitzar-los, no proposen tenir edificis i oficines per ahí sense motiu, la ciutadania segur que els ho agrairà.

Moltíssimes gràcies.

La senyora presidenta:

Tiene la palabra (inoïble) … Cuando usted quiera, señor Rovira.

El senyor Rovira Jover:

La senyora presidenta:

(Se suspén la reunió a les 11 hores i 22 minuts)

(Es reprén la reunió a les 11 hores i 49 minuts)

Proposició no de llei sobre la declaració de professió de risc dels policies locals i la seua inclusió en el Reial decret legislatiu 1. 087/2015, presentada pel Grup Parlamentari Ciudadanos (RE número 1. 699, BOCV número 22)

La senyora presidenta:

(Inoïble) … comisión y lo hacemos con el último punto, que es la toma en consideración de una Proposición no de ley sobre la declaración de profesión de riesgo de los policías locales y su inclusión en el Real decreto legislativo 1. 087/2015, presentada por el Grupo Parlamentario Ciudadanos.

El senyor Arquillos Cruz:

Por ello, y ya concluyo, es necesario que los policías locales se encuentren en las mismas condiciones que el resto de profesionales que realizan similares funciones y les pido apoyo, dicha medida encaminada a instar al Gobierno de España para el reconocimiento de los riesgos de la profesión policial y, en su caso, la declaración de profesión de riesgo y su inclusión en el real decreto 1. 087/2015.

La senyora presidenta:

La senyora Blanes León:

Bé, moltes gràcies.

I bé, compartim l'argument que s'ha acaba d'exposar, que la policia local evidentment assumix els mateixos riscos i a més en moltes ocasions inclús més per la seua proximitat a la ciutadania. I, per tant, entenem que en l'aprovació del real decret, en el que sí que s'ha admès com a coeficient de reducció de l'edat de jubilació ja dóna de per si legitimitat i valor a que sí que es reconeix aquesta professió com una professió de risc. I, per tant, bé, ara hauria d'haver-se fet, entenem, de manera automàtica la mateixa inclusió en el Reial decret 1. 087/2015, per tal d'equiparar-los a altres cossos de seguretat, com bé s'ha dit, la guàrdia civil, policia nacional i policia autonòmica, com l'exercit. I, per tant, creiem que, bé, que és algo que s'ha de solucionar de la manera més ràpidament possible per tal que els policies locals puguen ser reconeguts en les mateixes característiques, perquè les funcions que desempenyen són assimilables a altres cossos de seguretat.

Per tant, sabem que no és competència autonòmica, evidentment és simplement donar trasllat al Congrés dels Diputats i Diputades. I nosaltres donarem suport a aquesta PNL perquè així es faça, a l'igual que s'ha fet en altres parlaments autonòmics o en altres instàncies.

Per tant, donem suport, com bé he dit, i bé, compartim l'argument que s'ha fet, per què hauria d'assimilar-se.

Moltes gràcies.

La senyora presidenta:

El senyor Llanos Pitarch:

La senyora presidenta:

El senyor Tena Sánchez:

Moltes gràcies.

Com bé han dit els altres companys, la policia local és un col·lectiu molt heterogeni, cada ajuntament té uns recursos i unes necessitats diferents. És el cos de policia més pròxim, al que se sol acudir en la primera de les intervencions, quan es produïxen, i estan igual exposats o a vegades més que la resta de cossos de seguretat. Tenen més presència als carrers i, per descomptat, la seua labor diària compta amb una imprevisibilitat i un risc que no podem obviar. A voltes pareix que ens hem instal·lat en una normalització de la perillositat i dels riscos que assumeixen els policies locals. Donen per fet que eixos riscos formen part de la seua feina i que no cal fer res més o que les conseqüències sota la seua salut de la feina que fan dins de la seua professió. Almenys això sembla en regulacions com la que hui estem tractant.

Al Reial decret 1. 087/2015, on es regula el procediment, condicions i abast del reconeixement de les prestacions d'incapacitat permanent i mort i supervivència per al personal de les Forces Armades i de les forces i cossos de seguretat es van deixar fóra a la major part dels policies locals. No hi ha dubte que la professió dels policies locals entranya uns riscos psicosocials que no tenen altres professions. Per una banda, l'exposició al carrer, que pot derivar, i així ho hem vist en molts casos, agressions, violències; i, per l'altra banda, la perillositat en el desenvolupament ordinari de la seua feina. I no només una perillositat física, també psicològica, perquè la policia local ha de fer front en el seu dia a dia a situacions i escenes molt complicades, que a la fi tenen efecte sobre el seu estat emocional que pot tindre conseqüències psicològiques i fins i tot afectar a la seua salut mental. I en eixe sentit per descomptat també, al seu entorn, a la seua família i a la seua vida privada.

Tot sumada a la situació actual dels cossos de seguretat amb un envelliment de les plantilles, un dels reptes ara mateixa a casa nostra és la consolidació dels funcionaris interins per posar fi a la precarització laboral que vénen patint des de fa molts anys i que també influïx i molt eixa renovació de plantilles derivada d'unes jubilacions anticipades. Tot i això, també es tractara la llei que vam aprovar en 2017, de coordinació de policies locals. Nosaltres, des de Compromís, considerem que això s'ha de tindre en compte, i en eixe reconeixement de les prestacions d'incapacitat permanent, mort i supervivència.

I per això li comunique que el meu grup sí que els donaren recolzament a esta mesura. I que des de l'Estat central, quan hi haja govern -que això es una altra- hi haja normalitat, que es faça esta equiparació a tots els drets dels cossos de seguretat.

També, per acabar, crec que és important tindre en compte que este reial decret és de l'any 2015, no fa tant de temps, i pense que se podia haver fet bé des d'un principi, perquè els mateixos que ho van fer, ara, pels motius que siguen, supose que ho explicaran, es van deixar fora als policies locals, i ara reivindiquen que cal fer eixa declaració. Bé, és un poc contradictori, però em pareix molt bé que reivindiquen que es faça, però pense que açò ja s'havia pogut fer abans.

Com ja he dit, votarem a favor d'esta proposta i esperem que s'aprove per tots els grups.

La senyora presidenta:

El senyor Rovira Jover:

La senyora presidenta:

El senyor Blanch Marín:

Moltes gràcies, senyora presidenta.

La proposició no de llei que se'ns presenta hui a comissió és, entenem, la transcripció d'una justa reivindicació que els sindicats policials i altres col·lectius estan proposant arreu de l'Estat. Hi ha molts d'acords en este sentit aprovats per unanimitat de les cambres autonòmiques. Sense anar més lluny, el del parlament andalús del passat mes de maig, i del qual entenem que aquest és conseqüència directa. El contingut i plantejament mos pareix correcte.

Per tant, el Grup Socialista està clarament a favor de la iniciativa. I estem absolutament d'acord en què es reconega la policia local com a professió de risc, evidenciant que amb caràcter genèric, i sense prejudici de les especificitats que en cada municipi puga suposar l'exercici de la professió de policia local, que és múltiple i variada, en ares del principi d'igualtat, volem posar fi al problema de la injustícia que suposa una edat de jubilació que no té en compte l'edat funcional, la sinistralitat en el sector, la perillositat i la toxicitat de les condicions de treball.

També volem incidir en els processos d'incapacitat laboral que genera i els requeriments exigits per al desenvolupament de la tasca policial, posant-lo al mateix nivell que es fa amb els membres de les forces armades i de les forces i cossos de seguretat de l'estat i de la seua inclusió en el règim general de la seguretat social.

No entrarem en més detalls. Quant a la seua articulació i execució, que correspondrien al mateix Govern d'Espanya al que s'insta en la mateixa proposta de resolució. Jo crec que és fer un acte de justícia amb milers de policies locals que treballen en els municipis de la Comunitat Valenciana i la resta de l'estat espanyol i que defensen la nostra llibertat i seguretat.

Si cada vegada que es fa una actuació, els policies locals assumixen un risc igual o similar als d'agents d'altres cossos, les mesures de protecció i empar deuen ser iguals o similar en termes laborals.

El compromís del Partit Socialista amb el col·lectiu policial és important, centrant-mos en la realitat dels municipis de la Comunitat Valenciana. I aixina ho demostren les diverses normes que des del govern del Botànic han sigut tramitades per aquestes Corts en l'anterior legislatura.

Davant situacions iguals, la resposta i conseqüència en termes de relacions laborals tenen de ser les mateixes. Si això és el que està perseguint la present proposició, com aixina creem, sentit al diputat Arquillos, comptarà amb el nostre suport.

Moltíssimes gràcies.

La senyora presidenta:

Señor Arquillos, tiene usted tres minutos para finalizar el debate. (Inintel·ligible) …

El senyor Arquillos Cruz:

La senyora presidenta:

El senyor Arquillos Cruz:

La senyora presidenta:

(S'alça la reunió a les 12 hores i 9 minuts)

