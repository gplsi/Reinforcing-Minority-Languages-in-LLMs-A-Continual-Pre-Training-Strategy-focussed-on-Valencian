Comissió de control de l'actuació de Radiotelevisió Valenciana i les societats que en depenen realitzada el dia 19 de maig de 2005. Presideix l'Il·lustre Diputat Senyor Ricardo Costa Climent. Comença la reunió a les 16 hores i 30 minuts. Reunió número 5.

Preguntes números 2/05 a 4/05 al director general de RTVV, senyor Pedro García Gimeno, sobre la marginació de la música feta en valencià, que formula el diputat Vicent Escrig Peris del GP Socialista (RE números 26. 685, 26. 686 i 26. 687, BOCV número 100).

El senyor president:

El senyor secretari:

(El senyor secretari passa llista per tal de comprovar si hi ha quórum)

El senyor president:

Comenzamos la sesión de la Comisión del control (inoïble per raons tècniques). si procede del acta de la reunión anterior. Todos los miembros de la comisión tienen el acta a su disposición. Si les parece, la damos como aprobada.

El senyor Escrig Peris:

Gràcies, senyor president.

(Inoïble, no està connectat el micròfon) . en relació a la difusió i promoció de la música i el cant fet en valencià pels nostres grups i cantautors valencians?

Quina és la política de la televisió valenciana pel que fa a la difusió i promoció de la música feta en valencià?

Va a incloure la televisió valenciana algun tipus de programa de música en horari adequat i amb caràcter de continuïtat, on els col·lectius de músics i altres s'expressen en valencià? De ser així, a partir de quan, i en quines graelles de programació i en quin horari d'emissió? En cas contrari, per quina raó no es durà a terme una protecció d'un programa en la televisió valenciana a este col·lectiu de músics que s'expressen en valencià? Moltes gràcies.

El senyor president:

El senyor Escrig Peris:

Gràcies. Gràcies, president.

Senyor director general, agrair-li en primer lloc la seua presència en esta comissió i donar, a ser possible, una solució positiva al conflicte plantejat pels nostres músics que actuen i canten en valencià.

El Grup Parlamentari Socialista presenta aquestes preguntes amb la finalitat de salvaguardar la música tradicional moderna i pop, cantada i realitzada en valencià, davant la seua indefensió d'este col·lectiu de músics davant de Radiotelevisió Valenciana.

Com tots saben, el País Valencià, des del punt de vista cultural, és terra de música i músics, on les seues 512 bandes de música, on els seus 35. 000 músics i les seues 300 escoles de música fan que tinguem un patrimoni cultural i artístic únic al món.

D'aquest patrimoni cultural i artístic, destacar un sector marginat, i reitere la paraula marginat, com és el col·lectiu de músics en valencià. Manifestar-li, senyor director, que estos músics, en la majoria dels casos, han d'anar a divulgar la seua tasca musical a altres comunitats autònomes, com és el cas de Catalunya e Illes Balears, on tenen espais, en radiotelevisió catalana i balear, per a difondre la seua música.

La situació d'oblit d'estos músics i cantants per part de l'administració de la Generalitat Valenciana fa que es manifestaren en el Palau de la Música de València, en especial pel ninguneo de la Radiotelevisió Valenciana a la seua tasca de promoció i divulgació d'aquest tipus de música.

Pel seu interés, i perquè així m'ho ha mandatat el propi col·lectiu de músics valencians, vaig a llegir el manifest que deixaren en el Palau de la Música.

"Els músics que utilitzem el valencià com a vehicle d'expressió ens tanquem en el Palau de la Música de la ciutat de València com a senyal de protesta. Ens fem forts en aquest edifici emblemàtic perquè considerem que els mitjans de comunicació institucionals ens marginen deliberadament de les seues ones.

Entenem que els administradors de la cançó valenciana han oblidat per complet el preàmbul de la seua llei de creació, on es garantixen explícitament deures de normalització lingüística, el que diu: obligació establerta en l'Estatut d'Autonomia d'atorgar una especial protecció i respecte a la recuperació del valencià, ha d'inspirar l'activitat dels mitjans de comunicació en la Generalitat.

Els signataris d'aquesta declaració de principis volem fer constar la nostra preocupació pel que respecta a les línies d'actuació mampreses per l'ens públic que, al nostre parer, responen a una intencionalitat censora encoberta, en tant que es discrimina el valencià com a pilar identitari de la societat valenciana, contraposadament al projecte que es promou des del Partit Popular i que és totalment incompatible amb la pluralitat lingüística i a la preservació del patrimoni cultural valencià.

Perquè un idioma es defensa i es protegeix fent-lo servir, i no allargant fins a la sacietat una batalla infructífera de nomenclatures que no aconseguixen altra cosa que enterbolir el prestigi de la llengua i obstaculitzar la seua acceptació social. Perquè una cultura és fomenta donant-li minuts en la televisió, en la ràdio públiques, i no deixant de costat propostes autòctones de qualitat i ignorant la demanda popular de manera injustificable.

Per totes aquestes raons, des del col·lectiu de músics en valencià, exigim responsabilitats als governants que ens representen. Reivindiquem el nostre dret a la difusió, a la promoció i a la llibertat d'expressió en igualtat de condicions als artistes que s'expressen en castellà o en anglès. I instem als gestors de la televisió valenciana a prendre's seriosament la Llei d'ús i ensenyament del valencià de l'any 1983, que han vulnerat de forma sistemàtica".

En este cas, senyor director general, manifestar-li la nul·la presència en la seua ràdio i televisió pública de produccions musicals i d'artistes que s'expressen en valencià.

En segon lloc, volguera recordar-li en aquesta comissió l'obligació, tal com diu el manifest, d'arreplegar el que diu la Llei d'ús d'ensenyament del valencià, de divulgar els nostres músics, de divulgar la llengua a través del col·lectiu de músics o dels músics en valencià en general.

En tercer lloc, dir-li que, davant la mancança d'un espai per als músics en valencià, impedeixen que el públic en general, com els programadors culturals dels nostres pobles i ciutats, puguen conéixer i valorar el treball que realitzen els músics i cantants en valencià.

Seguint els arguments d'aquest col·lectiu, manifestar que els mitjans públics valencians estan desacreditats davant la societat valenciana per abandonar la seua responsabilitat com a instruments difusors i potenciadors de la indústria cultural valenciana.

Una de les meues premisses com a diputat en esta cambra és dignificar la figura del músic, i per tant dignificar la música valenciana que, per desgràcia, ha sigut i és una cosa secundària per al Partit Popular.

La nostra obligació com a grup parlamentari és normalitzar aquesta situació de desemparament i d'oblit dels nostres cantants per part dels dirigents de Radiotelevisió Valenciana, en definitiva, senyor director general, dignificar la tasca dels nostres cantants i músics en valencià. Esta dignificació, senyor director general, passa per la creació d'un espai setmanal en la graella de Canal 9 o Punt 2, així com Ràdio 9, per a desenvolupar tota la tasca musical d'estos músics i cantats en una franja horària adequada.

Senyor director general, i per acabar, li dic que per justícia i legalitat normativa és necessari establir eixe espai perquè els nostres cantautors tinguen el seu espai per a difondre en llibertat la seua música i la seua veu. Moltes gràcies.

El senyor president:

El senyor director general de RTVV:

Bona vesprada, senyories.

Senyor Escrig, en primer lloc vull dir-li que Radiotelevisió Valenciana no ha marginat mai cap grup musical o cantant valencià en la seua promoció, sinó tot el contrari. I en els últims mesos quasi mig centenar, més de 50 grups de cantants de la Comunitat Valenciana, han intervingut tant en programes de Canal 9 i Punt 2 com en programes de Ràdio Autonomia Valenciana.

Així mateix, en tot moment s'ha fet promoció de la música autòctona valenciana, com s'ha posat de manifest tant en els continguts de la nostra programació, com en la cobertura informativa dels aspectes relacionats amb la música valenciana.

Com a mostra, alguns músics valencians que van passar per Ràdio Televisió Valenciana el passat mes d'abril són: el 18 d'abril, en el programa Matí, Matí va actuar el grup valencià Bajoqueta Rock; el diumenge 17 d'abril, en el programa De nou, cap de setmana, a Ràdio 9, van entrevistar al cantant valencià Néstor Font, per presentar el seu últim treball. I en eixe mateix programa, dins de la secció El musicari, el grup de folk valencià l'Ham de foc va presentar el seu últim disc.

A més, altres cantants valencians que han passat els últims mesos per diversos programes del Grup Radio Televisió Valenciana són Al Tall, l'Aljub, Ximo Tébar, Miquel Gil, Rafael Xambó, Seda Jazz, Soul Attack, Revòlver, Banda Animal, Lluis Miquel, entre d'altres.

A més, des de Radiotelevisió Valenciana, amb la ferma voluntat de potenciar i preservar el nostre patrimoni cultural i musical, hem fomentat la música de la Comunitat Valenciana amb diverses iniciatives, com ara el programa de Ràdio 9 Bandes de Música, on cada dissabte i diumenge les bandes de música de la nostra comunitat són protagonistes de 8 a 10 del matí.

Com a novetat vull ressaltar que el passat 14 d'abril, Ràdio 9 i l'Ajuntament de València presentaren el concurs Un, dos, tres. Música Mestre! ! , basat en la vida i obra del mestre valencià Joaquín Rodrigo. I en este concurs participen 28 col·legis de Valencià, i els joves han de demostrar els seus coneixements sobre el compositor de Sagunt. Este nou concurs es troba dins del programa De nou cap de setmana, presentat per Amàlia Garrigós i Juanjo Prats, que s'emet els dissabtes i els diumenges de 10 a 13 hores a Ràdio 9. Este concurs, a més d'oferir la possibilitat als xiquets de conéixer la vida i l'obra del mestre valencià, els dóna també l'oportunitat de tindre una experiència radiofònica en la nostra emissora.

No hem d'oblidar tampoc altres accions que hem dut a terme, com la creació del nostre segell discogràfic, la col·laboració amb l'Institut Valencià de la Música i els nostres premis a la música. Ens hem esforçat per fomentar el gust per la música, una de les disciplines més belles i saludables, tot tenint present el nostre objectiu de difondre i promoure la música i la cultura de la Comunitat Valenciana.

Li puc dir que la política de Radiotelevisió Valenciana en la difusió i promoció de la música en valencià es encertada i continuarem treballant en eixa línia.

Fent memòria, al febrer de 2002, començaren i es van celebrar els primers Premis del Món de la Música de la Comunitat Valenciana, organitzats per Radiotelevisió Valenciana, amb l'objectiu de donar un impuls als músics de la nostra comunitat. En l'edició d'enguany, que es va celebrar el 5 de març passat, i que van emetre en directe per Punt 2, en horari de primetime --això que vosté diu horari adequat--, dels onze premis als millors artistes cinc van ser per a músics valencians: millor trajectòria, per al grup Revólver; món del jazz, per a Ximo Tébar; món del clàssic, per a Salvador Seguí; societat musical, per a la Banda Primitiva de Llíria; i millor grup i cançó en valencià, per al grup Malayuna i la cançó T'estime. El magazín Matí, matí, de Canal 9, en l'emissió del 14 de març, fa oferir l'entrevista i l'actuació del grup Malayuna i la gala, per cert, també la van remetre el dissabte 12 de març, a les 23 hores, en primetime.

Vull destacar, com he dit, abans que la iniciativa realitzada a través de Ràdio Autonomia, per la qual es va generar un grup musical, produït i realitzat des del nostre segell editorial, anomenat Dolçaina-vent de Llevant, açò suposa una creació única que mai abans s'havia fet, una creació que unix músics valencians de màxima rellevància en clau de jazz, que van crear des de la seua composició original cançons en valencià i van integrar un instrument tradicional, com és la dolçaina, en el món del jazz valencià, amb un resultat absolutament pioner en la història de la música valenciana. D'esta manera, el folklore i la història musical d'un instrument, com és la dolçaina, es revitalitza perquè les noves generacions de joves valencians la coneguen i l'adopten en la seua cultura musical i es puga difondre així la tradició i la modernitat. Açò, només és un xicotete exemple del que estem fent i anem a fer pels grups musicals valencians.

Com veuen, en les graelles, ja siga de Canal 9, Punt 2 i de la ràdio, estem oferint un gran nombre de programes destinats a la música, com sap vosté: Bandes de música, Música i punt, En concert; en l'apartat de música de l'espai radiofònic De nou cap de setmana, a més de les entrevistes i actuacions musicals dins de programes de Televisió Valenciana, com són Efecte Palomar, Matí, matí, El Sambori o el Bulevard del dissabte, entre altres.

L'Efecte Palomar, per exemple, compta des de la primera emissió amb la banda valenciana Animal, que forma part del programa. I per este programa han passat nombrosos grups de diferents municipis de la nostra comunitat, com ara Los Dragones, Burguitos, La Pulqueria, La Habitación roja, Indras, Benito Kamelas, Los Suaves, Crisis de fe i El último que cierre, entre altres.

Per altra banda, vull destacar que el programa cultural Encontres que, com vostés saben, s'emet els dijous a la nit per Punt 2, en eixe espai que té com a finalitat fomentar el consum cultural i artístic dels valencians i, per això, cada setmana acudixen al plató creadors valencians per a expressar les experiències i els seus punts de vista sobre les seues creacions i sobre l'actualitat cultural valenciana, espanyola i europea. Este espai és una aposta clara i decidida dedicat a l'activitat cultural. En eixe espai, el passat 22 d'abril, es va fer un número concret, especial, amb una durada de 90 minuts, dedicat a la cançó per al segle XXI. I en este programa es va analitzar la situació en què es troba la música valenciana actual pel dècim aniversari de la mort del cantant i actor alcoià Ovidi Montllor. També participaren, Lluís Miquel Campos, un dels cantautors valencians més reconeguts, i el grup valencià Presuntos Implicados, que va presentar el seu últim treball. I a la taula de redacció d'eixe programa també es reunixen els cantants Miquel Gil, premi de la crítica al millor àlbum de folk pel seu treball Katà, i, Jorge Pérez, del grup Ciudadano, per parlar de l'estat actual de la cançó valenciana.

I li puc dir que estem dissenyat un programa de música per al quart trimestre de 2005, que s'emetrà en Punt 2, i contindrà reportatges, actuacions, entrevistes, una agenda d'actuacions musicals i concerts, i en el qual, per descomptat, seran centre d'atenció els grups valencians que fan música en valencià i que fan música en castellà.

Però, dit açò, jo crec que també hauríem de ser seriosos i responsables, i no es pot responsabilitzar a Radiotelevisió Valenciana de l'adequat funcionament de totes i cada una de les indústries culturals valencianes. Vosté sap que són molts els factors que intervenen en este sector, i no podem continuar considerant que Televisió Valenciana és la culpable de tots els mals.

En esta primera intervenció espere que haja quedat clar, patent, que tant la cultura musical, tan arrelada a la nostra comunitat, troba en Radiotelevisió Valenciana el suport i l'atenció que mereix a través dels diversos programes i accions de grup, i li assegure que des de Radiotelevisió Valenciana estem decidits a potenciar i preservar el nostre patrimoni cultural i musical i fomentarem la música de la nostra comunitat amb diverses iniciatives, tal i com estem fent fins ara.

Gràcies.

El senyor president:

El senyor Escrig Peris:

Agrair-li, senyor director general, esta retafila que m'ha fet, perquè s'ha mesclat tot tipus de música també, tot tipus de música, on esta compareixença --per a contestar les preguntes vostés-- era exclusivament per a músics que fan i canten en valencià, no volia entrar en sectors com bandes de música o bandes de jazz, etcètera, sinó en música exclusivament on s'expressa, on es divulga a través del valencià els seus sentiments, els seus romanços, etcètera, etcètera. Aleshores, jo volguera centrar-me en el sector que ens ocupa, que és el col·lectiu de músics en valencià.

Senyor director general, un col·lectiu de 80 o 90 persones, com són estos músics en valencià, no es manifesten gratuïtament en el Palau de la Música davant 400 persones el passat 2 de març. Quan n'hi ha una manifestació o una protesta és perquè hi ha un transfons important. Este col·lectiu creu que --i li agraïm allò de dissenyar eixe programa de futur que va fer Canal 9-- és necessari establir un programa exclusivament dedicat i monogràficament dedicat a aquells músics que canten en valencià, que és un sector minoritari perquè a la millor la música esta és minoritària, però cal cuidar-la, cal salvaguardar-la, i li dic que quan este col·lectiu li diu que se senten marginats davant els mitjans de comunicació, doncs, no és gratuït, és perquè n'hi ha un transfons. I li dic que, apart d'eixa marginació, i apart que vosté m'ha dit que en total 14 persones o grups han passat per la graella de Radiotelevisió Valenciana, dir-li que encara que n'hi ha 70 o 80 persones, cantants o grups, que no han pogut accedir a eixe espai de divulgació de la música en valencià.

Per tant, és de justícia, li ho dic, senyor director general, crear eixe espai per a eixes persones. És un sector minoritari, ho sabem, però forma part del patrimoni cultural musical valencià, i això és molt important. D'eixos músics que ha dit ans, de conservatoris, d'escoles de música, naixen estos grups i estes persones. Tenen molts viatges més difusió, no els 14 grups que m'ha dit vosté, sinó la resta que queden per passar per la graella de Canal 9, n'hi ha més difusió a Catalunya i a Balears que ací al País Valencià. Li dic més, jo estic convençut que el programa de Bandes de música, que es fa setmanalment, ens constà moltíssim des de la federació ficar-nos dins d'eixa graella estable i de programació, ens constà molt, però gràcies a eixe programa setmanal es coneix el que és la cultura musical valenciana. El mateix li vaig a demanar ací, senyor director general, un programa exclusivament per a estos músics. Jo sé que no depén de vosté exclusivament, sinó d'alguna productora que vulga fer-se càrrec d'este programa. Però, vosté té l'instrument i té la solució en les mans que este grup, a la millor inclús a través del disseny d'este programa futur, potser, però fa falta, i per justícia li ho dic i li ho reitere per enèsima vegada, que fa falta que eixes persones, que eixos grups tinguen l'espai suficient per a divulgar la seua música i perquè el públic, els ajuntaments i programadors coneguen el que fan estos músics, perquè, si no, estan totalment marginats des del meu punt de vista, del meu grup parlamentari.

Per tant, dir-li que seria interessant pegar eixe pas i que en el futur disseny d'eixe programa es poguera acollir al col·lectiu de músics en valencià.

Moltes gràcies.

El senyor president:

El senyor director general de Radiotelevisió Valenciana:

Breument, fer-li dos apunts.

En primer lloc, jo no crec que els músics valencians a Balears puguen difondre la seua música perquè no existeix televisió. Per tant, és complicat que allí puguen dir alguna cosa. (El senyor Escrig diu sense micròfon des del seu escó: "N'hi ha televisions locals"). En primer lloc.

En segon lloc, és ara quan més atenció se li està dedicant a la música en valencià després de 15 anys d'història de Radiotelevisió Valenciana.

I, en tercer lloc, en cap moment ninguna d'estes persones, que vosté diu que representen a tanta gent, s'han dirigit a Radiotelevisió Valenciana per a demanar una entrevista, un reunió, per tal de tractar eixa qüestió. I si vosté creu que amb un tancament en un local públic és la manera de reivindicar o de demanar una qüestió, doncs, jo crec que no és el més seriós ni el més.

Per tant, jo crec que tota la informació, tot el que estem fent en Radiotelevisió per la música en valencià i per la música valenciana feta per valencians, també en castellà, que tenen el seu dret, jo crec que he demostrat ací que n'hi ha una aposta ben clara, que s'han fet programes concrets i específics per atendre esta qüestió. Eixa és la política que anem a continuar, simplement eixa. I, a l'hora de plantejar estos temes, com he dit abans, no es culpe ni es responsabilitze a Televisió Valenciana dels mals o de la poca (inintel·ligible) del sector.

Gràcies.

Compareixença del director general de RTVV, senyor Pedro García Gimeno, per a explicar el tractament informatiu que Canal 9 dóna als principals esdeveniments de la nostra comunitat, amb especial referència a allò observat durant els caps de setmana i pel que fa a les accions d'ETA a la Comunitat Valenciana (RE. número 26. 250).

El senyor president:

El senyor director general de Radiotelevisió Valenciana:

Como ya les he anunciado, o les anuncio, permítanme que les detalle la cobertura destinada a acontecimientos terroristas perpetrados en la Comunidad Valenciana desde la pasada legislatura, que es para lo que aquí se nos ha convocado.

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

. (inintel·ligible) . debate, señor Perelló.

El senyor Perelló Rodríguez:

El senyor president:

El senyor Perelló Rodríguez:

El senyor president:

La senyora Pérez i Martí:

Gràcies, senyor president.

Don Pedro García, director general de Radiotelevisió Valenciana. , senyor García, jo no sabia hui com anàvem a portar aquest debat, perquè és un debat complex, perquè al parlar de terrorisme i de la informació que es dóna al respecte estem parlant de moltíssimes coses més. Jo li puc dir que moltes vegades, quan veig la televisió em senc que una quantitat de terrorismes m'estan atacant. (Veus) I no lleve ni una coma.

Però amb vista a aquelles coses que jo senc de cara a Canal 9, un televisió que estic pagant amb els meus impostos i que la paguen uns quants milions de valencians i valencianes, li volia escriure una carta. I vosté sap, senyor García, que no he demanat ni li he fet ninguna pregunta ni he sol·licitat ninguna compareixença des que vosté és director, perquè esperava molt més. Per tant, esta és la meua carta:

Don Pedro García, com a usuària de Canal 9 en moltes facetes del dia i en diferents edats de la vida que a mi m'envolta, en la meua carta, jo voldria saber, com a primera qüestió, i a més expressar-li la meua decepció després d'un començament acceptable en Canal 9 i Ràdio 9.

En estos moments, Canal 9 i Ràdio 9 tornen a ser contenidors massius de manipulació informativa, en ser greus els fets que ens ocupen en aquesta compareixença, hi ha un fum de temes dels quals es podria parlar ací. Voldria saber de forma general la funció cada volta més desvergonyida com a altaveu de les decisions i posicions que vosté, com a director general i, per tant, regidor de Canal 9 i de Ràdio 9, té sobre el Partit Popular, tant al País Valencià com a Madrid, que a mi em sembla vergonyant, personalment vergonyant, li parle des de l'oposició més minoritària de la cambra i, a més, sent una persona molt pactista, com tots ací saben.

En el cas de Madrid, propaganda pura i dura de les posicions de l'il·lustre diputat senyor Rajoy en política antiterrorista i atacs al govern actual i altres forces polítiques de les quals jo pertanyia a una d'elles. A Canal 9, estigmatització i persecució del nacionalisme democràtic i les seues idees, i això m'ofén greument, perquè em considere, sobretot, molt valenciana i poc espanyola.

A casa nostra, funció irresponsable de l'altaveu de víctimes del president de la Generalitat, don Francisco Camps, i de l'enfrontament amb altres comunitats, política crispadora, inconscient i profundament estèril que troba a Radiotelevisió Valenciana un vehicle molt potent. Ara per ara, els informatius de Canal 9 tenen tres blocs, i són tres blocs fonamentals: un, la propaganda del Partit Popular i l'atac a l'oposició, siga la que siga; la segona, la gran línia política de vostés en esta tercera legislatura que governen al País Valencià, tema aigua com a gran paradís; i el tercer tema, l'esport. L'esport és una cosa reflectant del franquisme, quan s'havien de calmar les masses, dona'ls futbol i aixina els tindrem a tots tranquils. (Veus)

Tota la informació al voltant de l'aigua no té, senyor García, el més mínim rigor tècnic ni objectivitat, perquè vostés no han fet ningun debat com altres televisions, i em puc referir a Euskal Telebista o TV3, asseient tots els sector davant d'una taula i portant un debat rigorós sobre eixa problemàtica.

Informació feta des del partidisme i la visceralitat és el que vostés han fet fins aleshores. Ocultament de la realitat que no és favorable als populars. Per què no apareixen en Canal 9 els escàndols del PP? (Veus) Tenim diversos escàndols, i això seria convenient, perquè és convenient fins i tot per al Partit Popular, com, per exemple, el cas Fabra. Per què no apareix la gravíssima crisi d'aquest partit (veus) que obri portades i informatius en altres mitjans de comunicació? Per què no es donen comptes.

El senyor president:

La senyora Pérez i Martí:

. dels atacs a membres del Govern d'importantíssims càrrecs del Partit Popular?

El senyor president:

La senyora Pérez i Martí:

He acabat en este principi, però continuarem a la següent, perquè espere que el senyor García, a esta carta, li done contestació immediata.

Gràcies, senyor president.

El senyor president:

La senyora Lorente Ramón:

Y en cuanto, pues, a frases que grupos minoritarios de esta cámara y con representación hacen, que yo creo que no pueden escaparse hoy en el tratamiento de esta comisión, señor director general, que sienten cómo los terroristas les están atacando cuando ven los servicios informativos, yo creo que los servicios informativos son, además, el programa de máxima audiencia en la Comunidad Valenciana, y eso lo eligen los ciudadanos, que, en definitiva, son los clientes y destinatarios últimos de la noticia, que eligen esa opción.

Y yo, señor director general, en nombre del Grupo Parlamentario Popular le sigo animando a lo que cuando compareció aquí haciéndose responsable al frente del ente, es la potenciación de los servicios informativos, la ampliación del horario, siempre con la inmediatez, la cercanía y el rigor de la noticia, para acercarla en su trascendencia en esta comunidad, a los ciudadanos (veus) de esta comunidad, porque para eso es para lo que nos han . (inoïble)

El senyor president:

El senyor director general de Radiotelevisió Valenciana:

En primer lloc, jo vaig a ser molt breu. (Adreçant-se a la diputada Dolors Pérez i Martí) L'he escoltat i, de veres, ho dic sincerament, no tinc paraules per a contestar al que vosté està diguent, afirmacions que fa com que el futbol és una tàctica franquista per a entretindre les masses. És que jo, davant d'això, de veres, no vull dir res, (veus) perquè. No, no, el futbol ho ha dit vosté, vosté ha dit el futbol. No tinc paraula, per tant, no crec que dega entrar en això.

Y usted, señor Perelló, con todo mi respeto, yo de verdad lamento que la realidad no sea la que a usted le gusta, y yo, aunque usted dice que ponemos siempre el parapeto de los profesionales, yo no pongo el parapeto de los profesionales, es que es una realidad, señor Perelló, los profesionales de un lado y de otro lado, de un medio y de otro medio. Yo les tengo un absoluto respeto.

El senyor president:

El senyor Perelló Rodríguez:

El senyor president:

El senyor Perelló Rodríguez:

El senyor president:

La senyora Pérez i Martí:

Gràcies, senyor president.

Senyor García, vaig a ser tot el més ràpida possible i a més, a ser possible també, molt breu, senyor president.

Vosté de tot el que jo li he demanat amb una carta dirigida personalment i a més públicament vosté simplement s'haja parat en el futbol, em sembla que. (rient) De veritat. Però no vull fer esment a eixa qüestió que em sembla irrisòria, de veritat, i falta de contingut per la seua part com a un director general. Jo vull parlar-li del que significa la informació sobre qualsevol tipus d'atemptats, no solament els d'ETA sinó de centenars d'atemptats. Fins i tot quan els treballadors es queden en el carrer, sap vosté és una atemptat a la seua dignitat i al seu futur de vida. Això també són atemptats. O quan es fan atemptats per mig de la manipulació dels ordinadors, això també és una forma d'atemptats.

Jo em basaria en què estem en una societat invisible comparant-ho també amb el que és la informació als atemptats. I estem en una societat invisible quan s'assentem en casa, davant de la televisió, perquè no s'informa de qüestions greus i importants per als valencians i les valencianes, al mateix nivell que es puga informar dels atemptats, com són, per exemple, el moviment més important dels valencians i valencianes: les escoles en valencià; o, com són, per exemple, els Premis Octubre, considerats en tota Europa uns dels premis literaris més importants que hi ha. Però que, clar, eixa part no pertany al pensament, i és un error del Partit Popular, i és un error, dic, això no es publica. O, per exemple, s'obvia totalment els premis de llibertat d'expressió de la Unió de Periodistes. Això és molt greu. Al mateix nivell, al mateix nivell. Coses que falten. I a mi em sembla que vosté té l'obligació de prendre's nota.

Perquè, de veritat, el balanç que jo faig, senyor García, de la gestió, com a director de Radiotelevisió Valenciana és molt decebedor. Haguera tardat encara un poc més en parlar d'estos temes, però he tingut la gran oportunitat gràcies al senyor Andrés Perelló. I, per tant, aprofite per a dir-li-ho: canvis al principi en la programació que són elogiables, perquè jo m'he passat molts anys demanant l'abolició de Tómbola i per fi s'ha acabat Tómbola. Era indigne, era indigne. I, per tant, jo estic contenta d'això.

Però en matèria informativa no s'ha avançat res. Hi hagueren uns gestos a principis de vosté ser director general, jo esperava que això continuara, però no ha continuat, al contrari, ha tingut un retrocés.

I jo, senyor director general, si no hi ha un canvi en aquest sentit.

El senyor president:

La senyora Pérez i Martí:

. em vore obligada --i acabe de veritat, senyor president- em voré obligada a demanar-li en qualsevol moment la seua dimissió. Perquè a mi em sembla que a Radiotelevisió Valenciana li falta un pla estratègic, econòmic i de treball. I l'aplicació de .

El senyor president:

Senyora Pérez, gràcies.

Per a contestació, té la paraula el senyor director general.

El senyor director general de Radiotelevisió Valenciana:

El senyor president:

(S'alça la reunió a les 17 hores i 38 minuts)

