Comissió especial d'estudi sobre els usos de temps per a impulsar polítiques concretes basades en la racionalització dels horaris, realitzada el dia 25 de febrer de 2020. Comença la reunió a les 12 hores i 20 minuts. Presideix la diputada senyora Nathalie Torres Garcia. Reunió número 2.

La senyora presidenta:

Benvingudes i benvinguts a la primera sessió de la comissió d'estudis d'usos del temps.

En primer lloc, la secretària passarà llista per a comprovar que tenim quòrum.

(La secretària passa llista per tal de comprovar si hi ha quòrum)

Comencem. En primer lloc, haurem d'aprovar l'acta de la sessió anterior, que, com recordareu, era la de constitució. Per tant, la teniu entre la documentació… Si no teniu cap inconvenient o cap esmena. Sí?

El senyor Caballero Montañés:

Sí. Jo, una qüestió, que no aparec jo com a assistent. I és de veres que no vaig estar en la constitució inicial. No vaig poder votar perquè vaig aplegar un poquet més tard, però sí que vaig estar present després.

La senyora presidenta:

Aleshores, es farà la modificació oportuna. Gràcies. D'acord?

Debat dels plans de treball presentats pels grups parlamentaris i aprovació, si escau, del pla de treball de la comissió

La senyora presidenta:

Aleshores, passem al següent de l'ordre del dia, que és el pla de treball.

Ací caldrà explicar… Ai! , el Google Maps, que mos porte al pla de treball. (Rialles) Ací, encara que ja ho sabeu tots, però convindrà recordar que hem presentat un pla de treball conjunt, consensuat, que únicament no heu subscrit el Grup Parlamentari Vox. Per tant, podríem passar directament a la votació, però ara vos comentaré una altra cosa, sobre la qual m'ha cridat l'atenció, amb bon criteri, el lletrat.

I, després, si voleu fer alguna apreciació, algun comentari sobre el pla de treball, doncs farem una ronda d'intervencions. Dependrà de la pressa que tingueu, que ja m'heu dit alguns que en teniu, i molta. D'acord?

Aleshores, sí que vos agrairia que anàreu a la pàgina 9 del pla de treball, en el punt b, estudi de la documentació, diu: «Una vegada els grups parlamentaris reben la documentació sol·licitada, es donarà un termini de 15 dies per al seu estudi abans de l'inici de les compareixences».

Aleshores, ací la dificultat rau en la recepció de la documentació, que no tenim…, perquè ací ja intervenen tercers, no tenim totes les garanties que en els terminis que nosaltres manegem tinguem tota la documentació.

I jo ara després em quedaré amb els portaveus. Sí que hem fet ja una caledarització de compareixences. Per tant, ací hauríem de fer una esmena de viva veu, d'acord? , i s'hauria de votar l'esmena. No és això, senyor lletrat? (Veus)

És a dir, votaríem la proposta de pla de treball amb esta esmena incorporada. Sí? Per tant, la qüestió seria que, independentment de quan rebem la documentació… A vore, el pròxim dia és el 24 de març, per tant, en més o menys 15 dies començarien les compareixences.

També m'agradaria aclarir al respecte que les primeres compareixences són les dels experts. Vull dir, és com si vingueren a contar-mos una miqueta una part de la documentació. D'acord?

Per tant, passem a votació el pla de treball amb esta esmena. (Veus) Per tant, aprovaríem esta proposta de pla de treball sense l'apartat b de la pàgina 9, que eliminaríem, a fi de no tindre incongruències. D'acord? Sí?

Aleshores, passem a la votació? Val. (Veus) Vots a favor del pla de treball? Vots en contra? Abstencions? Queda aprovat el pla de treball.

I ara… si les senyories volen fer explicació de vot. I si no, doncs ja donaríem per finalitzada la comissió. Això sí que vos agrairia als portaveus, que vos quedareu un minutet més.

Voleu fer explicació de vot? Sí que vols fer explicació de vot.

La diputada Rebeca Serna vol fer explicació de vot. Doncs té vosté la paraula per un temps de 3 minuts que comença… Com comencem? Ací? Ahí? (Algú diu: «Ahí»)

La senyora Serna Rosell:

La senyora presidenta:

Gràcies, diputada.

No hi ha ocasió de replicar perquè abans no havíem fet ús de la paraula i perquè se sobreentén que no hi ha contradicció d'arguments i, per tant, sense més, s'alça la sessió.

El senyor Caballero Montañés:

Volia dir jo una qüestió, si em permet, presidenta.

El senyor Esteve Aparicio:

Senyora presidenta, està parlant fora de temps, sense temps d'un tema que no és de la comissió, sense un ordre… No tens temps assignat. No has demanat… i estàs parlant fora de temps.

El senyor Caballero Montañés:

El senyor Esteve Aparicio:

Està vosté parlant… Doncs això és el que estic plantejant. Si n'hi ha un temps per a les intervencions…

La senyora presidenta:

Senyoria, és que precisament he preguntat si algú volia explicar el sentit del seu vot, encara que fora favorable, precisament perquè el que està dient ho havia d'haver fet vosté en eixe moment.

Entenc que… entenc que el contingut de la seua intervenció toca molt tangencialment l'objecte d'esta comissió. Esta és una comissió d'estudi, on…

El senyor Caballero Montañés:

La senyora presidenta:

…-no- on analitzarem molts aspectes relacionats precisament amb els usos que fem dels temps.

Jo crec que al llarg de les compareixences és possible que vosté amb algun dels compareixents puga expressar el seu desacord o no, o acord, amb les seues línies de treball. I després també hi ha altres vies per a fer una sèrie de preguntes que jo crec que cap membre d'esta mesa pot contestar. Vull dir, està vosté fent una sèrie de preguntes retòriques, perquè vosté està preguntant i, al mateix temps, contestant. I, per tant, entenc que això no és el que toca en este moment.

El senyor Caballero Montañés:

La senyora presidenta:

Això és el que jo crec.

El senyor Caballero Montañés:

El senyor Esteve Aparicio:

Continuem parlant fora de torn. No ha demanat el seu torn de…

El senyor Caballero Montañés:

La senyora presidenta:

Però és que estàvem a punt ja d'alçar la sessió. I, a més a més, és que la setmana passada…

El senyor Caballero Montañés:

La senyora presidenta:

Vale, precisament…

El senyor Caballero Montañés:

La senyora presidenta:

Crec que he sigut molt generosa deixant que vosté expressara la seua opinió al respecte el dia que encara no hem començat ni amb les compareixences, però, com havia dit, s'alça la sessió. I això sí, per favor, els portaveus, un minut.

(S'alça la reunió a les 12 hores i 37 minuts)

