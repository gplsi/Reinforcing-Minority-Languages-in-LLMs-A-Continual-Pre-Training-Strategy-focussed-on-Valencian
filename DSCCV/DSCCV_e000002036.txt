Comissió d'Obres Públiques, Infraestructures i Transports realitzada el dia 28 de juny de 2022. Comença la reunió a les 10 hores i 34 minuts. Presideix la diputada senyora Mercedes Caballero Hueso. Reunió número 18.

La senyora presidenta:

Bon dia a tots i totes.

Anem a començar la Comissió d'Obres Públiques, Infraestructures i Transports en el palau de les Corts.

El primer punt de l'ordre del dia és la… Li donaré la paraula al senyor García, que ve en substitució de la senyora Mas, el seu càrrec de secretari.

Senyor García, quan vullga.

(El senyor secretari en funcions passa llista per tal de comprovar si hi ha quòrum)

Gràcies, senyor García.

Bé, els informe que la senyora Martín entrarà telemàticament per un tema de salut, que esperem que estiga prompte recuperada.

El primer punt de l'ordre del dia és la lectura i aprovació, si escau, de l'acta de la reunió anterior. Com veig que ningú alça la mà per a demanar la paraula, entenem que l'aprovem per unanimitat.

Compareixença de la consellera de Política Territorial, Obres Públiques i Mobilitat, senyora Rebeca Torró Soler, per a valorar el funcionament del ferrocarril en la Comunitat Valenciana, sol·licitada pel Grup Parlamentari Popular (RE número 51. 925), a la qual s'acumula la sol·licitada pel Grup Parlamentari Popular per a retre compte de la situació actual del ferrocarril en la Comunitat Valenciana (RE número 55. 069)

La senyora presidenta:

El segon punt de l'ordre del dia és la compareixença de la consellera de Política Territorial, Obres Públiques i Mobilitat, per a valorar el funcionament del ferrocarril en la Comunitat Valenciana, sol·licitada pel Grup Parlamentari Popular.

Senyora consellera, li pregue que vinga a la taula.

Com tots sabem, la senyora consellera té sense temps definit la seua primera intervenció; després, intervindrà el portaveu del grup Popular, que és el grup que ha demanat la compareixença; i, després, tindran cadascuna de les seues senyories tres minuts d'intervenció; en una segona intervenció, la senyora consellera no té límit de temps; i tornem a les preguntes de les senyories; i un tercer torn per a contestar dubtes o preguntes que s'hagen quedat sense contestar, la senyora consellera té un límit de tres minuts.

Els pregue, com sempre, que siguem fidels al temps, ja sabeu que m'agrada molt tocar el timbre. Anem a començar la comissió amb la compareixença.

Senyora consellera, quan vullga.

El micro, quan vullga.

Moltes gràcies.

La senyora consellera de Política Territorial, Obres Públiques i Mobilitat:

S'escolta? Sí.

Bé, senyora presidenta de la comissió.

Senyores diputades i senyors diputats.

Comparec davant vostés per tal de tractar dos peticions acumulades del Grup Parlamentari Popular. La primera té a veure amb l'anàlisi respecte a la situació actual del ferrocarril en la Comunitat Valenciana, i, en segon lloc, em referiré a valorar el seu funcionament.

Cal dir que ens trobem davant dos qüestions que han estat objecte de diverses iniciatives parlamentàries al llarg de la legislatura, i respecte a les quals els grups de l'oposició han dedicat bona part de les seues intervencions. En la meua compareixença davant del ple, per exemple, vaig incidir en allò que feia referència als serveis i infraestructures de competència estatal.

El primer que vull remarcar és que, com vostés saben, la Generalitat, i en concret esta conselleria, no és el ministeri, i, per tant, les qüestions que són de competència estatal mereixen una valoració política basant-me fonamentalment en les dades que han facilitat i són, a més, d'informació pública. Arribats a aquest punt, una cosa ha de quedar clara: que no tinguem les competències no significa que no ens importe, tot el contrari; l'actitud d'aquesta conselleria és i serà sempre la de lluitar i exigir el millor per a la nostra terra.

Quant als serveis i infraestructures ferroviàries de competència estatal, cal assenyalar, com bé saben, que són gestionades directament pel ministeri, Adif o Renfe. Per tant, la planificació, gestió i execució no corresponen a la Generalitat; malgrat tot, mostren el nostre compromís i responsabilitat supervisant els avanços en l'execució de les obres i vetlant per la qualitat en la prestació del servei.

Senyories, ho va dir ací en diverses ocasions l'anterior conseller, i ho vaig dir jo en la meua primera compareixença en el Ple de les Corts, la situació dels serveis de rodalies no és la més desitjable per a la Comunitat Valenciana ni tampoc per a la seua ciutadania, però, ens trobem davant una realitat que no afecta només a la Comunitat Valenciana sinó també a altres zones de l'estat espanyol.

La focalització de les inversions durant molts anys en l'alta velocitat va ocasionar que les rodalies quedaren en un segon plànol, tant pel que fa a la renovació i millora d'infraestructures com a la compra de material mòbil o l'augment de personal. Les inversions que es van fer en rodalies entre 2012 i 2017 van ser insignificants. La presentació del pla 2017-2025 no va canviar molt les coses, ja que els pressupostos generals de l'estat per a l'any 2018 sols preveien cinquanta milions d'euros per a la Comunitat Valenciana. Però, a més a més, una vegada presentat el pla, cal subratllar la deixadesa, abandonament i falta de diligència per part de l'anterior govern central. En tot el període que abasta des del desembre del 2017 a juny de 2018, no se va licitar una sola obra de rodalies o de subministrament de trens; per tant, es posa de manifest que no hi havia una bateria de projectes enllestida.

A esta carència d'inversions i material mòbil generalitzada es va unir la covid-19. La pandèmia va fer caure la utilització del transport públic a tots els nivells, però, a mesura que anaven alçant-se les restriccions de mobilitat, començà a recuperar-se el servei. De la mateixa manera, el nou govern central, amb la intencionalitat de donar un transcendent impuls en aquest àmbit, va licitar i adjudicar en març de 2021, amb una inversió de més de dos mil cinc-cents milions d'euros, el subministrament de dos-cents onze trens de rodalies i mitja distància. Al febrer de 2022, Renfe va publicar una oferta d'ocupació per a sis-cents maquinistes a tot Espanya, i a hores d'ara està realitzant els exàmens corresponents.

En tot cas, i com he dit abans, la situació de les rodalies a la Comunitat Valenciana no era ni és l'adient. Per això, al gener de 2022, el Mitma va plantejar un pla d'acció immediata per al nucli de rodalies de València.

Entre les principals mesures, cal destacar la reducció de cancel·lacions i el seguiment de la puntualitat i les incidències; millora progressiva de les freqüències; millora de la informació en estacions, ràdios i xarxes socials; bonificació temporal de tarifes; a més, es va constituir una comissió amb participació de la Generalitat, que es reunix totes les setmanes, i fem un seguiment conjuntament de l'evolució del servei i dels aspectes que pensem que poden contribuir a millorar paulatinament la prestació del servei. El pla està donant els seus fruits, tot i que sempre ens agradaria que foren més ràpids.

Hui en dia, hi ha un 64 % menys de trens cancel·lats que fa un any, dades comparades entre gener i maig de 2021 i 2022. Açò no vol dir que estem satisfets ni molt menys, que siga suficient. La puntualitat ha anat millorant de manera que en la setmana del 6 al 12 de juny va ser del 93,7 %; de fet, és la quarta setmana seguida on els percentatges de puntualitat estan per damunt dels 90 %. També han anat recuperant-se el nombre de circulacions respecte a la prepandèmia i Renfe s'ha compromés a recuperar el nombre de circulacions que havien abans de la covid-19 a finals d'este mes. Per descomptat que les reunions setmanals de Centinela Rodalies van a continuar i seguirem demanant comptes de les incidències que es produïsquen i fent propostes perquè cada dia el servei vaja avançant cap al nivell que mereixem els valencians i valencianes.

Pel que fa mitja distància, també van recuperant-se les freqüències de circulació prèvies a la pandèmia. Per exemple, en el trajecte Castelló-Vinaròs, a juny, estem parlant de vint-i-dos circulacions, de manera que sols quedaran dos per a arribar a les previsions inicialment al desembre de 2017. Vull remarcar que aquest servei no es va posar en marxa fins a novembre de 2018 amb el nou govern central.

D'altra banda, en la línia de Xàtiva a Alcoi, estan en redacció molt d'avançada els projectes de renovació de la infraestructura en els trams Xàtiva-Ontinyent i Ontinyent Alcoi, on Adif ha anunciat que va a fer una inversió de 150 milions d'euros.

També hem de parlar de les constants millores en els últims anys, en la línia Sagunt-Terol-Saragossa, perquè forma part del corredor cantàbric-mediterrani. Per cert, no cal oblidar que al desembre de 2018 es va incloure esta línia entre Sagunt i Saragossa dintre del mecanisme Connectar Europa, el que li permet rebre fons europeus.

Estes línies i altres formen part de les obligacions de servei públic que l'últim govern va acordar al desembre de 2017. Però també cal dir que eixe acord no es va traduir en la signatura del corresponent conveni entre el ministeri i Renfe fins al desembre de 2018, amb el nou govern central, un contracte amb deu anys de vigència que es pot prorrogar altres cinc anys. Com qualsevol contracte, ha de tindre una vigència per a veure com evolucionen les dades.

La rellevància d'aquesta infraestructura del corredor mediterrani, del que anem a parlar ara, tant per a la Comunitat Valenciana com per a la resta d'Espanya, és incontestable. El corredor és més que un tren, és una recomposició del poder territorial a l'estat, equilibra la centralització de recursos i infraestructures i un mapa radial que descentralitza el quilòmetre zero de la Porta del Sol de Madrid. També ací és clarificador fer un poc d'història.

Cal recordar que aquest corredor forma part de la xarxa transeuropea de transport, TEN-T, arran del canvi que va proposar al setembre de 2011 el Govern d'Espanya respecte a la xarxa aprovada per la comissió en 2004, a proposta del govern central, on el va deixar fora.

En segon lloc, cal dir que la ministra Ana Pastor va plantejar, en compte de fer una nova plataforma específica d'alta velocitat, aprofitar la plataforma existent i posar un tercer fil d'ample estàndard, així s'estalviaria temps i inversió. A més a més, la ministra es va comprometre que la connexió en ample estàndard des del nord arribaria a Castelló en 2015 i a València i Alacant en 2016, compromisos que, com saben, no es van complir.

També deia l'anterior govern central que el corredor mediterrani estaria acabat en 2019, cosa que era senzillament impossible perquè ni estava finalitzada la variant de Vandellòs, ni estava licitat el canvi d'ample entre Vandellòs i Castelló, ni es preveia la finalització de la nova via amb ample ibèric entre Xàtiva i La Encina, o la licitació del canvi d'ample entre estes dos poblacions.

Ara bé, des de juny de 2018, sí s'han aconseguit diverses fites: s'ha acabat el túnel de Martorell; s'ha posat en servei, al gener de 2020, la variant de Vandellòs, amb una inversió al voltant dels set-cents milions d'euros; s'ha permés acurtar el temps de viatge a Barcelona en una mitja hora; ha arribat, com saben, l'AVE a Elx i Oriola; en estat d'execució tenim el túnel de Castellbisbal i el tercer fil entre Castellbisbal i Villaseca; la implantació de l'ample estàndard entre Vandellòs i Castelló, des d'este mes de juny; la implantació del tercer fil en la segona via en el tram València-Castelló; el nou accés ferroviari sud al port de Sagunt; el tercer fil i l'electrificació necessària entre Font de Sant Lluís i Almussafes; la nova línia amb ample ibèric entre Xàtiva i La Encina, imprescindible per a poder passar la doble via actual a ample estàndard, per cert, en aquest cas ja s'ha autoritzat la licitació del canvi d'ample estàndard i l'electrificació corresponent entre Xàtiva i La Encina; a banda, també, destacar en tramitació el tram Oriola-Murcia; i també s'han redactat els estudis informatius de la nova plataforma València-Castelló i del túnel passant de València.

Per tant, en els últims quatre anys s'han donat -i s'estan donant- passes reals i efectives perquè el corredor ferroviari mediterrani siga una realitat, per fi, a curt termini. Per tant, en els últims quatre anys s'han donat -i s'estan donant- passes reals, com vos deia, el corredor ferroviari, i clar que ens agradaria que les obres anaren més ràpides, també que s'invertira més, però estem en el bon camí i no podem obviar que al març del 2020 ens aturàrem per la pandèmia.

En definitiva, i a partir de tot el que hem dit, podem assenyalar com a valoració que els serveis ferroviaris que depenen de l'estat avancen. És clar que el seu ritme hauria de ser més ràpid, s'han de millorar sobretot les rodalies perquè els valencians i valencianes ens mereixem uns serveis a l'altura.

Respecte a la competència de la Generalitat, vaig a abordar a continuació la situació actual dels serveis i les infraestructures ferroviàries de la Generalitat a la Comunitat Valenciana, és a dir, aquells ferrocarrils i tramvies on la competència de la Generalitat és directa sobre la planificació, execució i gestió, mitjançant Ferrocarrils de la Generalitat Valenciana, i a través de les explotacions de Metrovalència i del Tram d'Alacant.

Pel que fa a Metrovalència, ens estem acostant als nivells d'ocupació d'abans de la covid; al maig de 2022 hem tornat a unes xifres pròximes a les del 2019 quant a la utilització del servei. Acabem de posar en marxa la nova línia 10, com bé saben, entre el carrer d'Alacant i Nazaret, afegint cinc quilòmetres més a la xarxa, d'esta manera hem culminat una actuació que ha estat finançada en l'última fase amb fons Feder, una línia que va quedar paralitzada al 2011 per l'anterior govern i que el Botànic va reprendre en 2018. Estem, a més, donant passes importants per a ampliar la xarxa, demostrant d'aquesta manera el ferm compromís que té la Generalitat en potenciar el transport ferroviari. Per posar sols dos exemples, tenim en redacció els estudis i projectes de tres línies de tramvia, l'ampliació precisament de la línia 10, entre Natzaret i el Grau, la nova línia 11, entre l'L10 i el port de València, i la nova línia 12, entre Germans Maristes i la nova Fe.

Acabem de licitar l'estudi informatiu d'un nou túnel entre les estacions d'Alameda i Bailén per tal de donar solució al col·lapse que pateixen les línies actuals. La intenció és poder ampliar les freqüències, millorar la circulació i la capacitat de transport de la xarxa.

Tot açò a més dels projectes que tenim en redacció per a nous punts d'encreuament i de duplicació de vies en diversos trams de la línia 3 i també de la línia 2 de Metrovalencia.

Però el transport públic no sols s'impulsa amb noves línies, sinó també rebaixant els preus dels bitllets, augmentant els models de transport implicats, millorant la intermodalitat o simplificant les zones tarifàries. Eixa és la filosofia de la targeta Suma que vam posar en marxa a finals de gener, amb un únic bitllet es pot viatjar en Metrovalencia, Metrobus, EMT i rodalies. Les zones es redueixen de 4 a 2, amb una baixada de preus d'entre l'11 % i el 50 %, segons els diferents títols de transport.

Es fomenta la intermodalitat amb transbordament gratuït durant 90 minuts en una zona i 100 minuts en dos zones. La targeta està donant bons resultats i demostra que és una bona iniciativa. A hores d'ara, una de cada dos persones que viatja en transport públic dintre d'aquestes àrees ho fa amb la targeta suma. Per tant, anem a seguir treballant per a ampliar-ne l'ús al conjunt del nucli de rodalies.

Com saben, portem treballant des de fa uns mesos en una proposta per a enllaçar i connectar Dénia amb Gandia. Aquesta línia tindrà parada, entre d'altres, també a la localitat d'Oliva, i entre deu o dotze parades comptarà.

S'està preparant l'expedient de contractació dels estudis de planejament representant una fita importantíssim per a enllaçar dos comarques centrals, la Marina i la Safor, que a més són destinacions turístiques amb una especial rellevància econòmica i social.

Per últim, sembla que no estem fent massa mal les coses, si atenem als resultats en les enquestes sobre el grau de satisfacció de les persones usuàries. L'última enquesta de Metrovalencia, amb més de 3. 000 entrevistes, dóna resultats com els següents:

Servei global del transport, 7,84 punts sobre 10. El 90,2 % valora el servei positivament, el 7 %, per cent valora el servei com a regular i sols el 2,8 % considera que el servei és roín, prou roín o molt roín.

Dels 19 factors valorats per les persones viatgeres: 15 supera la qualificació de 7 punts i cap dels altres 4 estan per baix de 5 punts.

Respecte al tram d'Alacant m'agradaria assenyalar i fer les següents consideracions:

Entre les actuacions més importants que estaven realitzant-se. Trobem la línia 9 entre Benidorm i Dénia, que es financia amb fons React i que esperem posar en marxa al més prompte possible. Les obres estan executant-se en diverses fases, amb una inversió global al voltant de 150 milions d'euros. La connexió en túnel entre les estacions de Luceros i Alacant intermodal ja disposa del projecte bàsic amb una inversió d'uns cent milions d'euros i l'hem lliurat a la societat Avant, Adif i a l'ajuntament perquè facen les seues aportacions. Si tot va bé, la intenció és aprovar el projecte a finals d'any per poder licitar-lo i iniciar les obres a 2023. Aquest projecte no sols ha de permetre la intermodalitat entre la xarxa de trens autonòmics del Tram FGV i la xarxa de rodalies d'Alacant i Múrcia, sinó que, a més, ha de servir per fer possible el creixement planificat del Tram en la ciutat i l'àrea metropolitana.

Assenyalar també que tenim en informació pública l'estudi informatiu de l'ampliació del Tram fins a Sant Joan d'Alacant i, a més, acabem de licitar la redacció de l'estudi informatiu dels projectes de continuació fins a Mutxamel. Aquestes són actuacions d'especial importància, sobretot donada l'alta mobilitat que se produïx cap a la ciutat d'Alacant des de poblacions veïnes. Així, doncs, cal tenir en compte que sols el 15 % dels desplaçaments s'hi realitzen en transport públic.

També ací acabem de posar en marxa una simplificació zonal de 6 zones a 3 i unes rebaixa en el preu que pot arribar fins al 50 %.

Anem a veure l'impacte d'esta mesura, que esperem siga molt positiu, a hores d'ara estem treballant amb ajuntaments i operadors de transport interurbans per a ampliar la zona, tant de transport a Alacant Metropolità.

Les dades en el tram d'Alacant, a partir de l'última enquesta, amb 1. 500 entrevistes, té resultats com el següent:

Servei global del transport, 8,6 punts sobre 10. El 96 % valora el servei positivament, el 23,4 % valora el servei com regular i sols el 0,6 considera que el servei és roín, prou roín o molt roín.

Dels 19 factors valorats per les persones viatgeres, 15 superen la qualificació de 8 punts i cap dels altres 4 estan per baix dels 7 punts.

En definitiva, entenem que els serveis ferroviaris dependents de la Generalitat estan en general en el camí correcte. No obstant, encara continuem treballant per a millorar-lo i aconseguir un servei a l'altura del que mereixem.

També a la província de Castelló, s'aposta per una mobilitat més verda i sostenible. Per tot això, aquesta conselleria substituirà els vehicles dièsel actuals per quatre autobusos elèctrics. Actualment s'hi treballa en la redacció dels corresponents plecs amb l'objectiu que se licite abans de finals d'any.

Respecte l'estació intermodal de Sagunt, dir-los que aquesta inversió resulta d'especial transcendència, s'ha d'adequar i disposar de les infraestructures necessàries de cara a la implantació de la planta de bateries de Volkswagen. Hem de començar a treballar i dotar de bones ferramentes tot el parc industrial, aprofitant les sinergies positives que s'hi van a generar també per a la resta d'empreses. A hores d'ara s'estan redactant els plecs per licitar l'estudi i el projecte constructiu.

Per últim, cal esmentar les mesures anunciades pel Govern d'Espanya en matèria de transport. Aquestes van en la mateixa línia de les que porta mesos desenvolupant el Botànic, ajudar les famílies valencianes a fer front a la inflació.

Des de la Generalitat ja hem impulsat actuacions com la gratuïtat del transport públic dels diumenges, que han fet que augmenten fins a un 50 % el nombre d'usuaris. A més, des de Ferrocarrils de la Generalitat hem baixat els preus dels viatgers fins un 50 % en els darrers mesos. Així, doncs, aquestes noves ajudes dutes a terme des del govern central són una bona notícia per als valencians i les valencianes van a permetre'ns aprofundir en les rebaixes de transport públic que ja hem començat a impulsar. Açò va a incidir directament en les butxaques de tots nosaltres a partir de setembre, permetent rebaixar un 50 % els transports de titularitat estatal i finançar a més un descompte de fins un 30 % des de les comunitats autònomes. Tot això esdevé un clar exemple del compromís amb la ciutadania en uns moments econòmicament complexos, apostant per la mobilitat sostenible i la lluita contra el canvi climàtic.

Moltes gràcies i a la vostra disposició.

La senyora presidenta:

Moltes gràcies, senyora consellera.

Anem a passar ara a la intervenció del grup que ha sol·licitat la compareixença. Senyor Barrachina, cuando quiera.

El senyor Barrachina Ros:

Y darle la bienvenida a la consellera. Yo celebro, el Grupo Popular, que ella entienda que Ferrocarrils de la Generalitat Valenciana está en el buen camino, que solo puede ser el camino que heredaron del Partido Popular, porque en siete años han concluido terminando el 20 % de la única línea que han puesto en marcha, la línea 10, rebautizada y recortada respecto al propósito inicial, pero enormemente publicitada. Y también celebro que las encuestas, que imagino que han encargado ustedes, les dicen que ustedes lo hacen muy bien. Si necesitase un organismo independiente, hay uno que tenemos, que pagamos los españoles, que es el CIS, lo digo porque si no les sale muy bien la encuesta que ustedes encargan sobre su propia gestión, sobre el transporte de ferrocarril, pueden recurrir al señor Tezanos, que es, como todo el mundo sabe, un organismo independiente el del Centro de Investigaciones Sociológicas.

Y si me permite, y aterrizando, usted ha afirmado que la situación no es la más deseable; no, la situación es catastrófica. Mire, a los problemas históricos del ferrocarril, se añade una incapacidad de gestión manifiesta, es decir, los problemas que han tenido los valencianos, ojo, solo los valencianos, no el conjunto nacional, las incidencias en Valencia, los retrasos y los recortes multiplicaban por cuatro el núcleo de cercanías de Madrid que nos duplica en actividad, multiplicaban por cuatro. Por lo tanto, es un problema nuestro, de cercanías en la Comunidad Valenciana, que se alarga hasta hoy. Y ese problema en cercanías tiene una cuestión de falta de gestión absoluta de lo diario. No había maquinistas, no había maquinistas, llegaron a haber 500 maquinistas menos, porque, como denunciaba SEMAF, el sindicato de los maquinistas, el anterior ministro, el señor Ábalos, se marchó sin haber sacado una sola plaza de maquinistas, ni de mecánicos, ni de interventores, y estaba todo, incluido los pasajeros, pero no había maquinistas, uno, dos. ¡Oiga! Seis meses con retrasos por el robo de cable en Roca, Cúper y en Massalfassar. Pero es volvieron, es que el mantenimiento en seguridad es indispensable. Es que esos trenes que llegan tarde todos los días, ahora provocan incendios. La comarca mía, la del Palancia, entre Sagunto y Caudiel, es un foco de incendios porque nadie se preocupa de la zona de mantenimiento del tren, que es responsabilidad exclusiva del Estado toda la zona de afección mantenerla limpia. Es que provocan incendios, es que les roban, y dijeron, no, es algo extraordinario. No, no, con el PSOE lo extraordinario se convierte en habitual. Y ya nos han vuelto a robar el cable, 3 millones de euros del cable y seis meses de retraso en la línea más frecuentada, que es la C6, como conoce, y la C5, entre Valencia y Castellón. Ni se pusieron los maquinistas, ni se mantienen las líneas, ni se reponen las plantillas, y ahora además provocan incendios. Sale el señor Puig diciendo que va a exigir responsabilidades a Renfe y Adif. Oiga, que Renfe y Adif es PSOE. El PSOE no se preocupó de las empresas públicas, las ocupó, como está haciendo y ha hecho con Renfe y con Adif, como va a hacer ahora con el instituto, con el INE, con el CIS, con la Fiscalía o con los jueces.

La senyora presidenta:

El senyor Salmerón Berga:

En primer lugar, agradecer a la señora consellera que usted (inintel·ligible) … presidente de la Autoridad Portuaria de Alicante, como era de esperar, la verdad, no comparece, siempre por motivos de agenda.

La senyora presidenta:

El senyor Salmerón Berga:

La senyora presidenta:

El senyor Salmerón Berga:

La senyora presidenta:

El senyor Salmerón Berga:

Y ya, tras esto, bueno, pues, la semana pasada, como la anterior y la anterior, así desde que ustedes gobiernan en Madrid y en la Comunidad Valenciana, se suceden continuos retrasos y cancelaciones en los trenes de cercanías, por ejemplo de la línea Alicante-Murcia o Alicante-Madrid, debido a averías provocadas por el intenso calor, sumado a la antigüedad del material móvil, que cuenta con cerca de cuatro décadas de servicio. Muchísimos pasajeros que se desplazaban entre las ciudades de Alicante, Elche, Orihuela y Murcia y otras poblaciones intermedias se quedaron tirados.

Y es que esto sigue. Escasez, por ejemplo, en frecuencias también a nivel regional Alicante-Villena, pasajeros del corredor del Vinalopó que precisan de más frecuencias y de rehabilitación del apeadero Monóvar-Pinoso para los vecinos de ambos municipios, sobre todo para el primero. (Inintel·ligible) … 592, unidades 463, mucho más modernas y actuales. Pues, mi pregunta es si piensan ampliar o sabe si hay intención de ampliar las frecuencias a las que le acabo de hacer referencia.

¿Y qué decir también del proyecto de ampliación de la línea de cercanías desde Gandía hasta Denia? Ahora parece ser que, en lugar de un tren de cercanías, cambian el proyecto por un tren Tram, con dudas de intermodalidad entre cercanías y líneas de media y larga distancia entre Gandía y el Tram (inintel·ligible) … Alicante en Denia. Y el tiempo del viaje, ¿qué hacemos con él? ¿Lo vamos a acortar, lo vamos a alargar?

Y hablamos también, por ejemplo, del traspaso de la infraestructura de la línea Xàtiva-Alcoi de ADIF a Ferrocarrils de la Generalitat y de la gestión de la línea de Renfe a Ferrocarrils de la Generalitat Valenciana. Pongo por ejemplo, en Cataluña, la línea de Lleida con La Pobla del Segur, traspasará la gestión de la línea de Renfe a Ferrocarrils de la Generalitat de Catalunya y la infraestructura de ADIF a Ferrocarrils de la Generalitat de Catalunya. ¿Habrá ampliación de dicha infraestructura de Montaverner a Gandía, (inintel·ligible) … Alcoy-Gandía y Xàtiva-Gandía?

La senyora presidenta:

El senyor Pascual Pérez:

La senyora presidenta:

El senyor Pascual Pérez:

La senyora presidenta:

El senyor Gracia Calandín:

Bueno, buenos días, señora Torró. Bienvenida a la comisión de obras públicas de estes Corts.

Déjese de eufemismos. Y a estos, ¿qué pasa, que, con la comisión centinela, a estos no les pasan encuestas, solo les pasan encuestas a los que están muy contentos? Pásenles encuestas, a ver qué es lo que le dicen, cuántos consideran que es molt roí.

Señora Torró, la media distancia. ¿Dónde está la obligación de servicio público, con esos casi cien mil usuarios de la línea Utiel-Cuenca? Hoy nos dice que sí, que la Xàtiva-Alcoy hasta 2028, pero, luego, que ya veremos la evolución de los datos. ¿Va a dejar tirados, a partir del 2028, a sus compañeros de comarca, a los señores de Ontinyent?

La senyora presidenta:

Senyora Blanes, quan vullga.

La senyora Blanes León:

Moltes gràcies, presidenta.

I moltíssimes gràcies, senyora Torró, per totes les dades que ens ha donat. I a mi sí que m'agradaria destacar algunes de les qüestions que ha comentat.

Ha parlat del tema del servei centinela. A mi em sembla que és una bona ferramenta, almenys per a polsar quina és eixa situació. Però és cert que en aquest pla centinela, i vosté ho ha dit, es posaven com a fita que a finals de juny estigueren recuperades les freqüències d'abans de pandèmia. I ho ha mencionat, però és que, clar, el problema el tenim que juny està ahí. No sé si té més dades de si anem a poder complir o no amb aquest compromís i, si no, doncs, quines són les fites que es posa per tal de recuperar-ho. I, sobretot, perquè entenem que estar en dades abans de pandèmia creiem que són insuficients, i vosté jo crec que és totalment conscient d'açò, perquè ja teníem un servei que necessitava millores abans de pandèmia i és cert que, amb la pandèmia, s'han incrementat les cancel·lacions en aquest cas, que ara sí que és cert que s'han baixat molt les cancel·lacions i açò sí que dona una estabilitat, almenys al servei, en el sentit que la gent no arriba a les andanes i no sap si va eixir o no el seu tren. Açò és una bona notícia.

Però, com bé li dic, l'objectiu ha de ser incrementar l'ús del ferrocarril, perquè no s'ha perdut sols per la pandèmia. Ací duem perdent usuaris des de fa dècades. I jo crec que ahí és on hem de centrar-nos, de com recuperar eixos usuaris i d'anar més enllà, incrementar-los. Perquè tots hem fet eixa aposta, una transició ecològica ha de passar, evidentment, per un servei sostenible i el servei sostenible i més vertebrador, totes ho sabem, és el ferrocarril.

Després, s'ha parlat també de tots aquells avanços que s'han anat fent per tal d'incrementar i d'incentivar l'ús del transport públic. El tema de la intermodalitat i la integració tarifària pense que ha segut fonamental. A nosaltres també, i així li ho hem comentat, ens preocupa moltíssim i ens agradaria saber quins avanços han hagut en l'àrea metropolitana, tant de Castelló com d'Alacant-Elx, perquè el de València està funcionant, però necessitem ampliar-ho i anar més enllà.

És cert que les zonificacions, per exemple, de la zona del Campello, que també era una reclamació que també els col·lectius locals, com bé sap, porten molt de temps reclamant, finalment ha pogut ser així. No tenia cap sentit que al mateix municipi del Campello hi hagueren dos tarifes diferents i això jo pense que ha sigut un gran avanç poder-ho solucionar.

Després, ha parlat vosté de sis-cents maquinistes per a tota Espanya. A mi m'agradaria saber si sap vosté quants són per al País Valencià i quins llocs, quins maquinistes s'incorporaran i molts llocs de treball faltaran per poder incorporar, per saber un poc quina és la previsió que es té de cara a futures convocatòries.

I, després, m'agradaria preguntar-li per una qüestió. El Consell de Ministres ha aprovat unes ajudes per a abonaments. Açò tindrà efecte ací, al País Valencià? Va a aplicar-se? Ja s'estava aplicant i, per tant, ens hem avançat? Si pot donar-nos…

I dos qüestions. El senyor Gracia parlava que els grups que sustenten el Botànic també fem propostes. Clar que sí. M'agradaria saber si ha pogut fer alguna gestió, per exemple, per ampliar els espais per a bicicletes en la mitjana distància València-Saragossa, sap que és una demanda, o, per exemple, si han pogut presentar al·legacions en la línia Tarancón-Utiel o l'ampliació de la C-3 fins a Camporrobles.

Moltes gràcies.

La senyora presidenta:

Gràcies, senyora Blanes.

Ara es el torn del grup Compromís.

Senyora Bachero, quan vullga.

La senyora Bachero Traver:

Gràcies, presidenta.

Moltes gràcies, consellera, per la seua compareixença.

La realitat és la que és i hem de reconéixer que el servei de ferrocarrils a la Comunitat Valenciana no està en el seu millor moment. Per millorar el funcionament del nostre ferrocarril és necessari, en primer lloc, executar les inversions necessàries per a una millora dels horaris i recuperar i reduir els temps d'aquests trajectes, que eren prou millors fa dècades que en l'actualitat, i cobrir totes les places vacants de maquinistes, jubilacions i convocar, per tant, les places necessàries que s'estimen per a garantir un servei òptim.

Mire, l'errada històrica en el ferrocarril espanyol ha sigut, sense cap dubte, la redistribució que s'ha fet el pressupost entre l'AVE i el rodalies, més d'un 70 % per a l'AVE i la resta, per al ferrocarril convencional, repartiment que no correspon amb l'ús de la ciutadania. Estem parlant que més del 95 % de viatges es fan amb tren convencional, mentre que la utilització de l'AVE és inferior al 5 %.

Aquest desequilibri pressupostari, evidentment, té conseqüències que es traduïxen en retards, supressions de trens, fins i tot en els minuts previs a l'eixida, i a això s'afig la falta de personal, principalment de conducció i manteniment, o el dèficit de vehicles ferroviàries, també dels adaptats a persones amb mobilitat reduïda, que ja, si entrem en aquest tema, tindríem per a una compareixença sencera.

I la conseqüència directa de tot aquest caos ha sigut la caiguda espectacular en el nombre d'usuaris. Tot açò, evidentment, no passa de hui per a demà, senyora consellera. És una qüestió l'acumulació de molts anys, com vosté ja coneix i com també el govern central, i que a la nostra comunitat, a més, ha sigut molt més pronunciat perquè se li suma l'infrafinançament, la manca d'inversió en els pressupostos generals de l'estat o la manca d'execució, perquè si pintem en els pressupostos els diners, però després no els executem, està clar que no aplega la inversió.

No ho diem nosaltres només. Economistes i experts afirmen i consideren que una de les diferències de l'estat espanyol respecte a altres països d'Europa és l'abandó de la xarxa clàssica i la prioritat absoluta de les inversions en la línia d'alta velocitat.

També som conscients del treball que es porta fent des de la seua conselleria reivindicant un servei digne de rodalies i que també vosté ens ha anat relatant, però encara tenim molt a millorar. Per exemple, senyora consellera, que no torne a passar l'incendi forestal de Caudiel on s'assenyala els trens de mercaderies com a origen del foc i on la Generalitat ja ha demanat responsabilitats i explicacions.

Nosaltres també des de Compromís ho hem portat al Congrés i al Senat, i també voldria saber si té novetats en aquest assumpte.

Mire, nosaltres volem un model de ferrocarril com el de França i Alemanya, on les línies d'interés local han sigut transferides a les regions amb bon manteniment i subvencions per a la seua gestió, mentre que ací a l'estat espanyol se succeïxen els tancaments de línies. Ho estem veient en eixa Espanya buidada. Per això reivindiquem la transferència de la gestió del nostre ferrocarril, de les nostres rodalies. Hem d'apostar pel tren com a mitjà de transport col·lectiu, ecològic, accessible, segur i sostenible per a fer front al repte de l'emergència climàtica i la necessitat de reduir les emissions que provoca l'ús del transport privat.

Moltes gràcies.

La senyora presidenta:

Gràcies, senyora Bachero.

És ara el torn del Grup Socialista. Senyor Montaner, quan vullga.

El senyor Montaner Berbel:

Por ir acabando, es incomprensible que todavía se esté tratando de desgastar con esta situación desde la oposición cuando fue el Partido Popular los que dejaron un déficit crónico de la red ferroviaria durante décadas con graves problemas estructurales sin contratar ningún maquinista nuevo y sin, por supuesto, licitar ni una sola obra del plan de cercanías, que ahora tanto les molesta, que sí lo esté ejecutando un gobierno socialista.

La senyora presidenta:

El senyor Montaner Berbel:

La senyora presidenta:

La senyora consellera de Política Territorial, Obres Públiques i Mobilitat:

Gràcies, senyora presidenta.

Vaig a tractar de contestar-vos en conjunt, perquè han sigut diverses qüestions les que ho plantejat de la mateixa manera i vos heu centrat quasi tots en rodalies, com sabeu, una competència estatal, però que no tinc problema de nou a entrar a parlar.

La veritat és que cal dir-ho, i ho hem repetit ja en moltes ocasions, però quan arriba este govern ens trobem amb el que ens trobem, no sols este, sinó el Govern d'Espanya també, quan arriba es troba amb el que es troba, i el Partit Popular li agrada agafar molt la bandera de les rodalies actualment.

Però, senyor Barrachina, entre 2011 i 2018 no van comprar ni un sol tren per a rodalia o per a mitjà d'instància. Li ho vaig dir ja en la meua intervenció a les Corts, en la meua primera. Entre desembre de 2017 i maig de 2018, el PP no va licitar cap actuació del pla de rodalia. No es va constituir la comissió, cap. La Generalitat Valenciana no feia cap seguiment de les rodalies. Sembla que la bandera de les rodalies la va fer ara quan estan a l'oposició.

Estem donant passos per a revertir aquesta situació, treballant junt al ministeri i Adif amb el compromís d'ajudar els valencians i valencianes. S'han constituït reunions, com saben periòdiques, amb l'objectiu de recuperar el nivell de freqüències que teníem abans de la pandèmia, i els he de dir que el 94 %…, senyora companya de Podemos, hem recuperat el 94 % de les cancel·lacions, el 94 %.

A banda, en març de 2021, es va adjudicar el subministrament de 211 trens de rodalies, amb una inversió de 2. 500 milions d'euros, que abans no es feia, fins que va arribar el govern de Pedro Sánchez.

En febrer de 2022, Renfe va convocar una oferta pública d'ocupació de 600 maquinistes i 375 operaris comercials. Em pregunten a mi quins són i amb quins llocs van. El he dit, nosaltres no som els competents, i menys per a organitzar-li a l'estat com ha de distribuir els maquinistes. Però han de tindre clar que, efectivament, ja hi ha una predisposició de contractar eixos 600 maquinistes, perquè abans el Partit Popular no ho feia.

S'han obert les converses per a parlar també, i abans també alguna diputada ho ha dit, la transferència en la gestió. Òbviament, la transferència de la gestió la voldrem també junt al finançament i en les millors condicions possibles. Ho hem dit sempre.

Heu parlat alguns de l'incendi de Caudiel. Es veu que es vau quedar en la primera pantalla, en la que al principi hi havia algun dubte, al principi de l'incendi, que podia ser dels propis trens de Renfe qui havia ocasionat eixe incendi, però no va ser així. Després de la investigació, clarament s'ha vist que no són part de Renfe els trens. Va ser d'una companyia privada. És més, en tot moment es va seguir el pla de prevenció d'incendis i el pla director d'estiu que tenen per a evitar aquest tipus de situacions.

A mi em fa molta gràcia, per no dir que m'entren ganes de plorar, quan el Partit Popular parla de seguretat ferroviària. Millor no anem a recordar altres temps, però sí que els queda a tot el món clar que no era cap tren de Renfe, sinó d'una companyia privada després de la investigació.

M'heu parlat també del corredor mediterrani. El Partit Popular també li agrada agafar ara esta bandera. Ara justetament, no abans. I ja cal recordar-ho, resulta una mica el món al revés, no? , que el Partit Popular reivindique ara el corredor mediterrani quan en 2004 aquest es va quedar fora dels corredors prioritaris en la xarxa europea de transport. Va haver d'arribar l'any 2011 amb un govern socialista en l'estat quan la Unió Europea va incloure el corredor com a prioritari.

A més, respecte a aquest tema va ser el govern central del Partit Popular qui va optar pel tercer fil sobre la plataforma existent, perquè deia que així es guanyava a temps i s'estalvien diners.

I per si no fos suficient, la ministra Ana Pastor es va comprometre que l'ample europeu arribaria a Castelló i València en 2015 i a Alacant en 2016. Si no van complir vostés amb els seus compromisos sobre l'arribada de l'ample europeu a Castelló, València i Alacant, com pot dir que en 2019 anaven a completar el corredor? Perquè açò dien vostés quan no havien fet primer tasca que corresponia. Però nosaltres, com li dia, anem a continuar treballant perquè el corredor mediterrani siga una realitat.

I vaig a dir-li una cosa més, el fet que nosaltres hàgem pogut aconseguir que la factoria de bateries de Volkswagen arribe a esta terra li assegure que també això va a accelerar que el corredor mediterrani vaja molt més ràpid.

M'heu nomenat el tren de la costa. Ho hem dit, ho vaig dir en la meua compareixença, no renunciem al tren de la costa, però sí que, mentrestant, volem donar solucions a dos comarques que havíem de connectar-les i que, a més, la solució que dona el tramvia o tren Tram, que en això també estem, i estem treballant, per a vore, junt als ajuntaments, quina és la millor solució, donarà solucions de vertebració del territori i de connexió de comarques i de pobles que amb el tren de la costa no es donava solució.

Ciutadans m'ha parlar d'autocomplaença. Nosaltres no tenim cap tipus d'autocomplaença. Ho hem fet des del minut u, ho he fet en la meua primera intervenció, ho faig en aquesta comissió també. Per això diem i reivindiquem, i no parem de dir-ho, que el servei de rodalies no és el millor. I per això constituírem esta comissió de seguiment i treballem junt al ministeri totes les setmanes per a millorar esta situació, que no sols és a la Comunitat Valenciana, sinó que afecta a tot el conjunt d'Espanya, però, sobretot, perquè ho he dit abans, perquè abans hi va haver uns anys en els quals ens vam centrar moltíssim en l'alta velocitat, i la inversió en les rodalies es va deixar de costat. I ara estem patint tota aquella predisposició i gestió que es va fer en el seu dia, però no es preocupen que nosaltres continuarem treballant per la millora de les rodalies.

M'heu nomenat també el tren Xàtiva i Alcoi. Alguns posen en qüestió que eixa inversió que el Govern d'Espanya ha anunciat de 150 milions d'euros per a millorar la línia vaja a vore la llum. Jo els diré que només han d'anar al BOE de dissabte i voran que l'estat està licitant 7,5 milions d'euros ja per a un tram que afecta a Bellús en la mateixa línia el dissabte.

Si algú té algun dubte de que per a l'estat aquesta línia és prioritària, dissabte poden vore clarament com és una prioritat, perquè anem a invertir ja 7,5 milions d'euros i voran la llum eixos 150 milions d'euros que s'invertiran, com deien vostés, en els meus veïns de la comarca de la Vall d'Albaida.

M'heu nomenat eixa freqüència, però que ja vos he dit que és el 94 %. Hem millorat la puntualitat de les rodalies.

M'heu dit també què anem a fer amb les ajudes anunciades pel Govern d'Espanya quant a les bonificacions del transport. Ho hem dit, crec que és una alegria per als valencians i valencianes que el Govern d'Espanya també vaja en la mateixa línia que hem posat en marxa des de Ferrocarrils de la Generalitat. Estem esperant l'ordre ministerial que va a marcar-nos el camí perquè les comunitats autònomes pugam aplicar aquestes mesures. Hem baixat ja el 50 % en alguns trams però, quan vejam l'ordre ministerial i en quins termes ho planteja, ho estudiarem. Però, el que heu de tindre clar és que aplicarem i continuarem aplicant les baixades que en este moment també ens marca el Govern d'Espanya perquè, òbviament, per a nosaltres era essencial estar al costat de les famílies, també en un moment en el que estem vivint ara en què la guerra a Ucraïna està afectant també a eixa inflació i que aquestes baixades van a ajudar els valencians i valencianes.

Hem parlat, Compromís també ha fet referència, òbviament, a eixe infrafinançament que patim i que també afecta, com no podia ser d'altra manera, a la inversió en aquesta comunitat. Però, els he de dir, perquè ho hem de dir, quan parlem de falta d'inversió del Govern d'Espanya actualment a la Comunitat Valenciana hem de ser més justos quan fem eixe tipus d'afirmacions, perquè ha estat este govern que ha invertit, per fi, en relació al nostre pes poblacional, el 10 %; ha estat aquest govern qui ha condonat el deute com el de la Marina; ha estat aquest govern que als pressupostos de 2022 ha augmentat, respecte a l'any 2021, la inversió en la Comunitat Valenciana en un 24,8 %, 324,5 milions d'euros, convertint-nos així en la tercera autonomia amb més inversió en aquest àmbit.

Jo crec que hem de ser justos, i quan parlem que les rodalies són deficitàries, tots ho diem, però aquest govern és qui està treballant perquè les rodalies milloren. Ja hem dit per què i quines eren les causes per les que rodalies ara patix eixa situació; ve dels temps anteriors, i abans algun diputat ho ha dit, però, a més, hem de reconéixer també l'esforç que està fent el Govern d'Espanya per a invertir, per fi, en esta comunitat que abans, senyors del Partit Popular, quan vostés governaven, no ens tenien a la Comunitat Valenciana com una prioritat.

Gràcies.

La senyora presidenta:

Gràcies, senyora consellera.

Bueno, pues, ahora las intervenciones son de menor a mayor, pero, como somos conscientes de que el señor Barrachina tiene que irse a otra comisión, si al resto de grupos les parece bien que intervenga como grupo proponente, el primero, el señor Barrachina, y, después, los otros grupos. Para que luego no digan que esta presidenta no es amable.

El senyor Barrachina Ros:

La senyora presidenta:

El senyor Barrachina Ros:

Mire, esta noticia de los incendios no es de esta semana, esta es del mes pasado: «Los bomberos controlan un incendio con cuatro focos en Segorbe, Jérica, Navajas», mes pasado, cuatro incendios porque el tren provocó un incendio. ¿Qué hace el PSOE? Decir que van a abrir una investigación. No, no, no hace falta investigar, hay que limpiar la vía, porque a los agricultores ustedes les prohíben limpiar la vía porque hay una zona reservada para Adif; Adif, empresa pública ocupada por el Partido Socialista. Como no limpiaron entonces, hace un mes, esta línea es la misma, y usted no tiene por qué saberlo pero yo se lo digo porque vivo allí, esta es la misma que la semana pasada se quemó en Caudiel; ahora, han encontrado a una empresa privada que pasó por allí para culparla porque saben que no se va a defender.

La senyora presidenta:

El senyor Pascual Pérez:

La senyora presidenta:

El senyor Pascual Pérez:

La senyora presidenta:

El senyor Gracia Calandín:

La senyora presidenta:

Senyor Gracia…

El senyor Gracia Calandín:

La senyora presidenta:

La senyora consellera de Política Territorial, Obres Públiques i Mobilitat:

Intentaré ajustar-me als tres minuts.

Senyor Barrachina, que vosté utilitze els accidents puntuals, dos, ha fet referència a dos accidents puntuals, per fer política, és molt trist, i sobretot que vinga del Partit Popular. Que el Partit Popular faça política de dos accidents puntuals em pareix del tot vergonyós, perquè vostés… I damunt ve a dir-me que vinc ací a riure'm de la comissió! Jo no me ric de la comissió, vostés es van riure de tots els valencians i valencianes, és més, no sols es van riure, ens van mentir en aquell accident del metro.

Per tant, senyor Barrachina, em sembla del tot vergonyós que vostés vinguen ací a parlar de seguretat ferroviària. Però, sobretot, li diré una cosa, ho va dir el president: estem amb Adif i Renfe mirant els dos incidents que n'hi ha hagut. Ja li puc dir que un no l'ha provocat cap tren d'Adif.

Senyor Pascual, clar, clar que anem a continuar exigint al Govern d'Espanya, perquè nosaltres quan exigim al Govern d'Espanya ens dóna igual qui governa. Ho féiem amb Rajoy i ho fem amb Sánchez, perquè per a nosaltres la prioritat són els valencians i les valencianes, governe qui governe. Altres sols reivindiquen les banderes quan estan en l'oposició. Quan estava el senyor Rajoy i ací governava el Partit Popular cap tipus de reivindicació. Nosaltres, això li ho assegure, anem a continuar-ho fent, i no sols reivindicant, sinó treballant dia a dia amb ells, perquè és de l'única manera que podrem anar solucionant la problemàtica.

I ha parlat vosté del pla de Rodalies, senyor de Ciutadans, i mira, vaig ara a entrar, que abans se m'havia oblidat, i volia fer referència al pla de Rodalies. En efecte, el pla de Rodalies preveia 1. 386 milions d'euros entre 2017 i 2025, la qual cosa implicava una mitjana anual d'inversió d'uns 180 milions d'euros. De seguida es va veure que el pla era poc més que un power point, perquè no sols en 2017 no es va invertir esta quantitat, sinó perquè en els Pressupostos generals de l'estat per a 2018, que va presentar el PP, a penes es recollien 50 milions per a Rodalies, encara que ara facen bandera d'ella. Però ni tan sols es van invertir estos 50 milions d'euros, perquè entre desembre de 2017 i juny de 2018 l'estat no va licitar ni una sola obra del pla de Rodalies. Els Pressupostos generals de l'estat de 2018 es van haver de prorrogar en 2019 i 2020, donat que ni el PP, ni Ciutadans ni Vox van votar en contra del projecte del nou govern. Clar que no ens agradaria una inversió tan baixa, però una part important ve d'una planificació d'abans. Una cosa és posar xifres en un paper, en un power point, i una altra tindre plecs, projectes i obres per a executar-les, que no ha sigut fins que ha arribat el president Sánchez per a poder fer front a tots estos projectes.

I com que els preocupa moltíssim les rodalies els continue dient que estem capficats amb el Govern d'Espanya per millorar la seua gestió.

Moltes gràcies.

La senyora presidenta:

Moltes gràcies, senyora consellera.

Anem a fer en este moment una pausa de dos minuts i continuem, reprenem la comissió.

(Se suspén la reunió a les 11 hores i 50 minuts)

(Se reprén la reunió a les 12 hores i 7 minuts)

Compareixença de la consellera de Política Territorial, Obres Públiques i Mobilitat per a explicar i informar sobre el Pla d'inversions en els ports de la Generalitat Valenciana 2022-2025, sol·licitada pel Grup Parlamentari Vox Comunidad Valenciana (RE número 53. 714)

La senyora presidenta:

Bé, anem a reprendre la comissió en el punt 3: compareixença de la consellera de Política Territorial, Obres Públiques i Mobilitat per a explicar i informar sobre el Pla d'inversions en els ports de la Generalitat Valenciana, 2022-2025, sol·licitada pel Grup Parlamentari Vox Comunitat Valenciana.

Els temps, senyor consellera, són exactament igual que abans.

La senyora consellera de Política Territorial, Obres Públiques i Mobilitat:

Gràcies, senyora presidenta.

Senyores diputades i senyors diputats, el Grup Parlamentari Vox demana la meua compareixença per explicar el Pla d'inversions en els ports de la Generalitat 2022-2025, un pla que ja va ser anunciat pel president, com saben, en agost de l'any passat.

Senyories, a la Comunitat Valenciana hi ha 40 instal·lacions portuàries, de les quals 5 són d'interés general de l'estat i 35 depenen de la Generalitat. D'acord amb la Constitució, els ports d'interés generals -Castelló, Sagunt, València, Gandia i Alacant- són de competència exclusiva de l'estat, de manera que és aquest qui legisla sobre ells, els gestiona i determina els seus plans d'actuació i inversió. Els altres 35 ports són de competència autonòmica, conforme a l'Estatut, i venen regulats per la llei de ports de la Comunitat Valenciana de 2014. Per tant, la intervenció directa de la Generalitat es produeix sobre aquestes 35 instal·lacions, de les quals 16 són gestionades directament per la conselleria i altres 19 són instal·lacions específiques, nàutiques i esportives, objecte de concessió administrativa.

Però sabem que no és suficient perquè… Disculpeu-me un segon. (Soroll de papers) En tot cas, la gestió directa de la conselleria sobre els 16 ports no lleva perquè diversos espais -llotges, ports esportius, varadors, estacions de subministrament de carburant, etcètera- siguen objecte de concessions i autoritzacions. Aquestes característiques, a més de la proximitat amb els respectius municipis, fan dels ports gestionats directament per la Generalitat uns espais multifuncionals on ha de primar la integració port-ciutat, el que implica tant una estreta relació amb els ajuntaments com la col·laboració amb els diferents agents econòmics i socials que interactuen amb ells.

Senyories, els ports de la Generalitat són rellevants per les seues vessants cultural, econòmica i turística i pesquera que tenen, però durant molts anys no han tingut l'atenció necessària, una situació que ara, des de la Generalitat, s'està revertint. Els ports i els municipis no poden viure d'esquena els uns als altres i els recintes portuaris poden ser llocs al marge de la vida quotidiana de la gent. Al contrari, ha d'existir un nexe obert i directe entre municipis, ports i ciutadania, en un marc de col·laboració pública i privada, per a generar així sinèrgies en benefici de tots.

La Generalitat, arran de la covid, ha pres, a través de diversos decrets llei, mesures per ajudar a la comunitat portuària, com veurem després, i en les dos últimes legislatures hem augmentat significativament la inversió, la més alta des de les transferències, per tal de millorar, adequar i fer més accessible als nostres ports. El repte és consolidar este canvi de rumb cap a uns ports cada dia més sostenibles i respectuosos amb el medi ambient, cap a una transició més ecològica i digital, amb ports oberts a tots i integrats en els seus municipis i en el territori.

Senyories, el primer pressupost del Consell del Botànic va suposar un primer salt en les inversions en els nostres ports de gestió directa. I no es pot justificar que, en l'última legislatura del Partit Popular, 2011-2015, les inversions van caure com a conseqüència de la crisi econòmica. En la legislatura anterior, entre 2008 i 2011, els pressupostos del programa, 514. 30, que comprén ports, costes i aeroports, encara que la major part de la inversió es destina a ports, van suposar una inversió inicial mitjana de 2,4 milions d'euros a l'any, mentre que en els pressupostos entre 2012 i 2015 la inversió mitjana es va quedar en 2,2 milions d'euros a l'any. Per tant, no va haver-hi una gran diferència entre la inversió abans i durant la crisi del 2010.

Com deia, això canvia substancialment a partir del primer pressupost del Botànic, 2016, en què la inversió inicial en el programa de ports, costes i aeroports passa a 5 milions d'euros, és a dir, més del doble de la mitjana de les dues legislatures anteriors. I aquesta apujada es va mantindre fins als pressupostos de 2019, de manera que la mitjana anual d'inversió inicial, entre 2016 i 2019, va ser d'uns cinc milions d'euros, duplicant, per tant, la inversió inicial en els ports gestionats directament per la Generalitat.

Així arribem a l'actual legislatura, segona del Botànic, en la qual el Consell acredita la seua aposta per la potenciació d'aquest sector d'activitat, amb la creació d'una direcció general específica de ports, aeroports i costes. Això suposa també reforçar l'estructura administrativa per a donar major impuls a les actuacions en aquest àmbit. Els pressupostos de la Generalitat per a 2020 continuaven mantenint una inversió inicial de tot el programa entorn del cinc milions d'euros, però en 2021 es va passar a 9,6 milions d'euros i aquest any, 2022, la inversió inicial sobrepassa, per primera vegada, els deu milions d'euros, arribant als quasi onze, exactament 10,8 milions d'euros.

Aquest nou salt en les xifres evidencia un canvi de rumb entre les polítiques del Consell, abans i després de 2015. De fet, si comparem la quantitat destinada a inversions en tot el programa 517. 30, en el pressupost de 2015, últim any del PP, 2,14 milions d'euros, i en el pressupost de 2022, 10,8 milions d'euros, s'observa un increment de més del 500 %.

Ara bé, en aquesta legislatura també hem hagut de fer front a la covid-19 que ha incidit de diferents maneres i intensitat sobre els nostres sectors. A este respecte, des de la Generalitat, hem aprovat dos decrets llei, convalidats per aquesta cambra, amb mesures sobre l'àmbit portuari.

En primer lloc, el Decret llei 9/2020, de 3 de juliol, de mesures urgents en els àmbits de seguretat ferroviària…, ports i del taxi. Pel que fa als ports, el decret llei va determinar una deducció del 50 % de les taxes per ús i ocupació d'espais portuaris durant l'estat d'alarma, una deducció del 50 % de les taxes per ús i ocupació d'espais portuaris durant els quatre mesos següents a la finalització de l'estat d'alarma, una deducció del 50 % respecte a les tarifes portuàries sobre vaixells i sobre passatgers i mercaderies durant els quatre mesos següents a la finalització de l'estat d'alarma i una habilitació per a establir una moratòria en les liquidacions de qualsevol taxa per ocupació d'espais portuaris i serveis prestats.

A més, el Decret llei 1/2022, de mesures urgents en resposta a l'emergència climàtica i econòmica originada a la Comunitat Valenciana per la guerra d'Ucraïna, modifica parcialment el Decret llei 9/2020, amb una bonificació del cent per cent de les taxes reportades entre el 2 de maig i el 31 de desembre de 2022. En la Llei 1/1999, de 31 de març, de tarifes portuàries, serveis a la pesca fresca i a aqüicultura marina. La Llei 2/2014, de 13 de juny, de ports de la Generalitat, amb excepció de la taxa per primera venda de peix, l'exempció de forma temporal de les tarifes portuàries i taxes per ús i ocupacions relacionades amb els serveis a la pesca fresca i aqüicultura marina.

Arribats a aquest punt, la Generalitat ha entés que és el moment de consolidar aquest canvi i de reflectir-lo en un pla quadriennal d'inversions fins a 2025, perquè, com vaig dir en la meua intervenció per a parlar de les línies generals d'aquesta conselleria, la Comunitat Valenciana no s'acaba demà ni l'any que ve. Aquest govern té una mirada més ample i mostra d'açò és aquest pla. Ara bé, com he dit, el sistema portuari que depén de la Generalitat inclou, d'una banda, ports que la conselleria gestiona de manera directa, sense perjudici que dins hi haja diversos espais objecte de concessió, i, d'altra, instal·lacions nauticoesportives específiques que es gestionen pels concessionaris i la conselleria fa tasques de control i supervisió del compliment de les condicions concessionals.

En eixe sentit i atenent al fet que qualsevol inversió que es faça en els ports que depenen de la conselleria s'integra en el sistema portuari de la Generalitat, hem preparat un pla d'inversions que recull tant aquelles que fa directament la conselleria com aquelles altres que la conselleria incorpora en els títols concessionals que han d'escometre els concessionaris i que milloren el domini públic portuari de la Comunitat Valenciana.

Tenint en compte el creixement de les inversions que s'ha produït des de 2015, la nostra intenció és mantindre l'esforç inversor en els següents exercicis. D'ací que la previsió d'inversió directa de la Generalitat en els nostres ports se situe al voltant dels quaranta milions d'euros fins a 2025. A què dedicarem aquesta inversió? Doncs, els pressupostos de 2022 recullen una relació detallada d'obres i actuacions que incideixen en diversos àmbits: el manteniment i la conservació de les nostres instal·lacions portuàries -calats, il·luminació, senyalització- perquè continuen prestant servei a la nostra flota pesquera i a les embarcacions d'esbarjo i esportives en condicions adients; noves infraestructures portuàries que milloren les seues funcions habituals; i altres actuacions que facen de les instal·lacions portuàries, cada vegada més, espai actius de relació amb les poblacions en les quals se situen i amb la ciutadania en general. Així, en 2022 i en els pròxims exercicis, pel que fa a inversions directes de la conselleria, podem destacar actuacions de diversos tipus:

Millora de la infraestructura, com per exemple, la prolongació del moll enfront de la bocana del port de Dénia, que té previst iniciar les obres a finals de 2022, o l'ampliació i reforma del moll pesquers del port de Cullera que, actualment, el projecte està en redacció, amb uns tres milions d'euros entre les dos.

Integració port-ciutat, amb les primeres fases de remodelació en els ports de Vinaròs que, en 2023, es licitarà la redacció del projecte, o Borriana, on el projecte es troba en redacció, amb altres dos milions d'euros.

Obres de trasllat de les casetes d'aparells de pesca a Peníscola, que està el projecte en redacció, i Borriana, que iniciarà les obres a finals de 2022, per 2,4 milions d'euros en conjunt.

Millora de les zones urbanitzades dins dels recintes portuaris, com el passeig per a vianants i l'adequació de casetes del port de Benicarló -està previst iniciar les obres a finals de 2022- o la remodelació de viari i urbanització de l'accés al port de Santa Pola, que està el projecte en redacció, amb 3,7 milions d'euros en total.

Millores d'edificis i instal·lacions com els accessos a l'estació marítima de Dénia en redacció; la millora de la llotja del Campello, licitació de les obres a finals de 2022; l'estació marítima de Santa Pola, tabarqueres, inici de les obres a finals de 2022, o noves oficines a Cullera i a Altea, que estan ambdós projectes en redacció, amb una inversió conjunta d'uns 2,8 milions d'euros.

També hem previst una partida d'obres d'adaptació dels dics del ports de la Generalitat al canvi climàtic, amb vora nou milions d'euros, dels quals una part esperem es financie amb els fons Feder. Aquesta actuació es troba en fase d'estudis previs.

Igualment continuem amb el manteniment i millora de les infraestructures portuàries amb vora deu milions d'euros per a garantir que els ports estiguen en condicions adequades per a prestar els seus serveis en tot moment.

D'altra banda, també col·laborem amb la conselleria d'agricultura amb una sèrie d'actuacions en la part dedicada a la pesca en els nostres ports.

Totes estes actuacions, més les despeses relacionades amb les assistències tècniques per a redacció de projectes i control i vigilància de les obres que executem, suma una inversió estimada fins a 2025 d'uns 43 milions d'euros, a cobrir mitjançant fons pressupostaris i esperem també que amb fons europeus.

Però, com vostés saben, una part dels espais en els ports que gestionem directament estan subjectes a autoritzacions i concessions. I moltes vegades les concessions porten aparellades una sèrie d'obres i de millores que reverteixen en les infraestructures portuàries i, per tant, en les persones que les utilitzem.

A més, junt als ports de gestió directa hi ha 19 instal·lacions nàutiques esportives específiques gestionades pels concessionaris i sobre les quals la conselleria exerceix la seua supervisió.

En eixe sentit, a la conselleria li correspon atorgar noves concessions o, si és el cas, ampliar el termini de les existents, i això està relacionat moltes vegades, entre altres factors, amb l'execució d'inversions per part dels concessionaris.

Estes inversions també han de considerar-se en el conjunt perquè milloren les condicions del patrimoni públic portuari de la Comunitat Valenciana.

A este respecte podem destacar les actuacions que ja ha començat una empresa concessionària en la zona de domini públic del port de Torrevieja per tal d'escometre una zona d'oci comercial i d'aparcament. Amb una inversió global d'uns vint milions d'euros es preveu una reordenació del front portuari amb actuacions com demolició d'edificis i magatzem de la llotja, construcció d'una nova llotja i remodelació de l'actual edifici de duanes per a les noves oficines de l'administració portuària, reposició i posada en servei en una nova ubicació del moll pesquer del port, nou vial d'unió entre el passeig de Vistalegre i el moll de Llevant i la nova llotja, accessos per a vianants, modernització de la fàbrica de gel.

A més, estem tramitant una segona concessió en el port de Torrevieja, en aquest cas, a càrrec de l'ajuntament per a urbanització, casetes i fira amb una inversió d'altres cinc milions d'euros.

Igualment cal citar les obres relacionades amb la instal·lació nàutica esportiva del Port Blanc a Calp amb vora set milions d'euros, que esperem que comencen en breu.

I també hem de parlar d'una concessió ja atorgada per a un nou varador en el port Dénia i en obres o d'una altra en tramitació a Peníscola per a una zona d'oci i esport.

Entrant ara en l'àmbit d'inversions associades a ampliacions del termini de concessions actuals, cal assenyalar les renovacions de les concessions ja atorgades als clubs nàutics de Xàbia per 2,6 milions d'euros i de la Vila Joiosa, 1,2 milions d'euros, així com també que tenim en tramitació les condicions de referència del club nàutic Torre Horadada a Pilar de la Horadada amb altres sis milions d'euros.

Per últim, estem tramitant pròrrogues de concessions de marines esportives a Dénia, Benicarló i Altea que sumen altres 15 milions d'euros.

En resum, per tant, estem parlant d'un conjunt inversor 2022-2025 entre inversions directes de la Generalitat i inversions a càrrec dels concessionaris en el marc de la col·laboració publicoprivada, però que milloren les condicions del sistema portuari que depén de la Generalitat. Tant els de gestió directa com indirecta superen els cent milions d'euros.

Per últim, tot açò ens porta que des de la Generalitat volem augmentar el sistema portuari de la Generalitat amb la gestió de les instal·lacions com ara la Marina del port de València, que, com sabeu, té una bocana pròpia.

I ara quede a la vostra disposició per a totes les preguntes.

La senyora presidenta:

Gràcies, senyora consellera.

Ara és el moment de la intervenció del grup demanant. Quan vullga, senyor Pascual.

El senyor Pascual Pérez:

La senyora presidenta:

La senyora Peris Navarro:

Hoy aprovecho. En la comparecencia de las Corts como nueva consellera a mí me llama la atención que nada nos dijo sobre la economía azul, sobre esos 35 puertos de la Comunidad Valenciana y sobre ese plan de inversión de puertos de la Comunidad Valenciana. ¿Por qué, consellera?

La senyora presidenta:

El senyor Castelló Sáez:

La senyora presidenta:

Senyor Castelló.

El senyor Castelló Sáez:

La senyora presidenta:

La senyora Blanes León:

Gràcies, presidenta.

Gràcies, de nou, senyora Torró, perquè jo no sé si estem en comissions diferents, però jo sí que he vist que vosté ha plantejat moltíssims dels projectes que ja venen, bé, planificats per la seua conselleria, molts d'ells ja licitats, molts d'ells per a començar a executar-se este mateix any.

Sí que és cert que es va anunciar, es va fer un anunci genèric d'eixos 88 milions d'euros, però és que des del primer moment, i pareix ser que s'estan canviant les tornes, des del primer moment es va dir que era amb la col·laboració i la cooperació publicoprivada. Que açò, esta crítica, la poguérem fer, potser, el meu grup parlamentari, que sap vosté que som més de la gestió pública sí o sí directament, jo crec que seria una cosa més lògic, però que siguen precisament els grups de l'oposició, en este cas siga el Partit Popular, o Ciudadanos, o Vox, que critique açò, bé, a mi em deixa com a poc sorpresa.

Vosté ha parlat d'eixos 43 milions fins al 2025, i jo entenc que al ritme que s'ha anat creixent en els pressupostos són dades que són totalment assumibles, són assumibles perquè, com bé vosté ha dit, l'últim pressupost del Botànic, el 2022, ja contemplava eixos 10,8 milions d'euros.

Jo també volia preguntar-li, perquè és cert que també estan els fons Next Generation, estem parlant de fons de recuperació i resiliència, que entenc que també podrem acollir-nos a molts d'aquests projectes que puguen passar a través d'aquests fons europeus i que podran incrementar inclús més aquest pressupost; de fet, en aquell moment es parlava de 88 milions, vosté hui ha dit ací més de cent milions. Per tant, durant tot aquest temps el que s'està treballant és precisament per a incrementar eixes inversions, i eixes inversions que, com vosté ha dit, no sols seran de fons directes de la Generalitat sinó també a través de les concessions.

Després, jo crec que es poden parlar de moltes coses però és una cosa molt evident. Ací, la llei de pressupostos s'aprova anualment, i l'última llei de pressupostos del Partit Popular, vosté ho ha dit, eren 2,14 milions, i estos són més de deu milions. Per tant, les dades estan ahí.

Després, dir que el que hem hagut d'anar fent ha sigut adaptar-se a les circumstàncies, i jo crec que això és gestionar bé els ports, no sols posar el pressupost necessari, que sí, i que és fonamental tindre el pressupost necessari per a fer les actuacions, però també adaptar-se; adaptar-se a les mesures covid que es van haver de fer durant el temps de pandèmia. També això sabíem que afectava els ingressos, era evident, però era necessari per tal que els usuaris pogueren mantindre la seua activitat, i també ara, durant la guerra d'Ucraïna, que també s'han hagut d'adaptar. Vosté ha dit, no? , com va ser la reacció davant d'una altra crisi anterior, que va ser la crisi econòmica del 2010, i com ha sigut aquesta.

Per tant, jo pense que els fets són aquestos i les inversions queden plasmades als nostres ports i costes.

Gràcies.

La senyora presidenta:

Gràcies, senyora Blanes.

És el torn ara del grup Compromís.

Senyora Bachero, quan vullga.

La senyora Bachero Traver:

Gràcies, presidenta.

Consellera, moltes gràcies per la seua compareixença i per explicar-nos amb el màxim detall aquest pla d'inversions en els ports de la Generalitat.

Des del nostre grup parlamentari valorem l'augment de les inversions dels nostres ports en els darrers pressupostos i en els darrers anys, i, per tant, també l'execució pressupostària durant aquestos.

Pel que fa a l'execució pressupostària i als ingressos portuaris en la present legislatura i sense perjudici de les dades de 2020, que estan amb la incidència d'aquesta crisi del covid-19, tant en 2021 com en 2022 la comparativa entre les previsions inicials d'ingressos i de despeses superaria el 40 % que contempla la llei de ports. Vaja açò per davant. Si comparem l'últim pressupost aprovat pel Partit Popular en 2015, eixos 2,14 milions d'euros, amb l'últim aprovat pel Botànic en 2022, de 10,80 milions d'euros, hi ha un increment del 504 %. Aquest increment implica poder fer les millores necessàries tant en el personal com en el manteniment de les nostres instal·lacions portuàries, condicionament de noves atracades i superfícies, actuacions en matèria d'accessibilitat ferroviària amb mecanismes de recuperació i resiliència. Els trenta-sis ports de la Generalitat no han tingut durant molts anys l'atenció necessària i ara, per fi, s'està revertint aquesta situació.

És veritat que les inversions en costes han sigut normalment molt menors que les realitzades en ports, però també és de justícia assenyalar que no tot el capítol VI del programa 514. 30 han sigut inversions en ports. Evidentment, açò passa també perquè no tenim les competències directes en les platges, però sí que en aquesta línia, des del nostre grup parlamentari, hem presentat una iniciativa perquè part dels diners que se generen en els ports, tant els de la comunitat com els estatals, es pogueren reinvertir en pal·liar els danys que provoquen a les platges del sud o altres recursos naturals que puga haver-hi. I sí que també el que estem veient en la comissió d'estudi sobre els forts temporals, doncs, és justament açò, no? , la incidència tan gran que tenen en el Mediterrani, en els nostres ports, sobre les platges del sud i que moltes d'estes estan a punt de desaparèixer. Per tant, sí que m'agradaria saber si s'han plantejat en algun moment poder negociar alguna qüestió així, o si en algun lloc ja s'està fent, que potser que en algun port ja s'estiga realitzant açò.

Bé, tornant a les inversions, la realitat és que en aquestes dues legislatures les inversions dels ports de la Generalitat s'han incrementat i són els pressupostos més elevats des que la comunitat va assumir aquestes competències en els anys huitanta. No hem d'oblidar que tots els ports de la Generalitat són molt importants pel caràcter cultural, econòmic, turístic i pesquer que tenen.

Consellera, sabem que des del Botànic estem millorant, adequant i fent més accessibles els nostres ports, impulsant la transició ecològica i digital.

Des de Compromís defensem el desenvolupament econòmic, sempre que siga també compatible amb la protecció del medi ambient.

Moltes gràcies.

La senyora presidenta:

Gràcies, senyora Bachero.

Ara, té la paraula la portaveu del grup Socialista, Sandra Martín.

La senyora Martín Pérez:

Y, ¿cómo no? , a este punto quería llegar yo. ponen énfasis siempre (inintel·ligible per raons tècniques) …, y me deja perpleja, en el tema de las tasas (inintel·ligible per raons tècniques) … Señorías, yo creo, estaría muy bien que algunos grupos, en concreto el solicitante de la comparecencia, tenga un poquito claro qué es lo que votan sus diputados y diputadas en las leyes de acompañamiento para saber qué es lo que está pasando, porque a lo mejor deberían (inoïble per raons tècniques) …

Sin más, señorías, quiero darles las gracias, reiterarles su apoyo, y el agradecimiento a su comparecencia, y, por supuesto, estaremos a su disposición para todas las (inoïble per raons tècniques) …

La senyora presidenta:

La senyora consellera de Política Territorial, Obres Públiques i Mobilitat:

Gràcies, en primer lloc, a tots pel to de les seues intervencions.

Abans, jo crec que ho he explicat bé, però pot ser, i crec que ho han nomenat també alguns diputats, no? , però ho vaig a tornar a repetir. Aquest govern ha incrementat en un 500 % la inversió en els pressupostos des de 2016 fins ara. Ho dic, senyor Pascual, per la carència d'inversió que plantejava. Que mai és prou? Efectivament, mai és prou, per a ningun departament és prou, però no podem negar eixe augment del 500 %.

M'alegre que li haja aclarit alguns dubtes i que haja posat sobre la taula, doncs, els imports de cada actuació, si estan en redacció, si va a fer-se l'obra, i efectivament perquè vosté puga fer eixe seguiment que, com bé sap, és la seua tasca com a diputat.

Els ports de la Generalitat no han tingut durant molts anys l'atenció necessària, ho hem dit en alguna ocasió, i ara, des de la Generalitat, s'està revertint esta situació. Estem millorant, i adequant i fent més accessibles els nostres ports i, a més, hem d'impulsar una transició ecològica i digital, perquè ninguna inversió que es faça en els nostres ports ha d'anar al marge de la cura mediambiental.

En aquestes dues legislatures hem augmentat les inversions amb els pressupostos més elevats des que la comunitat va assumir els ports, com he dit abans. A més, la Generalitat fa costat als ports, com ho demostra l'exempció de tasques portuàries en moments de pandèmia. Els ports han de ser oberts i accessibles perquè totes les persones puguen gaudir d'elles, senyora de Ciudadanos. Sempre me pregunta quina és la nostra visió respecte als ports: oberts i accessibles perquè tots puguen gaudir d'ells i han de ser sostenibles, respectar el medi ambient i l'economia circular. Cal aconseguir una integració dels ports i de les ciutats mitjançant el diàleg entre les institucions, Generalitat valenciana, ajuntaments, operadors i la ciutadania, i en això estem centrats com a conselleria.

A banda, m'ha dit si estic alineada amb els socis en relació als ports. Li dic que compartim que el creixement econòmic dels nostres ports ha d'anar de la mà de la sostenibilitat. Sense sostenibilitat les inversions serà impossible escometre-les. I ahí estem capficats, mirant les millors solucions.

Ha dit també, ha fet una referència a com es fa al repartiment de les inversions en ports i si són discrecionals, i hem fet referència també als propis ingressos que arriben als ports, com se fa eixe repartiment. He de dir-li que la destinació del 40 % dels ingressos al manteniment de les instal·lacions portuàries és una situació que el Consell ha anat corregint al llarg dels anys, perquè hem de recordar que és una mesura que es va aprovar des de l'any 2015, però hem de dir que en el primer any d'aquesta mesura, en 2015, es va aplegar sols al 11 % de l'execució. Al llarg dels anys hem anat augmentant, fins a l'any 2020, amb un 62,6 %, que recordem que va ser l'any de la pandèmia, i actualment estem en el 87 %. Per tant, hem anat millorant any rere any aquest percentatge i ara el dupliquem, tenint en compte que parlàvem d'eixe 40 %.

Senyor Castelló, li han contestat inclús directament els seus companys diputats. Diu que no fem inversions, que parlem sols de 40 milions d'euros, i jo crec que manipula bastant les dades, perquè abans li ho ha dit alguna diputada, quan parlem de 40 milions d'euros diem allò directe, allò que ix des de les pròpies arques autonòmiques. Hem parlat de vora cent milions d'euros que invertirem gràcies també a eixes inversions que van a fer-se per a aquells ports que estan gestionats a través de concessions. Ho ha dit vosté, només invertien 2,4 milions d'euros. Nosaltres la mitjana és de 5 milions d'euros. I em diu que l'altre tant per cent del que hem executat, però si és que este pla és de 2022. 2022, 2023, 2024 i 2025. Mire, si encara ens queden anys. Però és que li he detallat inversió, li he detallat quan anem a executar-ho, si estan en redacció, si estan en obres. Li tracte de donar molt de detall, efectivament perquè després facen la vostra tasca de fiscalització, perquè nosaltres tenim molt clar quina és la nostra prioritat i quina és la nostra vocació, que no són sols paraules, sinó executar.

Nosaltres no deixem les coses com després les han deixat vostés, que sempre fem un repàs, i a mi m'agrada, la L10, la Ciutat de la Llum, Parc Sagunt. Eixes són, la PNL que treballaven vostés, que ho anunciaren a bombo i platillo, però hem hagut de vindre nosaltres a poder solucionar eixos problemes. Perquè si entrem en cada una de les accions que li he dit, doncs, la veritat és que els hauria d'agarrar una poqueta de vergonya.

I, efectivament, com dia la companya de Compromís, és que estem revertint les situacions que vam heretar de vostés, eixa és la raó. I malauradament no ho podem fer tot ni en una ni en dos legislatures, perquè 24 anys han donat per a massa, han donat per a massa, han donat per a massa, en alguns llocs 20, en alguns llocs 24 anys, en algun ajuntament que també havia de vore molt en els ports.

Però, efectivament, tranquils, nosaltres darrere d'1 el 2. Però el més important és que ho anunciem i ho executem. I eixa és la grandesa d'este govern. Que vaig a dir-li, en tripartit, sí, en coalició, i estem traient resultats, els resultats que es mereix la ciutadania. Vostés, en un monocolor, ni s'aclarien i ens deixaven molt de pufos.

I li diré una altra cosa, perquè els agrada molt a alguns nomenar a Xina, els contractes de Xina. Els diré que totes les meues gestions que he fet en diferents càrrecs en esta Generalitat vaig en la cara ben alta i molt orgullosa, perquè molts d'ells són èxits, són èxits: salvar vides, Volkswagen i la Ford.

Crec que vostés no poden anar en la cara tan alta com vaig jo per tota la Comunitat Valenciana per aquests èxits que van a portar, en un costat, la protecció de la salut i, d'altre costat, riquesa per a la Comunitat Valenciana.

Gràcies.

La senyora presidenta:

Gràcies, senyora consellera.

Algun? Els tres grups de l'oposició? Molt bé.

Primer, el senyor Pascual. Quan vullga.

El senyor Pascual Pérez:

La senyora presidenta:

El senyor Pascual Pérez:

La senyora presidenta:

La senyora Peris Navarro:

La senyora presidenta:

El senyor Castelló Sáez:

Por cierto, hablando de pintar en el presupuesto, señorías, consellera, nuevas infraestructuras portuarias en el presupuesto de 2022, 2. 686. 000 euros en total, 738. 000 para el año siguiente y un 1. 236. 000 para el año siguiente, eso es lo que dice el presupuesto. Ahora, si ustedes me quieren computar estas otras nuevas infraestructuras como cuestiones portuarias que son, por ejemplo, el acceso a la Vía Verde y cala de la Renegá, la senda litoral de Marina d'Or o la pasarela y mirador de Pinedo, pues, lo computan; si así se quedan tranquilos, lo computan. Pero la verdad es lo que yo les he dicho. La verdad es lo que dice la intervención general. La verdad es que ustedes son fatales gestionando y que, encima, nos hacen de trileros políticos aquí, al principio comparándonos datos de ejecución con datos presupuestarios y, en esta segunda, computando no solo las inversiones en los puertos, sino otras inversiones que se meten en ese saco global u otras cuestiones que tienen que ver con el mantenimiento y no tienen que ver con la inversión.

Entonces, ¿por qué no dejan ustedes de manipular los datos? ¿Por qué no dicen la verdad de una vez? Posiblemente, consellera, usted podrá ir con la cabeza alta por la Comunidad Valenciana, yo digo que no; pero no diga usted que nosotros no, yo exactamente igual que usted puedo ir con la cabeza alta, ¿entre otras cosas, sabe por qué? Porque, cuando hicimos ese Parc Sagunt, que ha sido una de las causas principales de que viniera Volkswagen, ustedes decían que eso era tirar el dinero, que eso era un despilfarro y que eso eran políticas especulativas. Eso lo decía el Partido Socialista. Porque, cuando se amplió el puerto, por el gobierno de Aznar, de Sagunto, ustedes votaron en contra. Porque ustedes en el Ágora han buscado un banco para que realice las actividades y no han gastado ni uno o porque ustedes, en el tema Parc Sagunt, no gastaron 70 millones de euros (inintel·ligible) … o porque ustedes, en el tema de la T-2, que luego cambiaron de nombre, no hicieron ni un metro lineal de túnel del puerto…

La senyora presidenta:

El senyor Castelló Sáez:

La senyora presidenta:

La senyora consellera de Política Territorial, Obres Públiques i Mobilitat:

Gràcies, senyora presidenta.

Gràcies per les seues aportacions de nou que, de veritat, les valore quan són constructives, fins i tot, amb alguns de vostés tenim punts i tot en comú, com voler uns ports i unes infraestructures marítimes millors per a la nostra comunitat.

Però, sense dubte, les coses, doncs, no són com vostés les pinten. Jo entenc que han de fer el seu treball d'oposició, però este govern de coalició dona estabilitat en una època que ens ha tocat viure, que és de les més complicades. Perquè jo crec que sempre és recurrent, no? , parlar dels tants per cent d'execució, és recurrent sempre, tots els anys; però un poquet de per favor, que portem dos anys de pandèmia, que tot el món sabem, en totes les administracions públiques, el complicat que ha segut tirar endavant els pressupostos que moltes vegades, en els dos últims anys, hem hagut de fer moltes modificacions de crèdit per poder donar solucions a allò urgent.

Pel que feu referència a la inversió per part privada, no significa això que estem enganyant ningú. És que no sé si sap, senyor Pascual, com funcionen les concessions. És que, anem a vore, és que és sòl públic i, per tant, com és un espai de titularitat de l'administració, s'ha de fer una concessió i l'administració determina com ho han de pagar i quines inversions han de fer i això ho determina l'administració. I, en base a eixa concessió, se'ls diu als concessionaris: faça vosté esta inversió. Això no significa que enganyem la gent. Això el que significa és que l'administració aconseguix que, amb diners propis i privats, milloren les infraestructures dels nostres ports. Això no és enganyar ningú, senyor Pascual.

Me parleu del port. Ja ho hem dit en moltes ocasions, l'ampliació del port. Farem i continuem fent la gestió amb tots, parlant amb tots, perquè el creixement econòmic vaja de la mà de la sostenibilitat. Jo sé que als de Vox, quan parlem de la sostenibilitat, els entra un poc de mal d'estómac, però, efectivament, ho hem de fer baix la sostenibilitat, entre altres coses perquè el canvi climàtic ens ha dit ja moltes coses.

I, senyor Castelló, no se pintan, són previsions pressupostàries, són previsions pressupostàries i, he de dir-li-ho clarament, previsions pressupostàries que anem executant i que nosaltres estem preveient invertir molt més del que invertien vostés, 500 % més, senyor Castelló, el 500 % més. I nosaltres, a diferència de vostés, és que quan diem les coses les complim; vostés no, vostés era molta propaganda, però, quan hem arribat nosaltres, doncs, ens hem trobat el que ens hem trobat. Eixa és l'única veritat.

I me dèieu sobre l'estat. Doncs, clar que jo estic i estem damunt, este govern, perquè l'estat invertisca també en els ports, especialment en els de titularitat d'ells. Però li he de dir que estic molt contenta que la inversió de l'estat en el pressupost general de l'estat per al 2022 a la Comunitat Valenciana, en aquest àmbit, ascendeix a 158,114 milions d'euros. L'autoritat Portuària d'Alacant, la inversió total prevista pels pressupostos del 2022 ascendeix a 8,4. Autoritat Portuària de Castelló, en pressupostos, 24,155 milions d'euros. Autoritat Portuària de València, 91, en 2022. És a dir, el govern de Pedro Sánchez continua confiant en la Comunitat Valenciana i continua invertint en les infraestructures de la Comunitat Valenciana.

Els ho he dit abans, no me parlen sols del tant per cent d'execució en estos dos últims anys, que hem de tindre un poquito de por favor. Vos ho he dit abans, hem viscut el moment de la pandèmia. Anem als ajuntaments, anem a l'estat, anem a la comissió…, anem on vulgueu, a l'administració que vullgueu, governada per qui la governe, me dona igual, hem viscut un moment molt complex i anem a tractar… I, compte! , en este temps complex, hem tirat avant l'ordinari més l'extraordinari i això no s'ha d'oblidar i ho ha fet este govern, el govern del Botànic.

La senyora presidenta:

Gràcies.

Gràcies, senyora consellera.

Hem acabat ací el punt de l'ordre del dia. Li agraïm moltíssim la seua compareixença, la seua paciència i, en nom de tota la comissió, li dic que esta és sa casa, com no pot ser d'una altra manera, i segur que continuem vegent-nos de forma reiterada.

La senyora consellera de Política Territorial, Obres Públiques i Mobilitat:

Moltíssimes gràcies.

La senyora presidenta:

I nosaltres anem a passar al punt 4 de l'ordre del dia: compareixença del president de l'Autoritat Portuària d'Alacant per a informar sobre les indústries i empreses que operen en Alicante Port, sol·licitada pel Grup Parlamentari Unides Podem.

Com ja ens va informar el lletrat i hem rebut tots la carta del president, del senyor López Milla, que diu que «compromisos institucionales, agendados con anterioridad, imposibles de cancelar o trasladar a otras fechas, pues, su celebración no depende de esta autoridad portuaria, como la reunión del Comité de Distribución del Fondo de Compensación Interportuario», con lo cual pasamos a la siguiente comisión de obras públicas la comparecencia del señor López.

Pronunciament de la comissió sobre la compareixença president de l'Autoritat Portuària de València, del senyor Aurelio Martínez Estévez, per a explicar les suposades irregularitats i la suposada falta de transparència en la permuta fallida de terrenys al navilier Vicente Boluda Fos denunciada per altres grups parlamentaris, sol·licitada pel Grup Parlamentari Ciudadanos (RE número 51. 651)

La senyora presidenta:

Pasamos así al punto 5, que es el pronunciamiento de la comisión sobre la comparecencia del señor Aurelio Martínez, president de l'Autoritat Portuària de València per a explicar les suposades irregularitats i la suposada falta de transparència en la permuta fallida de terrenys al navilier Vicente Boluda, denunciada per altres grups parlamentaris, sol·licitada pel Grup Parlamentari Ciudadanos.

Pronunciament de la comissió sobre la compareixença del president de l'Autoritat Portuària de València, senyor Aurelio Martínez Estévez, per a informar sobre la seua gestió al capdavant de l'organisme públic, sol·licitada pel Grup Parlamentari Compromís (RE número 51. 805)

La senyora presidenta:

Els propose que, com açò és una votació i va dirigida a la mateixa persona, els propose a les seues senyories fer una votació general, ajuntant la 5 i la 6. Si algun grup té problemes… Doncs, el punt 6 és el pronunciament de la comissió sobre la compareixença del senyor Aurelio Martínez Estévez, president de l'Autoritat Portuària de València, per a informar sobre la seua gestió al capdavant de l'organisme públic, sol·licitada, en este cas, pel Grup Parlamentari Compromís.

El senyor Pascual Pérez:

La senyora presidenta:

Sí, sí, clar. Són dos temes totalment diferents.

El senyor Pascual Pérez:

La senyora presidenta:

Per estalviar-nos el temps.

El senyor Pascual Pérez:

La senyora presidenta:

Òbviament, per això he preguntat, perquè si hi havia algun grup que anava a votar en un sentit en una compareixença i en un altre sentit en una altra, doncs, se feien dos votacions.

El senyor Pascual Pérez:

La senyora presidenta:

Nosaltres ací votem. (Veus)

Bé, he de comunicar-los que, donat que a la senyora Martín la càmera no li funciona, ha demanat, ha enviat, via mail i Whatsap, al lletrat el sentit del seu vot. A partir d'ací, votem. El lletrat, una volta votem, ja dirà la votació de la senyora Martín.

Vots a favor de la compareixença dels punts 5 i 6? 7. Vots en contra? 0. Abstencions? (Veus) I la votació telemàtica, 4. S'aprova el pronunciament de la comissió.

I algun grup vol fer alguna intervenció respecte a açò? (Veus i rialles) Això, senyor… Senyor Castelló… (Veus) Senyories, per favor, no hem acabat la comissió. (Veus) Ja, però o fora de micro o una intervenció com toca. Se sent.

Bé, fins ací la comissió de hui. El mes que ve tindrem comissió de PNL, recordeu que heu de (veus)… Perdó? En juliol sí? Nosaltres demanarem, si hi ha temps en el període parlamentari, tindrem la comissió en juliol i, si no, doncs, en setembre, quan la Mesa de les Corts estima adient.

(S'alça la reunió a les 13 hores i 15 minuts)

