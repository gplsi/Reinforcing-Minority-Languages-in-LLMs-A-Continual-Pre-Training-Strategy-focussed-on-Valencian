Comissió de Política Lingüística realitzada el dia 30de juny de 2011. Comença la reunió a les 11 hores 49 minuts. Presideix el vicepresident primer de Les Corts, senyor Alejandro Font de Mora Turón. Reunió número 1.

Sessió constitutiva de la Comissió de Política Lingüística

El senyor vicepresident primer:

Anem a procedir a la constitució de la Comissió de Política Lingüística.

En primer lloc, se procedirà a la constatació del quòrum per la senyora secretària.

(La secretària segona passa llista per tal de comprovar si hi ha quòrum)

El senyor Maluenda Verdú:

Senyor president, com no ha començat la votació, pregue me done llicència per absentar-me perquè està el titular aquí, César Augusto Asencio.

El senyor vicepresident primer:

Té vosté la llicència.

El senyor Maluenda Verdú:

Moltes gràcies, senyor president.

El senyor vicepresident primer:

Molt bé, el senyor César Augusto Asencio pren possessió del seu escó.

Anem a procedir, per tant, a la votació. Tots vostés tenen les paperetes. I ara procedirem a la crida per la senyora secretària.

(La secretària segona crida per ordre alfabètic les diputades i els diputats perquè depositen la papereta en l'urna)

El senyor vicepresident primer:

Procedim a l'escrutini.

(El vicepresident primer fa l'escrutini)

El resultat és: 8 vots, Trinidad Miró; 7 vots en blanc.

A continuació, procedirem a l'elecció de la vicepresidència i la secretaria pel mateix procediment.

(La secretària segona crida per ordre alfabètic les diputades i els diputats perquè depositen la papereta en l'urna)

El senyor vicepresident primer:

Gràcies.

(El vicepresident primer fa l'escrutini)

El resultat és: Mariano Castejón, 8 vots; Juan Soto, 5 vots, i en blanc, 2 vots.

Moltes felicitats i els pregue prenguen possessió del seu lloc.

(Aplaudiments)

(La diputada i els diputats que han sigut elegits ocupen els seus llocs)

(Ocupa la presidència la senyora Trinidad María Miró Mira)

La senyora presidenta:

Moltíssimes gràcies per la confiança de tots vostés, en nom de la mesa.

I bé, una nova

, esperem treballar molt en esta nova legislatura i, concretament, més encara en esta Comissió de Política Lingüística que tinc l'honor de presidir. I estic a la seua disposició durant tota la legislatura per a qualsevol cosa que vullguen consultar.

Moltes gràcies.

(Aplaudiments)

(S'alça la sessió a les 11 hores i 58 minuts)

