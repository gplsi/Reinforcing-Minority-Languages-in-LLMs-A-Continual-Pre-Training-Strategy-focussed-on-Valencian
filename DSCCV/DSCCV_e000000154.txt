Comissió de Medi Ambient celebrada el 25 de juny de 2003. Comença la reunió a les 13 hores i 46 minuts, sota la presidència de l'Excel·lent Senyor Joaquim Puig i Ferrer. Reunió número 1.

Sessió constitutiva de la Comissió de Medi Ambient.

El senyor vicepresident segon de les Corts:

Anem a constituir la Comissió de Medi Ambient.

La Mesa de les Corts Valencianes, en escrits números 251, 346 y 401, ha tingut coneixement de l'adscripció a aquesta comissió dels il·lustres diputats i diputades: Pel Grup Parlamentari Popular, José Luis Ramírez Sorribes, Verónica Marcos Puig, Estefanía Martínez Zaragoza, Manuel Pérez Fenoll, Francisco Javier Tomás Puchol, Ana Encabo Balbín, Esther Franco Aliaga, Fernando Modrego Caballero.

Pel Grup Parlamentari Esquerra Unida-Els Verds-Esquerra Valenciana: Entesa, Carles Arnal i Ibáñez.

Es procedeix a l'elecció de la mesa de la comissió, de conformitat amb el que estableix l'article 39 del Reglament, el text del qual és el següent:

"Les comissions, amb les excepcions que s'estableixen en aquest reglament, elegeixen, entre els membres d'aquestes, una Mesa, composta per un president o presidenta, un vicepresident o vicepresidenta i un secretari o secretària.

Per a l'elecció del president o presidenta cada diputat o diputada escriurà un sol nom en la papereta, i resultarà elegit qui obtinga el vot de la majoria absoluta dels membres de la comissió. Si ningú no obtinguera en la primera votació la susdita majoria, es repetirà l'elecció entre els qui hagen assolit els majors resultats i quedarà elegit qui obtinga més vots.

El vicepresident o vicepresidenta i el secretari o secretària s'elegiran simultàniament. Cada diputat escriurà un sol nom en la papereta, i resultaran elegits, respectivament, vicepresident o vicepresidenta i secretari o secretària, els qui per ordre correlatiu obtinguen el major nombre de vots. En cas d'empat, resultarà elegit el candidat que pertanya a la llista electoral més votada".

Procedirem ara seguidament a l'elecció del president o presidenta de la comissió, d'acord amb el que estableix l'article 39. 2 del Reglament.

Pel senyor secretari es procedeix a la crida dels diputats i diputades.

El senyor Vicente Navarro:

(El senyor secretari primer crida les senyores diputades i els senyors diputats perquè dipositen la papereta en l'urna)

El senyor vicepresident segon de les Corts:

Anem a procedir a l'escrutini.

(El senyor vicepresident segon de les Corts procedix a l'escrutini)

Efectuat l'escrutini, 8 vots José Luis Ramírez, 7 vots en blanc. Per tant, queda proclamat president de la Comissió de Medi Ambient José Luis Ramírez.

A continuació, procedirem a l'elecció del vicepresident o vicepresidenta i secretari o secretària, d'acord amb el que estableix l'article 39. 3 del Reglament. Cada diputat escriurà un sol nom en la papereta i resultaran elegits, respectivament, vicepresident o vicepresidenta i secretari o secretària els qui per ordre correlatiu obtinguen el major nombre de vots.

Pel senyor secretari es procedix a la crida dels diputats i diputades.

(El senyor secretari primer crida les senyores diputades i els senyors diputats perquè dipositen la papereta en l'urna)

(El senyor vicepresident segon de les Corts procedix a l'escrutini)

El senyor vicepresident segon:

Pregue al president, a la vicepresidenta i al secretari que ocupen la Mesa de la comissió.

Moltes gràcies.

(Els senyors diputats i la senyora diputada que han estat elegits ocupen el seu lloc en la Mesa de la comissió)

(Ocupa la presidència l'il·lustre diputat senyor José Luis Ramírez Sorribes)

El senyor president:

Bon dia a tots.

En primer lloc, donar l'enhorabona a la resta dels membres de la Mesa, i la benvinguda també als diputats nous, que són bastants ací en esta comissió.

I no res més. Desitjar que els debats transcorreguen amb la millor cordialitat democràtica possible. I per això, els membres d'esta Mesa necessiten, evidentment, l'ajuda de les seues senyories. Espere que siga aixina.

No res més.

És closa la sessió.

(S'alça la reunió a les 13 hores i 54 minuts)

