Comissió d'investigació sobre el deute públic de la Comunitat Valenciana, realitzada el dia 8 de juliol de 2021. Comença la reunió a les 14 hores i 41 minuts. Presideix el diputat senyor Ernest Blanch Marín. Reunió número 2.

El senyor president:

Doncs, bon dia, senyories.

Comencem per passar llista, per part del secretari de la present comissió.

(El secretari passa llista per tal de comprovar si hi ha quòrum)

Bé, donar la benvinguda a tots els qui esteu ací presencialment i a Aitana Mas, que acudix telemàticament.

Passem al primer punt de l'ordre del dia: lectura de l'acta de la reunió anterior i, en tot cas, aprovació. Si ningú fa cap menció al respecte, doncs, la donem per aprovada per unanimitat. Jo sí que volia fer menció que el meu cognom és Marín i no Martín, que apareix en algun lloc d'eixes actes; però és l'única menció que s'hauria de fer. D'acord?

Fixació del termini per a la presentació dels plans de treball de la comissió pels grups parlamentaris

El senyor president:

Val, doncs, el segon punt de l'ordre del dia: fixació del termini per a la presentació dels plans de treball de la comissió pels grups parlamentaris. Bé, és fixar un termini per a poder quedar en una posterior comissió i en la qual els grups aporten el seu pla de treball. En principi, la proposta que trasllade, des de la presidència, seria el fixar quinze dies hàbils per a poder presentar, amb independència de la finalització del període de sessions, que estàvem plantejant, els plans de treball que consideren les seues senyories.

Bé, és el programa de treball, és la causa de la present comissió. I, una vegada acabat el període, se convocaria una comissió nova per a l'anàlisi i aprovació del pla definitiu.

Per tant, bé, excepte que hi haja alguna intervenció al respecte. (Veus) Senyor Ibáñez?

El senyor Ibáñez Bordonau:

El senyor president:

El senyor Ibáñez Bordonau:

El senyor president:

Alguna altra intervenció?

Sí, la diputada Castelló.

La senyora Castelló Cervera:

Moltes gràcies, president.

Bé, jo crec que esta comissió i el que hem plantejat en els objectius de la mateixa, doncs, ens implica molt, ens interessa molt i quan abans ens fiquem en marxa millor.

El meu punt de vista és que, si podem avançar ja el pla de treball, plantejar-lo i, després, tenim ja tot el temps, el mes d'agost per davant i a primers de setembre se pot convocar ja la comissió perquè debatem eixe pla de treball, doncs, avançaríem; perquè, després, se van a amuntonar, com diu el senyor Ibáñez, moltes coses i tampoc, ja que ha costat tant en posar en marxa esta (veus)…

El senyor Ibáñez Bordonau:

La senyora Castelló Cervera:

Bé, jo pense que quan abans ho fem, millor. Però tampoc no és ninguna cosa que…, si ens n'anem a començament de setembre, tampoc no passa res.

El senyor president:

Val.

Moltes gràcies, senyora Castelló.

Senyor Ferran. (Veus)

El senyor Martínez Ruiz:

La meua (veus)… No, no. Parla, parla, Aitana.

La senyora Mas Mas:

(Inoïble, es produeixen reverberacions en l'enregistrament de la videoconferència) … i, aleshores, fer la comissió a finals de setembre. És la meua opinió.

El senyor Martínez Ruiz:

El meu criteri és fer-la el més prompte possible.

Estic d'acord que es fixe una data concreta, siga quan siga. I, en tot cas, deixar-ho també a consideració de la presidència i de la mesa, que és qui ha formulat la proposta. Si considereu que és una proposta adient, fixant una data acotada, per mi no hi ha problema. Que siga el més prompte possible…

El senyor president:

La data acotada, com bé deia el senyor Ibáñez, el problema que té és que dependrem… Si nosaltres posem el 13 i, (veus) després, la (diversos diputats parlen alhora)…

La senyora Ferrer Matvieychuc:

Puc parlar, president?

El senyor president:

Sí, sí, sí, faltaria més. (Veus)

La senyora Ferrer Matvieychuc:

No, no, però que, a vore, qui està dirigint la comissió és el president.

No, simplement, normalment el període de sessions sol començar entre el 5…, 4, 5 de setembre, més o menys. Crec que el 13, si no ho he mirat malament, cau dilluns, no? A vore, estic mirant-ho…, no m'aclarisc ni amb el mòbil, tu! Sí, cau dilluns. Tal vegada, el 13 de setembre podria ser un dia adient per a fer la presentació, el registre de les propostes de plans de treball i, a partir d'ahí, ja estaran activats també tots els òrgans, de Junta de Síndics i tot això, per a poder fixar data de comissió i ja celebrar la comissió i començar a treballar.

El senyor president:

Doncs, que la data de consens per a presentar els plans de treball seria el 13 de setembre o es la data de la comissió que celebraríem… (Veus) Val. Doncs, aleshores, si vos pareix, si és per consens, el dia 13 de setembre seria la data de consens d'esta comissió per a aportar els plans de treball. (Veus) Exacte. Val? Ho fem per assentiment?

Val, doncs, sense més punts que tractar, finalitzem esta comissió, agraint el treball, el breu treball de les seues senyories (rialles) i els desitgem el millor dels estius, dins de les circumstàncies possibles.

(S'alça la reunió a les 14 hores i 50 minuts)

