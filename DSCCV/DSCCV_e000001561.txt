Comissió de Política Lingüística realitzada el dia 17 d'abril de 2012. Comença la reunió a les 11 hores i 8 minuts. Presideix la diputada senyora Trinidad María Miró Mira. Reunió número 3.

La senyora presidenta:

Tenim el primer de l'ordre del dia, que és. (Veus)

Senyor secretari, per favor, pot passar llista?

(El secretari passa llista per tal de comprovar si hi ha quòrum)

Molt bé, tenim el primer punt de l'ordre del dia, que és la lectura i aprovació de l'acta de la reunió anterior. Si n'hi ha alguna cosa. i si no, es dóna per aprovada.

I, després, estava comentant als membres de la comissió, als portaveus, que. , bé, n'hi havia una compareixença de la consellera d'Educació, Formació i Ocupació, i tenim un escrit que mos remet el vicepresident del Consell i conseller de Presidència, on excusa la seua presència: «Davant la impossibilitat d'assistir a la sessió d'esta comissió del pròxim dia 17 d'abril, per la presència del senyor ministre d'Educació, Cultura i Esport a la ciutat de València, demane que excuse la meua absència. » De la mateixa forma que hui. , bé, també, sabran que vénen hui, també, els prínceps i, bé, se li ha complicat l'agenda i la consellera no pot vindre. Per tant, este punt l'ajornarem per a la pròxima comissió.

I vaig a donar compte de la memòria d'activitats de l'acadèmica valenciana. (Veus) Sí, perdón.

La senyora Crespo Domínguez:

Gràcies.

Jo entenc que en l'agenda, de vegades, n'hi han imprevistos, però és una comissió no legislativa, i sí que demanaria, a banda que una altra vegada ens avisaren, perquè les formes mai sobren, que esta presidenta tinguera a bé convocar en breu una altra comissió en la qual poguérem tractar el tema que hui ens havia d'ocupar.

Moltes gràcies.

La senyora presidenta:

Molt bé, prenem nota i en el moment que pugam. en les agendes poder tornar a convocar esta comissió, la convocarem.

Memòria d'activitats de l'Acadèmia Valenciana de la Llengua corresponent a l'exercici 2010 (RE número 11. 806)

La senyora presidenta:

Com dia, vaig a donar compte, perquè ací no n'hi ha votació, de la memòria d'activitats de l'Acadèmia Valenciana de la Llengua, corresponent a l'exercici 2010, un informe que es va remetre a tots els grups parlamentaris de Les Corts, tal com indica la Llei 7/1998, de creació de dita acadèmia, en la qual es diu que el seu president elevarà anualment a les Corts Valencianes i al president de La Generalitat una memòria de les activitats de la institució, i que donem compte en esta comissió.

La memòria arreplega totes les activitats, les seccions, comissions, els plens, les juntes de govern i destaca en la seua presentació que. , bé, en el any 2010 es va aprovar i editar el Vocabulari de la pilota, obra lexicogràfica de gran repercussió social, atesa la popularitat del joc per tot arreu de les comarques valencianes. Amb esta obra, ja són quatre els vocabularis especialitzats publicats per la institució. També, el curs de postgrau d'onomàstica, impartit per la Universitat de València, fruit d'un conveni de col·laboració amb l'acadèmia, i, bé, per a generar promocions de personal qualificat en onomàstica.

En la línia habitual d'acostament al públic dels escriptors valencians més significatius, convé destacar, enguany, l'èxit assolit per l'espectacle infantil, que es va coproduir per l'Acadèmia Valenciana de la Llengua i la del grup de teatre La Dependent, Eiximenis, el viatger de les mil paraules, que al llarg de l'any va ser vist per més de huit mil espectadors. I esta iniciativa s'emmarca en les activitats organitzades per a commemorar l'escriptor de l'any 2009 -perquè sempre es celebra a partir del mes de novembre fins que s'acaba l'any-, dedicat a Francesc Eiximenis.

Així mateix, a finals de novembre es va encetar l'edició 2010 de l'escriptor de l'any, dedicat a Enric Valor, mitjançant una exposició en la sala Thesaurus de la Universitat de València, que posteriorment es va traslladar també a Alacant i es va mostrar en la sala d'exposicions de la CAM.

També, al llarg de l'exercici 2010, la institució ha publicat diverses obres, entre les quals destaquen dos llibres emblemàtics de la llengua i la cultura valenciana. Es tracta de l'edició de l'Espill, de Jaume Roig, amb estudi, transcripció i notes a cura d'Anna Isabel Peirats i pròleg de l'acadèmic Albert Hauf, i de l'edició facsímil del Llibre dels feits del rei en Jaume I, amb estudis i edició a cura de l'acadèmic Antoni Ferrando i del professor Vicent Josep Escartí i pròleg de l'acadèmic Pere Maria Orts.

D'altra banda, com és habitual en exercicis anteriors, s'han executat les convocatòries públiques de beques de pràctiques professionals, beques d'investigació, ajudes als centres valencians de l'exterior i ajudes a la premsa i ràdio locals.

Així mateix, entre les línies de subvenció nominal més significatives, s'han continuat les col·laboracions habituals amb la Creu Roja, amb cursos per a immigrants; les universitats lectorats; Ivitra, Universitat d'Alacant, traduccions i cursos en l'exterior; l'Associació d'Editors del País Valencià, amb presència en fires, i la Fundació Bromera, amb campanya de lectura en valencià.

I, per últim, destacar també la celebració de diferents jornades especialitzades en matèria d'onomàstica, sociolingüística, literatura i didàctica. A través d'estes reunions d'especialistes, es vol donar a conéixer els avanços més significatius en les diferents branques dels estudis lingüístics, així com acostar la institució als estudiosos de la llengua.

I, bé, és donar compte, com dia abans, d'esta memòria d'activitats de l'any 2010 de l'Acadèmia Valenciana de la Llengua.

I sense més, doncs, jo crec que com ja no n'hi ha ningun punt més a tractar, jo prenc nota, com ha dit la portaveu del Grup Parlamentari Socialista, de poder, com més prompte millor, tornar a convocar esta comissió per a tindre la consellera en esta compareixença que demanaven.

Moltíssimes gràcies.

(S'alça la reunió a les 11 hores i 12 minuts)

