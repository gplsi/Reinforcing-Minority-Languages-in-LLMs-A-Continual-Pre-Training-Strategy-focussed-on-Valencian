Comissió de Coordinació, Organització i Règim de les Institucions de La Generalitat realitzada el dia 9 de febrer de 2009. Comença la reunió a les 11 hores i 5 minuts. Presideix el diputat senyor Rafael Maluenda Verdú. Reunió número 13.

Projecte de llei de creació del Col·legi Oficial de Tècnics Superiors en Prevenció de Riscos Laborals de la Comunitat Valenciana (RE número 22. 077, BOC número 101)

El senyor president:

Senyories, bon dia.

És oberta la sessió.

Pregue a la senyora secretària que comprove el quòrum.

(La senyora secretària passa llista per tal de comprovar si hi ha quòrum)

Moltes gràcies, senyora secretària. Comprovat el quòrum, procedim a l'ordre del dia que estava establit.

El primer punt és lectura i aprovació, si és el cas, de l'acta de la sessió anterior.

Les seus senyories, com de costum, tenen l'esborrany en la carpeta i és el moment per si volen fer alguna observació o alguna modificació. Contràriament, entendrem que estan d'acord amb el seu contingut. Doncs, molt bé. Moltíssimes gràcies. Per assentiment, queda aprovada.

El senyor president:

Passem al segon punt: debat del Projecte de llei de creació del Col·legi Oficial de Tècnics Superiors en Prevenció de Riscos Laborals de la Comunitat Valenciana. A este projecte de llei s'han presentat huit esmenes del Grup Parlamentari Popular. Per a la seua defensa, té la paraula el senyor Ferraro.

El senyor Ferraro Sebastiá:

Si, gràcies, senyor president.

Bon dia, senyores i senyors diputats.

Demanar, senyor president, que s'agrupen totes les esmenes i passen directament a votació, de la 1 a la 8. Moltes gràcies.

El senyor president:

Moltíssimes gràcies a vosté, senyor Ferraro.

Algun grup té inconvenient que se voten conjuntament les huit esmenes?

Doncs, moltes gràcies.

Passem, doncs, a votar el conjunt d'estes huit esmenes. Vots a favor de les esmenes? Gràcies. Vots en contra? Abstencions? Gràcies. Per 1 abstenció i 14 vots a favor, queden aprovades.

Passem a votar els articles. Les seues senyories, tenen algun inconvenient que es voten conjuntament? Doncs votem des de l'article 1 a l'article 5. Vots a favor d'estos cinc articles? Gràcies. Vots en contra? Gràcies. 1 vot en contra i 14 vots a favor. Queden aprovats.

Votem ara la disposició addicional. Vots a favor de la disposició addicional? Gràcies. Vots en contra? Gràcies. 1 vot en contra i 14 a favor. Queda aprovada la disposició addicional.

La disposició transitòria. Vots a favor de la disposició transitòria? Gràcies. Vots en contra? Gràcies. 1 vot en contra i 14 a favor. Queda aprovada la disposició transitòria.

La disposició final. Vots a favor de la disposició final? Gràcies. Vots en contra? Gràcies. 1 vot en contra i 14 a favor. Queda aprovada la disposició final.

Votem ara l'exposició de motius. Vots a favor de l'exposició de motius? Gràcies. Vots en contra? Gràcies. 1 vot en contra i 14 a favor. Queda aprovada l'exposició de motius.

Bé, senyories, finalitzat el debat

(rialles)

, les seues senyories, si volen intervindre per explicar el vot.

Vosté també? Doncs, en representació del Grup Compromís, la senyora Mollà té la paraula.

La senyora Mollà Herrera:

Molt breu. Simplement, sent coherent amb l'esmena a la totalitat que vam presentar en aquest projecte de llei, votem en contra perquè, malgrat que molts dels articles poguérem recolzar-los, ja directament el fonament d'aquesta llei no la compartim, i és la creació i l'obligatorietat que els tècnics superiors de riscos laborals estiguen col·legiats.

Ja vam dir en el debat que després voríem fins a on la importància que li donaria el Grup Parlamentari Popular i el govern, també del Partit Popular, a la prevenció en riscos laborals.

Vam dir que estàvem molt d'acord en ampliar els tècnics, per exemple, en una institució com l'Invassat, i així nosaltres també fórem coherents en el nostre argumentari i ho introduírem en les esmenes als pressupostos.

En aquell moment recorde com, en l'esmena a la totalitat, vaig advertir que després s'hauria de fer consciència de grup i que si el Consell era qui presentava una llei com aquesta, també el grup parlamentari devia fer els deures quant al recolzament a les nostres esmenes. No va ser així i, per tant, dubte molt ja no solament del benefici d'aquesta llei, sinó de la disposició del Grup Parlamentari Popular en fomentar, d'una manera de qualitat i adequada, el treball que fan tan dignament els tècnics en prevenció de riscos laborals.

Gràcies.

El senyor president:

Gràcies a vosté.

Gràcies, senyora Mollà.

La senyora Huesca, en representació del Grup Parlamentari Socialista, té la paraula.

La senyora Huesca Rodríguez:

El senyor president:

Gràcies a vosté, senyora Huesca.

Senyor Ferraro.

El senyor Ferraro Sebastiá:

Sí, gràcies, senyor president.

Per part del Grup Parlamentari Popular, reiterar el que ja vàrem manifestar amb motiu del debat de totalitat de la llei i dir que el grup parlamentari està per l'aprovació d'esta llei, principalment perquè es tracta d'una professió -com és la protecció de riscos laborals- important, que deu ser tutelada i que deu ser col·legiada si ho demanen -i com aixina ho han fet- els seus representants, els professionals corresponents i perquè, a més, aixina ho marca la Constitució en el seu article 36 i, a més, l'Estatut d'autonomia dóna competències plenes a La Generalitat en el seu article 49. 1, disposició número 22, i, per tant, complix tots els requisits legals per a que la llei continue endavant.

Per tant, el grup parlamentari reitera tots els arguments que donàrem en el ple i ja en el ple pròxim, quan se discutisca esta llei -que no hi ha res i crec que hi haurà poc a discutir- ja donarem més arguments.

Res més i moltes gràcies.

El senyor president:

Gràcies a vosté, senyor Ferraro.

Designació del membre de la comissió que ha de presentar, davant del Ple, el dictamen del Projecte de llei de creació del Col·legi Oficial de Tècnics Superiors en Prevenció de Riscos Laborals de la Comunitat Valenciana

El senyor president:

Bé, senyories. Finalitzat el punt 2, passem al punt 3, que és designació del membre que ha de presentar, davant el Ple, el dictamen del Projecte de llei de creació del Col·legi Oficial de Tècnics Superiors en Prevenció de Riscs Laborals de la Comunitat Valenciana.

Senyor Ovejero.

El senyor Ovejero Adelantado:

El senyor president:

Sí, té alguna cosa a dir, senyora Mollà?

La senyora Mollà Herrera:

La senyora Herminia Palomar ho farà fantàsticament. No ho dubte.

El senyor president:

Moltes gràcies.

Senyor Camarasa?

El senyor Camarasa Albertos:

El senyor president:

Molt bé, senyories.

Doncs, moltíssimes gràcies en nom de la senyora vicepresidenta i, conclòs l'ordre del dia previst, s'alça la sessió.

Gràcies a tots.

(S'alça la reunió a les 11 hores i 15 minuts)

