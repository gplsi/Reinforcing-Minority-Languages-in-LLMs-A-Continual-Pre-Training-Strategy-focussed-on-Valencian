Comissió de Medi Ambient, Aigua i Ordenació del Territori realitzada el dia 6 de juny de 2019. Comença la reunió a les 12 hores i 14 minuts. Presideix el president de les Corts Valencianes, senyor Enric Morera i Català. Reunió número 1.

El senyor president de les Corts Valencianes:

Molt bon dia, senyories.

Anem a constituir la Comissió de Medi Ambient, Aigua i Ordenació del Territori.

Sessió constitutiva de la Comissió de Medi Ambient, Aigua i Ordenació del Territori

El senyor president de les Corts Valencianes:

Saben que tots els grups han designat els seus membres titulars a esta comissió.

Ara passarem llista a vore si n'hi ha quòrum i procedirem d'acord amb l'article 41. 2 del nostre reglament.

El secretari de la mesa llegirà.

(El secretari segon passa llista per tal de comprovar si hi ha quòrum)

El senyor president de les Corts Valencianes:

N'hi ha quòrum. Estan tots els titulars, per tant, passarem sense més dilació a exprimir el vot per al president o presidenta de la comissió.

El secretari llegirà perquè puguen exercir la votació.

(El secretari segon crida per ordre alfabètic les diputades i els diputats perquè depositen la papereta en l'urna)

Realitzada la votació, anem a passar a l'escrutini.

(El president fa l'escrutini)

Realitzat l'escrutini, el resultat ha estat el següent: 10 vots per a la candidatura de Juan Ignacio Ponce i 1 vot en blanc. Per tant, queda designat president de la Comissió de Medi Ambient, Aigua i Ordenació del Territori l'il·lustre diputat Juan Ponce.

Seguidament, anem a fer la votació de la vicepresidenta i secretari de la mesa de la comissió. S'utilitzarà la papereta blava.

(El secretari segon crida per ordre alfabètic les diputades i els diputats perquè depositen la papereta en l'urna)

Realitzada la votació, anem a passar a l'escrutini.

(El president fa l'escrutini)

Realitzat l'escrutini, la papereta amb la il·lustre diputada Elisa Díaz i José Ciscar ha obtingut 6 vots; la papereta amb l'il·lustre diputat Manuel Pineda i Sandra Martín, 4 vots, i 1 vot en blanc. Per tant, queda designada vicepresidenta de la Comissió de Medi Ambient, Aigua i Ordenació del Territori la il·lustre diputada Elisa Díaz i secretari de la comissió, l'il·lustre diputat Manuel Pineda.

Els demane que prenguen possessió de la presidència i els desitge un bon treball.

El senyor president:

Bon dia a totes i a tots.

Por mí, nada más. No sé si los compañeros quieren decir alguna palabra. ¿Nada más? (Veus) Pues bueno, muchísimas gracias y se levanta la sesión. (S'alça la reunió 12 hores i 24 minuts)

(S'alça la reunió 12 hores i 24 minuts)

