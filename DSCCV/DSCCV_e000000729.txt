Comissió de Peticions realitzada el dia 29 de juliol de 2014. Comença la reunió a les 12 hores i 3 minuts. Presideix el president de Les Corts, senyor Juan Gabriel Cotino Ferrer. Reunió número 4.

El senyor president:

La Comissió de Peticions té un únic punt de l'ordre del dia: elaboració i votació d'un dictamen respecte de la proposta de síndics adjunta al Síndic de Greuges.

S'obri la sessió, per tant. I el senyor secretari, si és tan amable de llegir els participants.

(El secretari passa llista per tal de comprovar si hi ha quòrum)

El senyor secretari primer:

El senyor president:

Elaboració i votació d'un dictamen respecte de la proposta de síndics adjunts al Síndic de Greuges

El senyor president:

La senyora Sanz Alonso:

El senyor president:

El senyor Ferri Fayos:

Gràcies, senyor president.

Bon dia, senyories.

Bé. En primer lloc, m'agradaria aprofitar que torne a tindre la paraula en aquesta Comissió de Peticions per a tornar a fer la meua crítica de sempre, i és que no aprofitem la convocatòria d'aquesta comissió per a tractar aquelles peticions ciutadanes individuals o col·lectives que continuen pendents de tractar en aquesta comissió.

Continuem convocant comissions de peticions i no aprofitem el temps que estem dedicant diputats i diputades a esta comissió per a tractar eixes peticions individuals que em consta que estan pendents de tractar ací. I demanaria si algú de la mesa em pot explicar quin ha de ser el procediment que han de seguir aquestes persones perquè alguna vegada, en alguna ocasió, s'arriben a tractar ací eixos punts, tal com diu l'article 48. 2 i l'article 48. 3.

I també no haver aprofitat, com hem demanat en aquesta ocasió també des de Compromís, la convocatòria d'aquesta comissió per a elaborar un pla de treball per a analitzar el contingut de l'informe del Síndic de Greuges, que, com bé saben vostés, sempre sol ser en una sessió d'aquesta Comissió de Peticions, una sessió en què el temps és molt curt i l'informe de la sindicatura és molt llarg. I, per tant, no dóna temps a aprofundir en aquelles temàtiques i en aquells temes que més ens interessen i que més interessen la ciutadania i que la síndica del Grup Parlamentari d'Esquerra Unida ha fet un bon…, una bona enumeració en la seua…, en la seua…, en el seu parlament.

Bé. Al final, en esta comissió acabem parlant molt de la institució, molt dels càrrecs de la institució, poc de l'informe perquè tenim poc de temps, però hui només anem a parlar de la proposta que fa el Síndic de Greuges, i no estem convertint aquesta comissió en una cosa útil per a la ciutadania, que és el que hauria de ser.

Al final, en el procediment de l'elecció del Síndic de Greuges, com bé ha comentat la síndica del Grup Parlamentari Esquerra Unida, el procediment ha sigut erroni des del nostre punt de vista, perquè no s'ha buscat un consens màxim amb totes les forces polítiques que estan representades en aquest parlament i que, per tant, representem una gran part de la societat, no a tota, perquè no tota la societat se sent representada per nosaltres, malauradament, i en alguna cosa ens haurem equivocat quan fem també aquest tipus de coses.

I el que hauríem de buscar és haver arribat a eixe consens que ens portara no a una proposta partidista, que és el que tenim ara damunt la taula, sinó a una proposta que fóra més representativa de la nostra societat. Perquè és evident que tenim uns perfils ahí molt partidistes. Vaja per davant que no tinc res en contra dels partits polítics, jo sóc d'un partit polític, però també opine que la sindicatura de Greuges també podria formar…, estar formada per gent dels moviments ciutadans, dels moviments socials i no només per gent que pertanyem a partits polítics.

I a banda, tenim el tema del gènere, el gènere. De tres propostes que tenim ací avui, el síndic de Greuges continua sent el senyor Cholbi, i vaja per davant que no tenim cap crítica a la seua gestió… El senyor Cholbi ha fet un treball magnífic, en el qual, a més, quan ha vingut ací ens ha escoltat i ha portat endavant totes les iniciatives que nosaltres li proposàvem. Per tant, vaja per davant que no tenim cap queixa en eixe sentit.

Però sí que és cert que de les tres propostes que tenim, cap és una dona. I això va passar també quan es va renovar la mesa d'este parlament, en la qual, només gràcies a la senyora Carmen Martínez, tenim una dona en la mesa i la resta són tot hòmens. I, per tant, ja estem trencant ahí la qüestió de la paritat del gènere. I en el tema de la sindicatura de Greuges encara és més agreujant que no tingam cap dona, perquè una sindicatura que ha de prestar un servei tan important a la societat en molt àmbits, també és important que estiga representat el gènere femení en eixa sindicatura. I actualment, en la proposta que avui ens porten ací damunt la taula, no trobem cap dona present.

També és cert que no hem aprofitar per a renovar la institució, en eixe acord a què han arribat els partits majoritaris d'aquestes Corts no s'ha aprofitat per a arribar a una renovació d'eixa institució. També un rejoveniment -per què no-. I és cert que nosaltres proposàvem Manuel Alcaraz, tampoc era un persona jove, és cert, però (veus) que tenia… (Veus) Ni mujer. Però és cert que es va retirar i nosaltres vam apostar per Ofèlia Vila precisament per això, per a complir aquesta qüestió de gènere.

Moltes d'estes persones que estan en aquesta proposta porten molta dedicació de la seua vida al treball per la ciutadania, però a través de les institucions valencianes, a través dels partits polítics, i el que nosaltres proposem també és que aquestes persones que vagen a estar representant-nos o treballant per la sindicatura de Greuges vinguen de, com he dit abans, dels moviments ciutadans o socials, com era el cas també de la senyora Ofèlia Vila o del senyor Alcaraz.

En definitiva, la crítica de Compromís seguix sent que en estes Corts el partit majoritari continua actuant com a un partit majoritari, no com a un partit de consensos, en la situació social en què estem vivint. I, per tant, el fruit i el resultat d'eixa actuació d'eixe partit majoritari és l'acord al qual avui anem a votar entre tots i totes i que, evidentment, des de Compromís no podrem votar a favor.

Exigim al Partit Popular que canvie el seu comportament en aquest aspecte, que no continue actuant com eixe partit majoritari, que intente buscar consensos amb tot el món i no només buscant els vots necessaris que necessita per a tirar endavant les seues propostes i no buscant un ampli consens, perquè quan les coses sorgixen del consens són més duradores en el temps i són també més acceptades per tota la ciutadania.

Res més i moltes gràcies.

El senyor president:

Moltes gràcies. (Pausa)

La senyora Tirado Museros:

Gràcies, senyor president.

El Grup Parlamentari Socialista sí que recolzarà aquesta proposta presentada pel Síndic de Greuges. Des del nostre grup considerem que l'elecció del síndic de Greuges és una de les decisions més importants que hem pogut prendre al llarg d'aquesta legislatura, malgrat que evidentment ha sigut un procés llarg i no sense dificultats. Però no és menys important l'elecció també dels dos síndics adjunts, en la mesura en què, tant la llei com el reglament, els faculten per a substituir en qualsevol moment el mateix síndic.

En eixe sentit, considerem que tant el síndic com els adjunts han de conformar un equip, un grup de treball coordinat i que tinga com a objectiu prioritari complir amb el que està establert en la llei de la sindicatura i és vetllar pel compliment i el respecte dels drets i llibertats que assistixen els valencians i valencianes, sobretot supervisant l'activitat de l'administració amb total independència i, sobretot, també, especialment, en aquests moments de dificultat per als valencians i valencianes en els quals se requerix una major sensibilitat social, una major implicació i una major voluntat de solució dels problemes que els afecten.

La importància i el paper rellevant d'aquesta institució recau, precisament, baix el meu punt de vista, en aquest aspecte que ressaltava, que he assenyalat quan parlava de la total independència i la total imparcialitat. Un element que, a més, va lligat a la voluntat d'eficàcia i d'eficiència d'aquesta institució, ja que considerem que tot allò que preocupa els ciutadans que es manifesta a través de les diferents queixes i peticions, si no són resoltes per part de l'administració i de les institucions públiques valencianes, s'acaben convertint en un greu problema que afecta essencialment la seua qualitat de vida i el seu benestar.

Jo, personalment, crec que a més fermament en aquest concepte d'imparcialitat i independència d'aquesta institució. Per això, crec també que la persona que ha de ser nomenada al front d'aquesta institució no hauria de ser del mateix partit que governa en la institució més important de representació dels valencians, com és la Generalitat valenciana. I, com que crec en això crec que també serà molt positiu que es complisca aquest precepte a partir de 2015 amb un govern de progrés en el nostre país.

Crec, a més, com deia abans, que la tasca dels síndics adjunts amb el compromís que adquirixen en la defensa dels interessos dels ciutadans és fonamental. I em permetran una xicoteta llicència, em permetran que em detinga en la figura del meu company Ángel Luna, per a dur endavant aquest nou repte.

El nom d'Ángel Luna jo crec que sempre estarà lligat en la història d'esta comunitat a la lluita contra la corrupció i a la regeneració democràtica de les institucions públiques valencianes, així com a la defensa dels drets col·lectius i individuals dels valencians i les valencianes. Un nom per a mi, el de Luna, i una persona emmarcada dins d'una llarga trajectòria i que, des de la clandestinitat a la lluita antifranquista fins al dia de hui, l'han portat a defensar amb decència i dignitat les seues idees de llibertat i justícia. Estic convençuda que la seua trajectòria dins d'aquesta institució serà coherent i una digna prolongació del que ja coneixem.

A tot dos, a les dos propostes que formula el síndic de Greuges com a síndics adjunts, els desitge molta sort i els demane que treballen de valent per millorar la qualitat de vida dels ciutadans valencians amb les seues aportacions, amb les seues denúncies, amb les seues recomanacions, que de ben segur estic convençuda que en seran moltes.

Res més i moltes gràcies. (S'interromp la gravació)

El senyor Navarro Caballero:

Este grupo parlamentario está de acuerdo y quiere fijar la posición con el nombramiento y con la propuesta que está haciendo el síndic de Greuges, tanto del señor Luna como del señor Morenilla, por parte de este grupo parlamentario llevamos más de casi un año intentando debatir y llegar a acuerdos. Los grupos de la oposición les consta que en este tema ha sido nuestra voluntad el llevarlo a cabo.

El senyor president:

(Inoïble) . nova intervenció? Doncs, si és aixina, s'alça la sessió quedant en l'acta reflectida la voluntat dels vots favorables del Partit Popular, el Partit Socialista i l'abstenció d'Esquerra Unida i abstenció de Compromís.

La senyora Sanz Alonso:

El senyor president:

Sí, en el mes de setembre serà convocada.

Gràcies.

(S'alça la reunió a les 12 hores i 27 minuts)

