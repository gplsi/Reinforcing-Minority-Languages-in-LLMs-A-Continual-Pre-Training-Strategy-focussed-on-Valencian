Comissió d'Investigació sobre l'Accident Ocorregut el Passat Dia 3 de Juliol en la Línia 1 de Metrovalència realitzada el dia 17 de juliol de 2006. Comença la reunió a les 10 hores i 46 minuts, sota la presidència del Molt Excel·lent Senyor President Julio de España Moya. Reunió número 1.

Elecció de la Mesa de la Comissió d'Investigació sobre l'Accident Ocorregut el Passat Dia 3 de Juliol en la Línia 1 de Metrovalencia

El senyor president de les Corts:

La Mesa de les Corts Valencianes, en escrito de registro números 51. 661, 51. 675, 51. 676 y 51. 662 ha tenido conocimiento de la adscripción a esta comisión de los ilustres señores diputados y diputadas.

El senyor secretari primer de les Corts:

Por el Grupo Parlamentario Esquerra Unida-Els Verds-Esquerra Valenciana: Entesa: Joan Antoni Oltra i Soler.

El senyor president de les Corts:

(El senyor secretari primer crida les senyores diputades i els senyors diputats perquè dipositen la papereta en l'urna)

El senyor president de les Corts:

(El senyor president procedix a l'escrutini)

(El senyor secretari primer crida les senyores diputades i els senyors diputats perquè dipositen la papereta en l'urna)

El senyor president de les Corts:

(El senyor president procedix a l'escrutini)

(Els senyors diputats que han estat elegits ocupen el seu lloc en la Mesa de la comissió)

(Ocupa la presidència l'il·lustre diputat senyor Rafael Maluenda Verdú)

Obertura del termini per a la presentació de les propostes de treball de la comissió

El senyor president:

Senyories, en primer lloc, donar les gràcies per la designació d'esta responsabilitat que intentaré assumir i intentaré superar-me per a fer la millor tasca en benefici dels drets dels grups parlamentaris i sobretot en benefici dels interessos generals de la Comunitat Valenciana.

Felicitar els meus companys en l'elecció, tant el vicepresident, senyor Rafael Ferraro, com el secretari, senyor José Camarasa.

I dir-los que la intenció de la presidència és que la comissió comence a treballar ja, d'immediat, des d'este mateix moment. Per això, senyories, ara mateixa va a reunir-se la Mesa per acordar l'obertura del termini per a la presentació de les propostes de pla de treball.

Aixina, per tant, se suspén la reunió per cinc minuts. La reprendrem enseguida perquè puga reunir-se la Mesa. I després de debatre entre els membres de la Mesa la proposta que anem a realitzar, reprendrem novament la sessió, dins de cinc minuts, per a deixar-ho clar, perquè no n'hi haja indefensió per part de ninguna senyoria i en tot moment se sàpia quin és el procediment -encara que estipulat en el Reglament-, però quines són les dates inicials per a la presentació d'eixe pla de treball.

Per tant, senyories, se suspén la sessió per cinc minuts.

(Se suspén la reunió a les 11 hores)

(Es reprén la reunió a les 11 hores i 9 minuts)

El senyor president:

(Inoïble per raons tècniques)

. acorden el que estableix l'article 63. 2 del Reglament de les Corts, la presidència, en nom de la pròpia Mesa, que ja ha sigut per acord de la Mesa, proposa l'alteració de l'ordre del dia per a poder informar de l'obertura del termini i que no hi haja indefensió. És només l'alteració de l'ordre del dia per a incloure un punt que és: obertura del termini per a la presentació de les propostes de treball, i l'altra és la finalitza eixe termini.

Per tant, vots a favor de l'alteració de l'ordre del dia en este sentit? Gràcies. Per unanimitat. Bé, moltes gràcies.

En esta modificació de l'ordre del dia el punt és el següent: la Mesa ha acordat l'obertura des d'este mateix moment del termini perquè els grups parlamentaris puguen presentar les propostes del pla de treball. Este termini finalitzarà el pròxim dijous dia 20, a les 10:30, i la comissió es reunirà a les 11:30. Hem modificat l'horari que en principi teníem estipulat perquè la Mesa de les Corts puga donar trasllat, puga tramitar a la comissió les propostes de pla de treball.

Ara bé, la presidència, en nom de la Mesa, vol advertir els grups parlamentaris que en eixes propostes de pla de treball, si ho estimen convenient, si ho estimen convenient, han de consignar la petició de documents que volen que s'aporten a la comissió, especificant a quina administració pertanyen. Alhora també, si volen proposar compareixences, han de ressenyar el nom i els cognoms de les persones proposades, aixina com la seua adreça perquè puguem posar-mos en comunicació amb ells. I si volen també algun tipus de funcionament que no estiga regulat en el Reglament de les Corts, és el moment que ho plantegen també en eixes propostes de treball.

Dit açò, senyories, informem igualment que el dia 20, a les 11:30, se reunirà la comissió i només serà per a rebre les propostes de treball, no hauran de pronunciar-se les seues senyories en eixe moment, sinó que suspendrem la sessió novament fins dilluns 24, a les 10:30, perquè els grups tinguen temps per si ells volen aplegar a algun acord o intentar aplegar a algun acord, que puguen tranquil·lament reunir-se.

Per tant, senyories, dit açò, en este moment se suspén la sessió, se suspén la sessió, que continuarà el pròxim dijous, a les 11:30. I només hi haurà en l'ordre del dia la recepció de les propostes de pla de treball que la Mesa mos haja tramitat i que les seues senyories o els grups parlamentaris hagen presentat per registre públic.

Moltes gràcies. Se suspén la sessió.

(Se suspén la reunió a les 11 hores i 15 minuts)

