Comissió de Medi Ambient realitzada el dia 14 de desembre de 2007. Comença la reunió a les 10 hores i 36 minuts. Presideix l'il·lustre diputat senyor Andrés Antonio Ballester Costa. Reunió número 3/i II.

Proposició no de llei sobre l'aplicació urgent de totes les disposicions reglamentàries previstes en la Llei de patrimoni arbori monumental, presentada pel Grup Parlamentari Esquerra Unida-Bloc-Verds-IR: Compromís (RE número 899, BOC número 11)

El senyor president:

El senyor Serra Cervera:

A eixa proposició no de llei, hi ha una esmena presentada.

(Remors i pausa)

El senyor Torró Gil:

Bé, anem a tractar de defendre la proposició no de llei.

El senyor Lozano i Pastor:

Perdone, una qüestió d'ordre, senyor president. Perdone. Senzillament és que no lo tenim mosatros, era per si la pogueren.

El senyor president:

El senyor Lozano i Pastor:

Moltes gràcies, senyor president.

El senyor president:

El senyor Torró Gil:

No és la primera vegada que duem ací el tema de la Llei del patrimoni arbori, ja vam fer tota una sèrie de preguntes per escrit que, per cert, encara no han sigut contestades, i vam sol·licitar la compareixença del conseller, que es va produir en l'anterior sessió de la Comissió de Medi Ambient, i és un tema que, lògicament, ens preocupa de forma important.

Com s'esmenta a la pròpia exposició de motius de la proposició no de llei, fa ja més d'un any que es va publicar al

la Llei 4/2006, del patrimoni arbori de la Comunitat Valenciana. És una norma que havia estat proposada en diverses ocasions i des de diferents àmbits, i que havia estat presidida, com queda prou clar en el propi preàmbul de la llei, per la preocupació que s'havia generat davant la venda d'oliveres centenàries a tot arreu del nostre país. La norma pretenia garantir la protecció del nostre patrimoni arbori, sobretot atés el seu valor històric, cultural, científic i botànic. I per tal d'evitar la desaparició d'eixe importantíssim patrimoni s'habilitaven mesures protectores, les quals, a hores d'ara, pràcticament, pràcticament no han estat aplicades.

El conseller García Antón va comparéixer a petició nostra, com bé ha comentat abans, per explicar què passava amb l'aplicació de la llei en vigor ja fa 18 mesos, o almenys en el moment que es va produir la compareixença tenia eixe vigor. I que a dates d'ara, segons els compromisos adquirits, havia d'haver tingut desplegades les disposicions que contenia.

Bàsicament, i d'això és del que es va parlar en la compareixença, tres elements concrets: el catàleg, el pla director i l'òrgan de gestió.

De la compareixença vam deduir que l'últim, l'òrgan de gestió, segons el propi conseller, ja existix, l'anomenat Centre d'Investigació i Estudis Forestals. Del catàleg se'n va parlar també, i també es va parlar del pla director. Però les conclusions a les quals vam arribar després de la compareixença és que tant un com l'altre es trobaven en un procés d'elaboració. Del catàleg tant sols es va dir que havien controlats 504 exemplars, una proporció ínfima del nombre total d'arbres que es poden catalogar. Del pla director a penes es van donar notícies, i tant sols algunes generalitats sobre els criteris. I de la participació dels ajuntaments quasi val la pena no parlar, perquè tant sols hi ha vuit que hagen adoptat acords per a protegir arbres als seus termes municipals.

Per tant, sembla evident que la llei camina a un ritme adequat, adequat per a participar en una carrera de caragols, no? Perquè més enllà del que havia fet abans de la llei i de l'acció puntual motivada sobretot per la peremptorietat d'intervindre en alguns casos, en defensa d'alguns arbres concrets que havien estat amenaçats per agressions derivades d'obres o altres qüestions semblants, a penes s'ha avançat.

El conseller va parlar de les consignacions pressupostàries a la compareixença quan el senyor Lozano, el portaveu del Grup Socialista, li va fer veure que hi havia una distància molt gran entre el compromís adquirit en l'aprovació de la llei i la partida que després realment se li havia dedicat. La diferència de 250. 000 euros, de 300. 000 previstos, a 50. 000, que en realitat a més només eren per a ajudes i no per al desenvolupament de la llei. El conseller va parlar que enguany hi havia destinada una partida d'uns 125. 000 euros, que de totes maneres encara queda lluny d'eixe compromís inicial. Però va dir una cosa que per a nosaltres és important, va dir que hi havia una ferma voluntat política. I, clar, davant del panorama, no tenim més remei que agafar-nos a això i esperar que realment l'horitzó que tenim per davant, el trajecte que ens queda per recórrer, esmene la plana del trajecte que ens ha dut fins la presentació de totes aquestes iniciatives, doncs estem realment molt preocupats davant de la inacció que ha caracteritzat fins ara la política de la conselleria en aquesta qüestió.

I és que, a més de tot el que s'ha dit fins ara i que va ser, diguem, objecte fonamental de la compareixença, les prescripcions de la llei no s'esgoten en totes estes qüestions. A banda del catàleg, a banda del pla director, a banda de la participació dels ajuntaments o altres administracions en la confecció d'eixe catàleg, hi ha dues qüestions previstes en la llei que són molt importants i en les quals creiem que no s'ha abordat res, sobretot després d'haver sentit el propi conseller.

En primer lloc, la promoció del coneixement de la realitat del patrimoni arbori mitjançant accions educatives. Una qüestió contemplada, prevista, en l'article 15 de la llei.

Si en la qüestió del catàleg a penes s'ha avançat, si en la participació dels ajuntaments s'ha avançat molt poquet i del pla director no hi ha res, bé, en aquesta qüestió tenim just el doble, no hi ha res de res. Caldrà que preguntem. Lògicament haurem de fer-ho, no? , supose que en un futur més o menys proper, li preguntarem a la consellera de Cultura, que és la responsable d'aquesta part, que hi ha de l'arxiu documental, bibliogràfic i audiovisual previst en aquest article. I, a banda d'això, és molt més que evident que a les escoles no ha arribat cap tipus de material educatiu per difondre la conscienciació social sobre el valor d'aquests arbres, com també prescrivia el propi article 15 de la llei.

El segon aspecte, que també voldria introduir, és l'aspecte sancionador. Pel que deduïm de la compareixença, no res de res, sinó res de res de res, perquè no hi ha absolutament res. El conseller realment inclús va arribar a eludir abordar la qüestió. Per tant, a hores d'ara no sabem si s'han fet denuncies, ni qui les ha fetes, evidentment, el paper que ha jugat la conselleria en aquestes denuncies. Si s'han aplicat o no en alguns cas les corresponents sancions. Cal recordar que les sancions previstes per la llei són realment importants. En casos d'extrema gravetat podrien arribar fins i tot a 500. 000 euros, una sanció realment i suficientment dissuasòria, però, clar, dissuasòria sempre que hi haja algú que estiga disposat a exercir les competències corresponents. I qui té les competències? Doncs, segons la llei, els directors territorials de la conselleria, que haurien d'haver estat els qui s'haurien d'haver preocupat d'això. Si el conseller no contesta a estes qüestions, és evident que fins ara no s'ha aplicat cap tipus de sanció, i el que és més greu, tampoc sabem si han hagut denuncies o no perquè no se'ns ha volgut dir.

Però hi ha una cosa més, una cosa més que ho hem de reconéixer, se'ns va passar per alt en la formulació de les preguntes i inclús en la pròpia compareixença, i és: s'ha constituït la Comissió consultiva d'avaluació i seguiment de la protecció i la conservació del patrimoni arbori valencià, prevista per l'article 27? S'ha de reconéixer que el nom és realment impressionant. Però, bé, si la comissió no existix, per a poc aprofita tindre un nom tan

, perquè la comissió s'havia d'haver reunit, s'havia d'haver reunit una vegada a l'any, una vegada a l'any com a mínim. Però, clar, si no s'ha constituït, difícilment pot reunir-se.

I una cosa també semblant, podem de la comissió interdepartamental, en este cas era una qüestió estrictament potestativa, vull dir, es podia crear o no, era una cosa a decidir, contemplada en la disposició addicional segona de la pròpia llei.

En definitiva, i per no allargar-me, no esgotaré el temps. Entenem que la proposta que estem duent a la comissió per a la seua aprovació no sols és molt oportuna, sinó que a més és clara i convenient. És imprescindible evitar les mesures per a fer complir la llei, i molt especialment la creació de la comissió susdita. Perquè aquesta, la creació i el funcionament de la comissió, hauria de ser o podia ser la millor garantia perquè realment s'avance en l'aplicació de la llei. I així mateix és peremptori iniciar una política clara de divulgació i d'implicació dels ajuntaments en la protecció d'aquest patrimoni.

Per últim, i repassem un poc la part dispositiva de la proposta que presentem per a la seua aprovació, he de reconéixer que el punt tercer, que em permet la seua lectura, que diu: «del compliment d'aquesta resolució es retrà compte a Les Corts abans de finalitzar l'any 2007», vull dir, reconec que el punt tercer ja és de difícil compliment, però també he de dir que quan vaig iniciar el treball parlamentari no m'imaginava, per inexperiència i candidesa probablement, que una proposta presentada el 13 de juliol no se substanciaria fins exactament cinc mesos i un dia després d'haver sigut enregistrada.

Per tant, em donaria per satisfet si es compliren els dos primers punts de la proposició.

Moltes gràcies.

El senyor president:

El senyor Serra Cervera:

Senyor president, he de dir-li que l'esmena la presenta el Grup Parlamentari del Partit Popular, és a dir, perquè a efectes també d'actes i de

se reflectisca el que és la realitat institucional d'esta cambra, que és veritat que tots representem a partits, però ací mos configurem com a grups parlamentaris, que som una prolongació en este cas de la voluntat popular manifestada en les últimes eleccions.

I miren, jo voldria, senyor Torró, dir-li que és veritat que tingueren una bona iniciativa en esta proposició no de llei, i la bona voluntat manifestada per vostés i els bons desitjos de desenrotllar una llei tan important com esta, que tingué un consens ampli, majoritari i total dels grups parlamentaris en el seu moment d'estes Cortes, és el que jo crec que a tots ens obliga, en este cas al Grup Parlamentari Popular, el fer esta esmena.

Una esmena que creiem que no entrava en col·lisió en quina era la voluntat del grup, en este cas Compromís, i enteníem que aportàvem en una esmena més genèrica, però que relegava l'esperit també, jo crec, que vostés havien plasmat en la seua proposta. Una esmena senzilla i directa, en la qual estes Corts insten a la Conselleria de Medi Ambient, Auia, Urbanisme i Vivenda a que continue impulsant els treballs de desplegament i aplicació de la Llei 4/2006, de patrimoni arbori de la Comunitat Valenciana, en un objectiu, a la fi, que el pla director i el catàleg tècnic dels arbres a protegir estiguen conclosos abans que finalitze l'any 2008; l'any que anem a començar, pràcticament, d'ací dos setmanes.

Hi ha una realitat pressupostària. El conseller comparegué en estes Corts, comparegué en esta comissió i respongué a les preguntes que li feren els grups parlamentaris.

Entenem que la llei tingué un grau de consens amplíssim, entenem que la llei té els seus ritmes de desenrotllament i d'aplicació, i entenem que les propostes que vostés feien en la seua proposició no de llei queden pràcticament arreplegades en la proposta més genèrica que fa el Grup parlamentari Popular, feta amb la voluntat, amb la ferma voluntat i seriós compromís que tots els grups parlamentaris la puguen assumir com a pròpia. I esta iniciativa que hui fem des del Grup Parlamentari Popular, des del moment que se sotmeta a votació, siga la proposta de tots els grups, deixe de ser la iniciativa o la resposta del nostre grup perquè siga la dels tres grups, i on posa «Grup Parlamentari Popular» pose «tots els grups de les Corts Valencianes», siguen els que siguen els grups.

Jo crec que la ferma voluntat política per a treballar i desenrotllar la llei és un compromís, és un compromís que va manifestar el conseller en la seua compareixença.

Al nostre grup parlamentari li ocupa i li preocupa el que esta llei, que tingué un consens amplíssim, tinga un desenrotllament coherent, lògic, racional i normal. Entenem que l'àmbit de l'any 2008 per a tindre el treball del pla del director i el treball del catàleg, que -com molt bé explicà el conseller- caminen paral·lels i estan caminant a la mateixa vegada. Perquè no partim pràcticament de zero, se partix ja d'alguna cosa existent i del treball que s'havia fet en alguns municipis i del treball tècnic que tenia la conselleria. Ens pot ajudar a garantir que tinguem un compromís, que al llarg de l'any 2008 estiguen absolutament definits eixos dos instruments de treball tant necessaris per a poder aplicar la llei en condicions, en garanties i que se complisca l'esperit de la llei. I l'esperit de la llei.

Vosté ha parlat d'un fet concret que motivà o impulsà molt, com eren les oliveres centenàries, i que sent important com són, les oliveres, hui la riquesa arbòria de la Comunitat Valenciana, doncs bé, ens dóna la possibilitat en el marc legal que tenim, que ens hem dotat tots els grups parlamentaris a la nostra terra del mateix, de poder tindre, jo crec que unes ambicions molt més àmplies, com replega la pròpia llei, i que se faça un treball, que quede un treball tècnic per a poder garantir l'aplicació d'esta llei en el present i en el futur.

S'ha parlat de la importància de tindre una divulgació, una divulgació de tot el treball tècnic del catàleg. Que jo crec que eixes estratègies de divulgació i de promoció, que vostés les demanen en la proposta que han presentat a esta comissió, seran bàsiques i seran necessàries el que en el pla director estiguen arreplegades, les estratègies de difusió i de promoció a través del món educatiu i a través dels ajuntaments. Compartisc amb vosté el que pocs ajuntaments han donat passos en eixa direcció, però també li he de dir que el pla director serà un bon instrument per a posar tots els mecanismes necessaris a l'abast, en funcionament, en el seu moment, per a poder desenrotllar en els terminis i marcar i complir els objectius que eixe pla director ens dóna. Pla director i catàleg que treballen al mateix temps, i que entenem que han d'anar en la mateixa direcció, com està fent-se.

El compromís polític del Consell de La Generalitat està manifestat en esta comissió, està manifestat en estes Corts, i entenc que hui la proposta que el Grup Parlamentari Compromís ens du, que té dos punts i, diríem, un termini que donar, un termini que donà, que, llògicament, debatent-la com estem debatent-la, en estos moments, la proposta i oferint, jo crec que un termini en el qual no parlem que se done compte, sinó que estiguen finalitzats els treballs i que se puga presentar el pla director i el catàleg tècnic al llarg de l'any 2008, és raonable. És raonable. Estem a meitat de desembre de l'any 2007 i, llògicament, donarà la resposta que els legisladors van previndre quan esta llei se va fer i va tindre el nivell de consens i acord que tenia.

Entenc que la protecció del patrimoni arbori de la Comunitat Valenciana està fóra de tota contesa política i de tota confrontació ideològica perquè hem sigut capaços, els legisladors, d'arribar a un principi d'acord genèric de consens majoritari i de manifestar la voluntat del poble valencià a través d'una llei, com és la Llei 4/2006, que té i va tindre un consens amplíssim, un consens polític i social.

Per tant, entenc que, en este cas, l'esmena que fa el Grup Parlamentari Popular té una finalitat i és, a ser possible, deixar de ser l'esmena del Grup Parlamentari Popular per a convertir-se en l'esmena de tots els grups parlamentaris d'esta comissió.

Moltes gràcies.

El senyor president:

El senyor Torró Gil:

Bé. Anem a vore. Jo, en primer lloc vull agrair la disposició del Partit Popular, la disposició de tractar d'arribar a un acord i procurar que no hi haja protagonisme per part de ningú. Jo tot això, vull dir, ho agraïsc sincerament perquè crec que és una bona intenció.

He de dir-li que no vaig a acceptar l'esmena. I no vaig a acceptar l'esmena per una raó molt clara, o per dos raons molt clares. La primera és perquè en l'esmena no apareix per a res la constitució de la comissió consultiva. A mi m'haguera agradat sentir les paraules màgiques, i les paraules màgiques hagueren estat: «No fa falta perquè ja s'ha constituït la comissió consultiva, des de que vosté la va presentar, i tot això, resulta que miraculosament fa una setmana, o fa quinze dies, es va constituir la comissió i, per tant, està fóra de lloc. » En això m'haguera donat per satisfet, vull dir, haguera tingut prou; haguera obviat la segona part que tampoc està recollida en l'esmena que plantegen, i és que la conselleria adopte mesures perquè els ajuntaments informen els ciutadans i promoguen l'elaboració de l'inventari; és a dir, la implicació de les administracions locals en este tema, que ha estat absent fins ara i que el conseller no va donar signes que això poguera produir-se a curt termini; no estan contemplades en l'esmena.

L'esmena el que fa, exclusivament, és fer que Les Corts adopten un poc el que, com a propi, el que el conseller va dir. Clar. Si utilitzem la mateixa dinàmica d'argumentació que vostés utilitzen en els pressupostos, per exemple, sense anar més lluny, vull dir, esta esmena està fóra de lloc, perquè si són coses que ja estan fent, ¿a sant de què venim ací a demanar-li al Consell que faça el que ja està fent? No tindria massa sentit, no? Això és un poc el que vostés estan dient.

Tot el que està ací es va dir per part del propi conseller; es va dir que el pla director i el catàleg tècnic es durien endavant i que al llarg del 2008 estaria. Jo vaig dir -recorde, perquè a més vaig estar ahí repassant-me intervencions- que per mi, si no estava en desembre del 2008, estava en gener del 2009, no anava a ser ningun problema seriós. Vull dir, per tant, el que les Corts insten a que el conseller es comprometa en el que ja s'ha compromés, perquè consta per escrit, després del

. Home! Això pot tindre valor si d'ací a un any resulta que tornem a reunir-se ací per parlar d'esta qüestió i resulta que la conselleria ni a fet el pla director ni a fet el catàleg. Aleshores sí que seria de dir: «Escolte, senyor conseller -com és el que estem fent nosaltres-, ¿sap que té un compromís que vosté no està complint? » Però, a hores d'ara, jo crec que és redundant.

Insistisc, no es parla de la comissió consultiva, no es parla de la implicació dels ajuntaments, i per a mi això és molt important. A vore. Sobretot, sobretot, és molt important la comissió consultiva. És extremadament important que eixa comissió es constituïsca. Els llig, la comissió quina representació ha de tindre: «Presidida pel conseller amb competències en Medi Ambient, o persona en qui delegue. I components: un representant de la conselleria en competència en Medi Ambient, un representant de la conselleria en competència en Agricultura, un representant de la conselleria en competència en Cultura, un representant per cada diputació provincial, i cinc representants de les associacions ciutadanes de conservació de la natura i de propietaris gestors, un responsable de l'òrgan gestor -en este cas supose que seria el CIEF- i tres representants de les universitats valencianes i centres de investigació oficial, més un representant, finalment, del Consell Valencià de Cultura -que per cert, ja s'ha manifestat en els seus debats sobre, s'ha preocupat per la manca d'aplicació de desenvolupament d'esta llei-. »

Esta comissió que és preceptiva, és preceptiva. No és com l'altra que he dit jo, la comissió tècnica i jurídica interdepartamental de les conselleries; és la disposició addicional segona, diu que es podrà crear; vull dir, no fa falta que es cree si no és necessari. Però esta no, esta és preceptiva. ¿I en 18 mesos no s'ha pogut constituir? Jo, sincerament, no veig que hi haja una voluntat molt clara en eixe sentit.

Per tant, el que haguera sigut interessant -i no sé si això és possible encara-, però d'alguna forma repte al portaveu del Partit Popular que incorpore. Jo no tinc ningun problema, si vosté incorpora en la seua esmena el tema. , només en el tema de la comissió em donaria per satisfet. És a dir, si hi ha un compromís de constitució en breu termini de la comissió -que insistisc, en 18 mesos no s'ha constituït- jo li acceptaria, sense ningun tipus de problema, l'esmena.

Perquè estic d'acord en el que vosté diu, «el patrimoni arbori té que estar fóra de la contesa ideològica», com tantes altres coses. Per suposat que sí. Si no està fóra és perquè hi han compromisos que no es complixen. I ací ningú té interés de vindre ací a inventar-se coses, simplement pel gust de clavar-li el dit en l'ull a ningú. Ni molt menys! Vull dir. N'hi ha una llei, n'hi ha un compromís i el compromís no es complix i, evidentment, la responsabilitat dels grups de l'oposició és dir-li al govern: «Això no és complix». Jo crec que no és només la responsabilitat dels grups de l'oposició. I ahí vull fer una reflexió seriosa: jo crec que és la responsabilitat de tots els grups de la cambra, perquè representem el poder legislatiu. I el poder legislatiu -vull dir, supose que no tinc ací que recordar a Montesquieu- està per a vetllar que el poder executiu no s'extralimite i complisca les seues coses. I si la cambra aprova una llei, i els responsables administratius que eixa llei es duga endavant, no la duen a terme -siguen del partit que siguen els responsables-, i els grups de la cambra deurien d'exigir que això es complira.

Per tant, jo crec que. , em sembla molt bé el que es diu en el text de l'esmena. Però, insistisc, no fa més que reproduir el que el conseller ja va dir en el seu moment, ací es va comprometre, i falten dos coses importants; una d'elles -per a mi- transcendental. Si hi ha alguna forma -no sé si es pot fer això- d'introduir això, insistisc, cap problema en recolzar l'esmena, sinó, lamentablement, tindré que mantindre la meua proposta de resolució. I és més, és més, li demane al Partit Popular que en eixe afany de consens, i tenint en compte que el que es demana en la nostra proposta de resolució no és res que no estiga contingut en la llei ni res que siga impossible o inviable de dur endavant, que voten la proposta de resolució tal com està i que insten a la conselleria a què pose en marxa, que ahí es pose en marxa eixa Comissió Consultiva d'Avaluació i Seguiment de la Llei.

Moltes gràcies.

El senyor president:

El senyor Serra Cervera:

Moltes gràcies, senyor president.

Senyor Torró.

Jo crec que, possiblement, també, per la pressa de temps amb què ha rebut físicament la nostra esmena no l'haja llegida en profunditat, i és senzilla.

Li vull recordar que quan esta esmena se presentà en el registre d'estes Corts -i té una data que vosté pot vore-, la compareixença, la compareixença del conseller no s'havia produït encara. Per tant, no és una reacció ni una continuïtat

, simplement és una interpretació i una posició que fa el nostre grup parlamentari: lògica, normal i raonable.

I crec que quan demanem, quan demanem en l'esmena que se continue desplegant i aplicant la llei, estem parlant de tota la llei. Quan diem que se desplegue i s'aplique la llei, estem dient que la llei, que el que els legisladors li encomanarem a l'executiu valencià, ho faça amb tota amplitud.

I parlem del pla director i del catàleg tècnic d'una manera molt clara, perquè són dos instruments, al final, físics i materials necessaris perquè eixa llei tinga una aplicació real, directa i palpable per part dels ciutadans.

Però sí que li he de dir que la compareixença del conseller deixà molt clara una cosa, com és que l'òrgan gestor per a l'estudi i la gestió del patrimoni ja estava treballant, ja estava en funcionament, ja estava col·laborant amb els ajuntaments. I llògicament això té el seu procés, té el seu temps, i té la seua vida i el seu ritme.

Altra cosa és que no vullguen vore-ho, i altra cosa és que entenem, pel motiu que siga, que allò que és una llei que té un nivell d'acord i de consens -com és esta-, en estos moments se vullga. , un poc dir, doncs bé, la conjuntura política també marca i potser, possiblement, si esta esmena s'haguera debatut fa un mes, o se debatera d'ací tres mesos, doncs potser la mateixa esmena valdria.

Jo li dic que la voluntat de l'esmena que presenta el Partit Popular replega el demanar-li al Consell que desplegue i aplique la llei en tots els seus sentits i en tots els àmbits. No estem demanant que l'article 6 i l'article 9 s'apliquen en un ritme i els altres a un altra velocitat. No. El legislador és molt clar. I jo crec que la missió també de control i d'impuls del govern que fem en estes iniciatives, el que estem demanant-li al Consell és una cosa que vostés demanen, tant important com el pla director i el catàleg.

I en la compareixença del conseller se donà llum, llum, sobre terminis, sobre quins eren els projectes i sobre una cosa molt important, sobre la divulgació del mateix. Ajuntaments i sistema educatiu, dos vies necessàries perquè una de les voluntats, que a banda de protegir el patrimoni arbori, tenia esta llei, poguera també tindre una divulgació, un coneixement, i posar en valor i que la gent reconeguera quin patrimoni tenim els valencians en matèria de via arbòria, històrica i crec que al final una riquesa natural que podem gaudir al llarg de tota la Comunitat Valenciana.

La voluntat de l'esmena que presenta el Partit Popular arreplega totes les peticions que el Grup Compromís fa. La voluntat de l'esmena és que se desplegue tota la llei, amb la seua màxima amplitud. Jo crec que d'una forma raonable, d'una manera lògica, han plantejat, per part del grup majoritari d'esta cambra, una proposició no de llei del Grup Compromís esmenada per mosatros i amb un únic compromís, que deixe de ser l'esmena del Grup Parlamentari Popular per a ser la proposta de tots els grups parlamentaris d'estes Corts.

Moltes gràcies.

El senyor president:

(inoïble per raons tècniques)

El senyor Torró Gil:

Anem a vore. Mire. Li dic una cosa, senyor Serra, si per a començar un nou període de sessions vol que s'assentem i redactem una proposta-resolució en la qual estiga la comissió consultiva i els ajuntaments, encara que siga una setmana abans de les eleccions, no tinc ningun inconvenient en fer-la i fer-la conjuntament,

Vull dir, no hi ha res, per descomptat ni quan vaig escriure açò ni quan he plantejat ací què és el que vaig a defendre, o si accepte o no l'esmena; per descomptat l'últim que se m'ha passat pel cap és que hi havien unes eleccions en marxa. Això li ho puc assegurar.

Li ho dic seriosament. Si vol s'assentem. Si allò de la comissió, no té ningun inconvenient que estiga i entre i forme part de la redacció

(se sent una veu que diu: «I ara? »)

d'això, no tinc ningun inconvenient

(se sent una veu que diu: «I ara? »)

(inintel·ligible)

. ¿Quina diferència hi ha entre el que es plantege una cosa i l'altra?

(Algú parla sense micròfon)

Jo dic una cosa molt clara. La redacció és la redacció. I quan una persona redacta una cosa ho fa amb una determinada intencionalitat. I quan s'utilitzen preposicions, adverbis i conjuncions, es fan amb una clara idea del que és el que es vol dir. I, efectivament, l'esmena diu: «Continue impulsant els treballs per al desplegament i aplicació de la Llei de patrimoni arbori de la Comunitat Valenciana. » Si s'acabara ahí. Està clar, vull dir, el que es vol; és a dir, que es desplegue tota la llei. Però diu clarament: «. a fi que -amb la finalitat que, és a dir, amb la intenció que- el pla director i el catàleg tècnic estiguen conclosos abans del 2008. » I la comissió? I la comissió? Vull dir. ¿És que és molt necessari el pla director i el catàleg, i no és necessària la comissió? Clar. Estem parlant d'això. I la importància està

(inintel·ligible)

. En la nostra proposta de resolució també diu: «Dictar de manera urgent totes les disposicions reglamentàries previstes en la llei, en particular, la Comissió Consultiva d'Avaluació. » També té una intencionalitat clara i, per tant, per a arribar a una aproximació, adjuntem les dos coses; vull dir, i en l'esmena no està. Jo amb què açò.

El senyor Serra Cervera:

(inintel·ligible)

El senyor Torró Gil:

El senyor president:

El senyor Torró Gil:

Si hi ha voluntat donarà igual que la retire o no la retire. Vostés ara facen el que creien convenient. Allò normal, allò normal, atés com està redactada la proposició de resolució, seria votar a favor, perquè pel que m'han dit estan d'acord. Aleshores, si estan d'acord amb el que es planteja, ¿quina dificultat tenen en votar a favor d'ella, si estan d'acord amb açò? Si estan d'acord amb el que dicten les disposicions reglamentàries, si estan d'acord amb què es constituïsca la comissió, si estan d'acord amb què s'adopten les mesures perquè els ajuntaments funcionen. per què no voten a favor? Si a més, allò altre, ja saben que el conseller es va comprometre ací l'altre dia.

I, per cert, sí que l'havia llegida, perquè hui no està en la carpeta, però en la carpeta anterior sí que estava. Per tant, jo havia llegit l'esmena i s'havia que. això. Jo crec que a més s'ha notat en la redacció, en la preparació de la meua primera intervenció. Jo crec que estava prou clar que sabia per on anaven els tirs de l'esmena.

Per tant, insistisc, si vostés estan d'acord amb açò, vote no i després si fa falta afegir alguna cosa més ho tornem a afegir; si no. , poden votar el que vullguen, voten en contra. Jo m'oferisc, insistisc, perquè quan s'inicie període de sessions, a tornar a presentar un altra proposta de resolució, si volen conjunta amb els tres grups, en la redacció que a vostés els interesse sobre el pla directori i el catàleg tècnic, i, a més, que estiga la comissió consultiva i els ajuntaments. Estic obert a totes les possibilitats, per tant, no hi ha possibilitat. Jo crec que, sincerament, tal com està plantejada, allò normal seria votar la resolució tal i com la planteja el nostre grup.

Moltes gràcies.

El senyor president:

El senyor Lozano i Pastor:

Moltes gràcies, senyor president.

Senyories.

Senyor Torró.

Anem mosatros a aprovar, votar a favor de la seua PNL. I no hem presentat cap esmena -i m'agradaria deixar-ho ben clar- perquè jo crec que la seua proposició és clara, contundent i no té cap dubte. No hi ha cap problema en aprovar-la, perquè el que no se pot és presentar coses per a entorpir el que en estos moment ja està paralitzat.

I anem a votar-la per vàries raons. I la primera, i més fonamental, perquè en 18 mesos la llei no s'ha desenvolupat, en absolut. Encara no s'ha fet res, absolutament res. La disposició final primera, jo crec que és molt clara: «Se faculta al Consell para que dicte en el plazo de 18 meses cuantas disposiciones reglamentarias sean necesarias para la aplicación y desarrollo de esta ley». Si no s'ha fet res en 18 mesos, ¿per què jo, ara, i després de la compareixença del conseller l'altre dia ací, me tinc que creure que ara va a ser diferent? Per tant, jo crec que la seua proposició és totalment, en estos moments, oportuna i que a més pot donar-li un impuls, si de veritat, el Partit Popular, se creu el que és l'esperit de la llei. Seguix en eixa disposició final: «Asimismo, reglamentariamente se establecerán los mecanismos de gestión necesarios para el desarrollo de la presente ley. A tal efecto se habilitarán los créditos necesarios para financiar los gastos de los objetivos propuestos en el artículo 1 de esta ley, revisables al alza, anualmente, según el incremento de precios anuales. » Ni a l'alça ni a la baixa. És que no n'hi ha pressupost, ni en el 2007 ni en el 2008. És que jo ja no comprenc una actitud més negada, per a este tema, que el que el Partit Popular està portant, i a més me pareix intolerable en la mesura que crec que estan incomplint la llei. El propi Partit Popular, que la va aprovar, està incomplint la llei, perquè hauria d'haver fet ja els mecanismes per a què la llei estiguera dotada de tot allò que fa falta perquè es fique en marxa.

Segon, per la qual cosa anem a votar-la que sí. Hi han coses en la llei que no costen diners; per tant, ja tampoc és, ni tan sols, una qüestió de diners, que en un moment determinat inclús se podria arribar a entendre que n'hi han altres prioritats. Però ni tan sols s'ha desenvolupat el que ja ací s'ha dit, que és la comissió. I diu: «Se crea una Comisión Consultiva de Evaluación y Seguimiento de la Protección y Conservación del Patrimonio Arbóreo de la Comunidad Valenciana. La comisión se reunirá una vez al año. » Vosté ha llegit ja l'altra composició, jo la portava per si calia recordar-la, però vosté l'ha comentada. Estan bàsicament totes les conselleries i diputacions; per tant, la presència del que és l'administració és més que contundent. Però, així i tot, la comissió té un element, té diversos elements, que són els que donen tranquil·litat democràtica al funcionament d'esta llei; i és que estan les universitats, estan les organitzacions professionals, estan els amos dels arbres que puguen ser afectats, i això és el que és la garantia que esta llei, almenys, no tingam sempre la intranquil·litat que mos creiem o no mos creiem el que està dient el senyor conseller. A vegades fa què pensar que el Partit Popular és que té por a la pròpia participació i a la pròpia democràcia. Sembla que és això, perquè és que si no, insistisc, no costa diners. Si en 18 mesos encara no han tingut temps de fer-la, doncs ja, ja no ho sé.

Tercera, per la qual cosa anem a aprovar, anem a votar a favor. És que l'altre dia el conseller, quan va estar ací l'altre dia, va dir: «El órgano gestor -i llig textualment- ya existe, es el CIEF (Centro de Investigación y Estudios Forestales). Se trata de un organismo técnico cualificado. -al seu entendre, dia, i tal-».

Jo vaig a contar-los ara ací una cosa que passà ara, farà un parell de setmanes. I clar. Quan les veritats són a mitges, doncs mos fiquem a tremolar, i és per la qual cosa el Partit Popular en este moment i en este tema no té credibilitat.

El senyor president:

Senyor Lozano.

El senyor Lozano i Pastor:

. quan afirma les coses. Si?

El senyor president:

El senyor Lozano i Pastor:

Estic d'acord, senyor president, el que estic intentant és donar argument per a la qual cosa,

mosatros anem a aprovar esta proposició en base a allò que està passant.

El senyor president:

Senyor Lozano.

El senyor Lozano i Pastor:

El senyor president:

El senyor Lozano i Pastor:

Farà unes setmanes el SEPRONA, després d'una denúncia de particulars de Castelló, va parar un comboi de camions que estaven espoliant oliveres centenàries. El SEPRONA cridà a la conselleria, justet a la Direcció General del Medi Natural, els quals li digueren que les competències les tenia el CIEF (Centre d'Investigació i Estudis Forestal). El SEPRONA s'adreçà al CIEF i li va dir, textualment: «Necesito un técnico con capacidad para constatar, ahora cuando paremos los camiones, que los árboles tienen más de 350 años. » I el tècnic, ni curt ni peresós, va dir: «No, és que estic a soles, és que ja no n'hi han més tècnics, i jo en este moment no puc anar. » I en les oliveres? Passaren de llarg i s'han espoliat, senyor Torró.

Per tant, davant d'una situació aixina, l'únic que el nostre grup vol deixar ben palés ací és que la seua proposició és clara, és contundent, és necessària, i en este moment algú haurà de pegar-li un impuls a eixa llei. I si açò servix, almenys, perquè a l'opinió pública se sàpia que al ritme que anem tardarem més de 10 anys que estiguen els catàlegs i que estiga la llei en marxa. Doncs jo ja no sé la quantitat d'arbres que mos hauran robat, s'hauran endut o s'hauran portat a altres zones en una cosa que és fonamental, i és que els estudis diuen que cada u de cada dos del arbres que se trasplanten d'estes edats acaben morint.

I, per tant, estem dilapidant, només per l'interés d'uns poquets. En traure-li partit econòmic a este tema estem dilapidant una cosa que és patrimoni de tots els valencians, i que altres tenen tan clar. L'altre dia doní l'exemple de l'olivera que se va portar al Parc del Món, a França. Vaig donar eixe exemple. ¡Com una olivera era capaç de crear riquesa, econòmica en tota una ciutat, aportant turisme! , i ací estàvem senzillament destruint el nostre patrimoni arbori.

Per totes estes raons, senyor Torró, anem a votar a favor; perquè crega, en este moment, que és oportuna, necessària i, a més, que deu de donar-li un impuls a este tema.

Gràcies.

El senyor president:

El senyor Serra Cervera:

Moltes gràcies, senyor president.

Simplement vull deixar perquè conste en el

i ressaltar dos qüestions que crec que són absolutament bàrbares, que ha dit el portaveu del Grup Parlamentari Socialista, referides al Govern Valencià i al meu grup parlamentari.

Una. La primera diu que el govern està incomplint les lleis. Si vosté creu que estan incomplint les lleis ja sap quin és el cami que deu de prendre per a demanar que se complisquen les lleis. Perquè això no és cert, en primer lloc.

I en segona. La tranquil·litat democràtica, per sort, en este país, en esta comunitat i en esta terra fa molts anys que està garantida, i no fa falta que la pose i la qüestione vosté cada vegada que parla; perquè això al final l'únic que genera és, possiblement, el que alguns dirigents socialistes estan buscant en estos moments.

El senyor president:

El senyor Lozano i Pastor:

Gràcies, senyor president.

Llògicament, només perquè quede també clar i palés que si les paraules van a tapar el que és el verdader contingut. , estem ací en una cambra política i per descomptat podem fer les manifestacions que cregam oportunes per denunciar el que políticament

(algú parla sense micròfon)

, el que políticament no és admissible en estos moments

, i està clar, i està clar que tota la resta és intentar vore com se tapa una cosa que no està fent el Partit Popular.

El senyor president:

El senyor Lozano i Pastor:

. i el govern del govern, i és desenvolupar esta llei. Punt.

Gràcies.

El senyor president:

Proposició no de llei sobre la desestimació de la incineració/valoració de residus sòlids urbans i residus i/o perillosos com a mitjà per al seu tractament, presentada pel Grup Parlamentari Esquerra Unida-Bloc-Verds-IR: Compromís (RE número 958, BOC número 11)

El senyor president:

El senyor Torró Gil:

Bé, anem a vore. La passada legislatura, la política imposada pel Consell per front al problema del tractament de residus va ocasionar una polèmica molt gran al llarg i ampli del territori, del territori valencià. Entre tota la gama de propostes per a tractar els residus hi havia una, la proposta de crear o permetre construccions de plantes de tractament i d'incineradores de residus, que va comportar, particularment, una mobilització ciutadana molt important en diferent pobles, sobretot en la zona de Castelló, que va fer en gran part, de les ocasions, els projectes en qüestió acabaren retirant-se.

Però sembla que esta rectificació només ha sigut transitòria, perquè pareix que només haja durat el temps de la campanya electoral. Ara hi han en la zona de Castelló diversos projectes en tramitació, com són els de Cervera-Onda, Vall d'Uixó o les Coves.

Milers de persones s'han manifestat pels carrers de Castelló contra les incineradores perquè no volen que els seues fills cresquen respirant eixe aire contaminat; perquè quan es diu que les incineradores eliminen els residus, doncs, des d'un punt de vista científic és com. una cosa aixina com afirmar que els reis mags existixen.

En realitat els contaminants que ixen d'estes instal·lacions tenen noms prous clars i prous contundents; són metalls pesants com el plom, el cadmi o el mercuri, entre altres -després parlarem d'alguns components més-, i des d'un punt de vista químic el foc no pot destruir-los. I és ací a on comencen les complicacions per a la salut de les persones.

Si el foc no pot eliminar els residus que entren en el foc, on pararan? La resposta és senzilla. Els residus, d'una manera o altra, tornen a eixir i, per si no fóra poc, alguns es combinen per crear nous contaminants que encara són més perniciosos que quan estaven dipositats en forma de residus.

De tots els residus els més perillosos i més coneguts, i a més que estan molt directament associats a les incineradores, són les dioxines. Causen una gran varietat de problemes en la salut, incloent càncer, danys del sistema immunològic i problemes reproductius i en el desenvolupament. Les dioxines, a més, es biomagnifiquen; és a dir, que passen a través de la cadena alimentària -en el cas d'una cadena alimentària tròfica normal-, de la presa al predador, i així successivament; i van concentrant-se en els productes a base de carns i lactis; i, finalment, llògicament, arriben al cim de la cadena tròfica que som els humans. Les dioxines són de particular interés perquè estan per totes les bandes, presents al medi ambient i també en els humans, a nivells que han demostrat causar problemes en la salut, la qual cosa implica que la població sencera està patint els seus efectes ara, ja que en tot el món les incineradores són la font primària d'emissió de dioxines.

També són la font principal de contaminació d'un altra matèria contaminant, és el mercuri. El mercuri, a banda de l'ús que tots coneixem per als termòmetres i altres usos industrials, és, pels seus efectes per als cossos, sobretot per al cos humà, una poderosa neurotoxina. Deteriora les funcions motores, sensorials i cognoscitives, i la contaminació s'escampa àmpliament per l'efecte de les incineradores.

I altres contaminants que també es troben, són el plom, el cadmi, l'arsènic, el crom o el beril·li. Més contaminants: els hidrocarburs halogenats -que no són les dioxines-, són gasos àcids, recursos de la pluja àcida, efectes de partícules que deterioren les funcions pulmonar o, per exemple, els gasos que s'emeten d'efecte hivernacle. És a dir, tota una enorme panòplia de problemes, de contaminants que s'emeten a través de les incineradores.

La mateixa Conselleria de Territori fa mesos reconeixia que existien emissions atmosfèriques previstes pròpies d'un procés anomenat de "valorització energètica" -això entre cometes-: partícules, òxids de nitrogen, diòxid de sofre, fluorur d'hidrogen, clorur d'hidrogen, substàncies orgàniques en estat gasós i de vapor expressades com a carboni orgànic total, dioxines, furans i metalls pesats; que la pròpia conselleria reconeix.

Els problemes de la incineració de residus no són, a més, les emissions contaminants, sols, tan a l'aire com a altres mitjans, si no també els costos econòmic i costos laborals, pèrdua d'energia, insostenibilitat, incompatibilitat amb altres sistemes de maneig de residus. Les incineradores generen molts menys llocs de treball que les alternatives del reciclatge i, el que és més important, les incineradores no complixen el paper per a la qual normalment són al·ludides com a productores d'energia. Efectivament, una planta d'incineració de residus genera electricitat, però si analitzem amb detall el cicle de vida complet dels residus, vorem que les incineradores acaben gastant més energia de la que produïxen, perquè els productes que són incinerats han de ser neoreemplaçats amb nous productes; i, per tant, extraure i processar materials verges i convertir-los en nous productes consumix molta més energia i causa més danys ambientals que la que es consumiria al reutilitzar o fabricar a patir dels materials reciclats.

Bé. Sabem perfectament el que fan. Per què s'entretenen regularment a realitzar mesures dels fums que emeten? , si no no tindria massa sentit, no?

L'Organització Mundial de la Salut ha classificat com a cancerígenes les dioxines i els metalls pesats, i els temors a això són fundats. Bé. Hi hauria prous exemples, com un estudi epidemiològic realitzat per la Facultat de Medicina de Besançon, que diu que el risc de desenvolupar un limfoma maligne és 2,3 vegades superior per als individus que resideixen en zones exposades a la caiguda de dioxines que per al que no ho estan. Entre el Ministeri d'Ecologia francés també ha calculat que entre 1. 800 i 6. 200 persones moren a França per càncers provocats per dioxines, de la qual part la major part són en

(inintel·ligible)

. incineradores. A més, hi han altres tipus d'estudis que demostren la relació existent entre les zones a on hi han incineradores i l'aparició de malformacions congènites provocades fonamentalment per substàncies teratògenes.

En definitiva, hi ha una relació directa molt clara entre l'emissió de contaminants per part de les incineradores i problemes prou importants per a la salut de les persones. A més, dels problemes ambientals derivats de l'opció de les incineradores front a l'opció de la reutilització o el reciclatge. Per això, considerem que el Consell hauria de desestimar la valorització de residus sòlids urbans i residus tòxics o perillosos com a mitjà per al seu tractament, i volem a més que es busquen alternatives.

S'haurien d'impulsar alternatives oportunes per a una gestió de residus sostenible, començant els treballs per a l'elaboració d'una llei d'envasos, que sobretot tendisca a promoure la reducció d'embalatges i envasos, a reutilitzar els que no puguen evitar, a apostar per l'envàs retornable i a penalitzar tot producte que siga d'usar i tirar; buscar el reciclatge per contra del fabricant, de tot allò que no es puga reutilitzar, assumir, forçar-li a redissenyar els seus productes per a facilitar el reciclatge posterior, com a exemple dels mínims que hauria de complir aquesta llei.

Vull aportar només un exemple, perquè a més, no sé si va ser ahir o despús-ahir, vaig trobar eixa qüestió, la qüestió dels blísters. Avui en dia, quasi tot el que es compra es troba embutxacat en uns plàstics, en uns cartons, que estan penjats perquè la gent ho veja. Doncs l'altre dia vaig comprar tres boletes per a casa. I clar, això no ho penses, quan la claves en el carro, en el supermercat, després arribes a casa. , i clar, primer això costa molt d'obrir, i dius: bé, i ara, amb tot açò què fem? Per a comprar tres boletes he tingut que tirar un plàstic, a més esperava dins del plàstic, la pròpia boleta, i a més un cartó que és absolutament inútil. Val? És que no té ningun sentit això. Això, evidentment, les empreses privades ho fan perquè, llògicament, és un reclam per al màrqueting i es venen més. Però, llògicament, igual que es limita la publicitat en la televisió de moltes coses, llògicament estes coses també haurien d'estar limitades perquè generem una enorme quantitat de residus absolutament innecessaris. I no soles de residus que es generen, que ja generen un problema per si, si no el material inútil que es consumix i, per tant, l'energia inútil que es consumix per a produir eixe producte. Que no és la boleta en si, sinó l'envàs de la boleta, que no, insistisc, no aprofita per a res, només que per a poder vendre.

Per tant, cal apostar per canviar el model social dominant, que és un model que tendix a balafiar recursos on tot es tira, tot es perible, i les muntanyes de residus són l'altra cara del consumisme. Tenim un enorme balafiament d'energia i matèria per a fer coses que no servixen per a res. I després eixes coses que no servixen per a res, tenim que tornar a consumir enorme quantitat, sobretot, d'energia per vore què fem amb elles; i a part dels problemes que generen.

Per tant, la nostra proposta es dirigix a evitar el malbaratament de recursos naturals, com l'aigua, l'energia o les matèries primeres, i evitar els gravíssims problemes ambientals i socials que genera la immensa acumulació de deixalles. Cal resoldre, per tant, el tema des de l'arrel. Creiem que el treball de l'administració s'ha d'encaminar a reduir la quantitat de residus. Però tampoc s'està aplicant una política sostenible mediambiental en el seu tractament.

Per a poder fer una política eficient de tractament de residus, i utilitzar-los com cal, hem de buscar la separació d'origen; és una de les màximes que defenses des de fa molt temps tots els especialistes en els temes de reciclatge, que si no separem adequadament en origen, després és molt difícil reutilitzar, però també és molt difícil reciclar. Actualment se separen el cartó, el vidre i el envasos, que van tots junts; però la resta, que

-com es dia en castellà-, va tot junt. I això és molt complexe, perquè genera problemes, problemes per al reciclatge i la matèria orgànica, que devia ser l'element central i fonamental, el número 1, a complir en el tema de reciclatge, precisament per poder tancar els cicles; el cicle que mal llevem energia i recursos de la terra per alimentar-los i després tornar a la mateixa terra, i evitar, cada vegada més, l'ús dels adobs sintètics, que a més generen un consum d'hidrocarburs i altres matèries que són no renovables.

I a més d'això, a més que no fabrica un compost de qualitat, genera que el rebuig que ix de les plantes de tractament siga extremadament alt, amb la qual cosa això ha d'anar a abocadors o a incineradores, amb la gran quantitat de problemes ambientals i socials que es lliga a la seua ubicació, al trasllat de residus i, en el cas de les incineradores, a més, a l'alliberament de tota una sèrie de productes tòxics -que hem comentat abans-, i que provoca o està directament relacionat amb malalties importants per a la població.

Per tant, les incineradores no s'enfronten amb el problema crucial que és el de la reducció de residus, i el que fan és, com en general -eixa política de grans plantes i de grans abocadors-, és tractar d'amagar el problema dels residus. En este cas, és la solució final. Diguérem, com els jueus els duien als forns crematoris, doncs ací també, els residus, els portem ahí; perquè desapareguen, perquè no es vegen, que la gent no siga conscient del problema que té i, per tant, que no s'intervinga en la direcció adequada per a resoldre.

Per tant, tres nous principis. En compte d'assumir que la societat produirà cada vegada més residus, s'ha de donar prioritat a la minimització en la seua producció. Els elements rebutjats han de ser segregats perquè cada fracció -seria el segon principi- puga ser òptimament compostada o reciclada en lloc del sistema actual que tendix a dipositar els residus mesclats; cal tindre en compte que també el sistema dels envasos també genera problemes, perquè que tots els envasos vagen junts genera també molts problemes; caldrà començar algun dia, com fan en Alemanya i altres països més avançats en estes qüestions, a separar encara més. I, finalment, les indústries -seria l'element, no més importants que els altres, sinó que són tan importants uns com els altres- han de redissenyar els seus productes per a facilitar el seu reciclatge i finalitzar la seua vida útil.

Moltes gràcies.

El senyor president:

El senyor Signes Núñez:

Bé. Moltes gràcies.

No vaig a ser molt llarg, després de l'exhaustiva i magnífica intervenció del senyor Torró. Però sí dir que la gestió dels residus a la Comunitat Valenciana

(algú parla sense micròfon)

és un caos que tot ciutadà constata diàriament: les escasses plantes de tractament que existixen estan totalment obsoletes i col·lapsades; els abocadors estan saturats o són il·legals; no existix arreplega selectiva de matèria orgànica en cap punt de la Comunitat Valenciana; i en el reciclatge de paper, cartró i envasos figurem a la cua d'Espanya, segons constaten les últimes dades de l'Institut Nacional d'Estadística conegudes en esta mateixa setmana. En definitiva, tot un rècord del Partit Popular, senyor Torró. Tot un rècord del Partit Popular.

Teòricament açò no hauria d'estar ocorrent, ja que el Pla integral de residus, aprovat pel govern del Partit Popular en l'any 1997, establia que les instal·lacions necessàries per al correcte tractament de residus estarien construïdes a finals del 2002, és a dir, fa cinc anys -cosa que no s'ha complit, per cert-; que la replega selectiva, el reciclatge i la reutilització estaria amplament instaurada en tota la Comunitat Valenciana a partir de 2003, fa quatre anys i no s'ha fet. Cosa que també reiteren, el mateix que acabe de dir, reiteren els plans zonals aprovats amb posterioritat i com a desenvolupament del propi Pla integral de residus.

A l'execució d'eixos plans es deu la caòtica situació actual, que

(inintel·ligible)

. el Consell pretén resoldre a base de construir incineradores -com molt bé ha explicat el senyor Torró- per a desfer-se ràpidament, per la via ràpida del col·lapse generat. Col·lapse que estem tornant a reviure estos dies, un poc rememorant aquell estiu, el del passeig del fem per la Comunitat Valenciana, que tots recordem. Estos dies a on s'ha tornat a recordar que estan en risc que 750. 000 tones de fem generats en l'àrea metropolitana de València no tinguen lloc a on ser dipositats. Estos dies, a on s'ha recordat que l'abocador de Dos Aigües és il·legal i, a més també, és impossible d'ampliar. Estos dies, a on s'ha recordat que la declaració ambiental integrada per a la planta de Manises, que ha de ser una de les dos substitutòries de la planta de Quart-Aldaia gestionada per FERVASA, la declaració d'impacte ambiental -dic- està un any, just un any, en la Conselleria de Territori -en resposta a este parlamentari-, signada pel propi conseller i encara no ha estat aprovada. Estos dies, en què s'ha recordat que la planta de Manises que, repetixc, és una de les dos substitutòries de la planta de Quart-Aldaia, en l'exposició pública del seu projecte, per error -segons el conseller-, la dimensionava per al doble del que el pla zonal li marcava; planta de Manises que està a menys de dos quilòmetres del cas urbà més pròxim, i, per tant, incomplix la Llei d'activitats qualificades. Estos dies, i dies arrere i mesos arrere, en la qual la impossibilitat.

Bé. També dir que l'altra planta substitutòria de la Quart-Aldaia, que és la d'Aldai; doncs bé, està en funcionament, porta un any de retard i que, en definitiva, ha patit molts pleits imposats per l'Ajuntament d'Aldaia; i al final ha sigut l'Ajuntament d'Aldaia el que ha decidit no demanar execució de sentència, perquè si no la situació de caos i col·lapse de residus a la Comunitat Valenciana seria molt pitjor de la que és.

I el Partit Popular vol resoldre, tot eixe tema, a través de la incineració. No obstant, la incineració, al nostre entendre, lluny de ser la solució, contribuiria a intensificar els danys ambientals i sanitaris derivats de la falta de gestió dels residus.

La mostra de la Comunitat Valenciana té un nivell de renovabilitat baix, i les emissions contaminants produïdes per la incineració dels residus, com les dioxines -com molt bé ha explicat el senyor Torró-, es quedarien en ella el temps suficient com per a poder afectar la salut dels ciutadans. Al igual que podria afectar la salut dels ciutadans, també, la fixació al sòl d'estos contaminants i la conseqüent assimilació a través de la cadena alimentària.

Així mateix, quant a la seua incidència en la gestió dels residus, donada l'escassa implantació dels processos previs a la valoració i eliminació, fomentar la incineració resultaria contraproduent per aconseguir els objectius de minimització, arreplega selectiva, recuperació, reutilització i reciclatge, que són, o ho haurien de ser, prioritaris en la política de residus de La Generalitat. Ja que per a fer viable la incineració, que exigix una alta inversió -altíssima inversió-, es requerix assegurar un volum continuat i considerable de residus, sobretot si les incineradores són privades i es gestionen basant-se en la rendibilitat, que és el model que està promovent i que vol promoure i que començà a promoure, en Fanzara, el propi Consell.

Finalment, el Pla integral de residus, planificació vigent -cal recordar- en l'actualitat, no arreplega, ¡no arreplega! l'opció de la incineració, sinó de l'abocament dels components dels residus, dels rebutjos, que no ho hagen pogut ser prèviament recuperats o valorats. És per això que no és una bona opció introduir este mètode sense haver modificat prèviament el model existent, i sense que el nou, perquè resulte eficaç, compte amb un ample consens polític i social, cosa que la incineració, en este moment, per suposat, no ho compta; no compta amb cap tipus de consens econòmic, social, etcètera, etcètera. Són amples capes les que estan en contra de la incineració.

En conseqüència, per als socialistes, la incineració no és un mètode apropiat per aplicar en la gestió dels residus, per les raons que he explicat, i que, per tant, recolzem la proposició no de llei presentada pel Grup Parlamentari de Compromís.

El Partit Popular, al nostre entendre, al nostre paréixer, el que ha de resoldre és el problema que generen eixes 300. 000 tones que van sense cap tractament a abocadors totalment incontrolats; ha de resoldre la problemàtica que té, i que és molt greu, de l'abocador de Dos Aigües; ha d'intentar resoldre el problema, que en este moment està generant-se des de fa ja molt de temps, de què la impossibilitat d'entrar les 750. 000 tones en la planta de Quart-Aldaia fa que estiguen centrifugant el fem en altres plantes de tractament de la Comunitat Valenciana que ja estan treballant per dalt de la seua capacitat; cosa que també passà en la planta d'Ador, que va ser tancada per sentència judicial i que també el que recollia, que era el fem de la Safor, va començar a ser centrifugat, també, a altres plantes alternatives.

Per tant, el que ha de fer el Partit Popular és aplicar-se en els deures i en els compromisos que té amb el Pla integral de residus. Pensem que el que ha de fer és, de forma immediata, modificar, actualitzar, perquè eixa és la seua obligació en este moment, el Pla integral de residus. Nosaltres creiem que ha de revisar els plans zonals, ha de revisar els plans zonals, ha de revisar la composició dels consorcis i, d'alguna manera, ha de revisar el sistema d'adjudicació d'infraestructures de residus, i ha de revisar l'actual sistema d'adjudicació en la gestió d'eixes infraestructures de residus. I ahí és on el Partit Popular ha de treballar, i ha de treballar seriosament; perquè la política que està fent, senyor Torró, el Partit Popular, és una política absolutament nefasta, i que a vosté i a mi no mos cap ningun dubte que mos va a portar, en poquíssim temps, a una situació de caos i col·lapse; que no només afectarà a l'àrea metropolitana de València, sinó que afectarà, i comença ja a afectar, a tota la Comunitat Valenciana.

I la solució a eixe problema, senyor Torró -vosté sap igual que jo-, que no és la incineració, sinó que és fer les coses ben fetes, cosa, senyor Torró -que vosté sap igual que jo-, que el Partit Popular no està fent.

Res més. Moltes gràcies.

El senyor president:

La senyora Marcos Puig:

El senyor president:

La senyora Marcos Puig:

que

El senyor president:

El senyor Torró Gil:

Anem a vore. Ací pareix que s'aplica la màxima de matar el missatger. És a dir, si resulta que l'irresponsable és el que adverteix dels perills, contrastats científicament, que té una determina pràctica, si irresponsable precisament és el qui alentix eixa pràctica -no sé-, la veritat és que açò és el món al revés. Però, bé, estes coses la veritat és que eren previsibles.

Alguna qüestió més de previndre i reduir la producció de residus, ja m'explicarà la senyora diputada com ho fa la Conselleria de Medi Ambient, perquè jo, sincerament, no ho sé. I sé de què estic parlant, he sigut responsable de medi ambient en el meu poble. No estic parlant d'una matèria que no sàpia de què va la cosa.

I respecte a la llei autonòmica d'envasos, clar que formem part de la Unió Europea, clar que sí. Però pot anar vosté a recórrer la Unió Europea i vorà la diferència que hi ha sempre a partir dels mínims que determina la Unió Europea, la diferència que hi ha en tractament d'envasos entre països com Dinamarca, per exemple, on es reutilitzen pràcticament tots els envasos i no es generen envasos d'estos que tenim ací, que sobren, bossetes i cosetes d'estes que no aprofiten per a res, i, per exemple, el cas d'Espanya, on, lamentablement, això no passa aixina.

I després, que la recollida d'envasos lleugers està aplicant-se en tots els municipis, no és cert. Vull dir, les poblacions xicotetes encara no tenen recollida selectiva d'envasos lleugers.

Bé. Hi ha una cosa, que és la que ha dit el senyor Signes, que jo crec que és molt important, i és el tema de la privatització. Jo crec que ahí està un del grans problemes, la gestió d'estos projectes d'incineradores o plantes de valorització. Jo insistisc en allò de valorització, entre cometes, pertanyent a empreses privades. A més tones cremades, més reben en concepte d'entrada de residus, més poden cremar i, teòricament, més energia poden vendre a la xarxa. És a dir, més cremada, més benefici.

En els països avançats, que vosté parlava d'ells, en els Estats Units, en els anys 80, va haver un boom d'incineradores, però a partir dels anys 90, això ha remés i pràcticament l'eliminació de subsidis, perquè esta indústria sense subsidis no funciona, va fer que tancara. A Japó ha passat una cosa pareguda, encara que allí hi ha una indústria més forta. I a Europa també.

Se'ns diu que una incineradora evita l'existència d'abocadors. Bé, no és de veres. Cada incineradora li calen cinc abocador. Una instal·lació que tracte 200. 00 tones anuals de fem, produïx 6. 000 tones de residus altament tòxics, que són anomenats cendres volants, que han d'emmagatzemar-se en dipòsits especials, que és precisament la diferència entre el que vosté anomenava incineradores antigues i les que ara es posen. Això cal emmagatzemar-ho. També produïx 60. 000 tones d'escòria, que depenen del seu contingut de substàncies contaminants, molta d'esta escòria va a parar als abocadors de residus municipals. I l'altra part, que es considerada oficialment com a innòcua, s'utilitza per a fer carreteres, s'aboca en els talussos. Però hi ha una prevenció, que diu que a una distància mínima de 30 metres de qualsevol llit d'aigua.

Per què es fa eixa prevenció si tant netes ixen i tant perfectes ixen els residus de la incineració? És que estes cendres contenen unes elevades dosi de dioxines. El contaminant, la dioxina, la toxicitat del qual és compta en milionèsimes de milionèsimes de gram. És a dir, no res, no li cal absolutament quasi tindre concentració per a provocar efectes tòxics en l'organisme.

Ací és que pareix que ens dediquem a invertir el sentit de les paraules. Vull dir, jo li recomane a algú que llija la novel·la

, d'Orwell, que és una denúncia de les societats totalitàries, i definix molt clarament que les societats d'este tipus són aquelles en què la propaganda consistix, entre altres coses, en invertir el sentit de les paraules perquè la gent crega que les coses són diferents al que realment són. Això de la guerra és la pau, i l'amor és l'odi i tot això que propagava el

a través de les pantalles estes que hi havia en cada poble.

Bé. Ací pareix que estiguem fent una cosa semblant. Vull dir, la responsabilitat, segons els que se'ns ha dit ací, és escampar en la naturalesa contaminants ultratòxics i, a més, anomenar-ho valorització de residus. Si eixa és la responsabilitat de la conselleria, jo, permeta'm que objecte que jo preferisc seguir sent un irresponsable en eixe cas.

El senyor president:

La senyora Marcos Puig:

Y aunque ustedes traten de decir que no para confundir, ya lo he dicho anteriormente, y para alarmar a la opinión pública, en mi opinión, señor Torró, sabe ¿por qué lo hacen ustedes? Para buscar la excusa para formar esas plataformas con las que tanto les gusta a ustedes manifestarse, esas plataformas de las que también habla en su proposición no de ley. Yo creo que ustedes, irresponsablemente, están intentando alarmar a la sociedad para que realmente se creen esas plataformas de las que usted está hablando en su proposición no de ley.

El senyor president:

Proposició no de llei sobre la publicació enguany d'un informe sobre la demanda social d'habitatge protegit, presentada pel Grup Parlamentari Esquerra Unida-Bloc-Verds-IR: Compromís (RE número 1. 004, BOC número 11)

El senyor president:

El senyor Torró Gil:

Bé. Procuraré no consumir-los, perquè al final a un se li cansa la veu de tant parlar.

El senyor president:

El senyor Torró Gil:

Anem a vore. I d'entrada demanar una certa disculpa, sobretot a la gent que va estar present en l'argumentació de part del pressupost, perquè lògicament en el tema que presente ací, que és una qüestió referida als temes d'habitatge, hauré de repetir alguns dels arguments que ja vaig exposar en la Comissió d'Economia defensant les esmenes que va plantejar el nostre grup.

Jo dia allí que estem. hi ha una greu problemàtica d'accés a l'habitatge, una problemàtica que jo la distingia en dos esferes diferents, d'una banda un problema que és molt generalitzat, que és que hi han uns preus exagerats, uns preus inflats que provoquen enormes transferències de renda des de les classes baixes i mitjanes cap a determinats sectors econòmics i socials i empresarials, i això genera també un greu problema hipotecari, un problema que té unes conseqüències socials greus molt probables i que, a més, es convertix en una espècie d'espasa de Dàmocles sobre l'economia atesos els potencials desequilibris macroeconòmics que pot general.

Tots hem sentit parlar, encara que molts no acabem d'entendre massa bé això què significa, el tema de la crisi de les hipoteques

en les economies i l'enorme repercussió que això ha tingut en l'economia mundial, com un efecte d'ona expansiva que encara no s'ha aturat i no s'atrevix ningú a pronosticar amb certesa fins a on ens pot dur eixa qüestió.

El segon problema quant a l'accés de l'habitatge és un problema més localitzat però que, com ja dia despús-ahir, és un problema que socialment pot ser més greu, i és que determinats sectors, determinats grups socials, joves, famílies monoparentals especialment dones, immigrants, gent major, es veuen expulsats de l'accés a l'habitatge. Per què es produïx això? Bé, doncs n'hi han moltes raons, però una d'elles és l'enorme mancança d'habitatge protegit, i ací, lògicament, hi ha una greu irresponsabilitat política -ho argumentaré més- que han estat pujant i els promotors han venut habitatges en grans quantitats, pràcticament ningú no se n'ha preocupat, però hi havia un problema, un problema que no era d'escassedat d'oferta sinó fonamentalment un problema d'increment dels preus. La

(inintel·ligible)

. pública ha estimulat guanys extraordinaris per a determinats sectors econòmics a costa d'una població necessitada d'habitatge. I ara s'enrecorden perquè la política del Partit Popular i de la conselleria per tal d'incrementar l'oferta d'habitatge protegit ha segut augmentar els preus mínims de tal manera que en compte de preocupar-se perquè la gent accedisca a l'habitatge pareix que és simplement preocupar-se fonamentalment perquè els promotors no vegen com els seus beneficis es ressentixen dels problemes que es generen en les conjuntures del mercat.

Pensem que cal intervindre decididament per a corregir els defectes del mercat. No és un déu que tot ho assigna bé. Cal promoure vivenda de protecció oficial i cal invertir, a més, en promocions públiques per ajudar que el preu de l'habitatge disminuïsca. Creiem que hi ha una necessitat imperiosa d'impulsar la iniciativa pública. Nosaltres, on hem governat, o on governem, hem demostrat amb les polítiques d'intervenció que es pot capgirar i es pot actuar sobre el mercat immobiliari incrementant l'oferta pública i ajudant de forma clara que els preus no creixquen tant o inclús en alguns casos que disminuïsquen i que la gent puga accedir amb més facilitat.

Els pressupostos en tramitació demostren clarament la ridícula assignació de la construcció i rehabilitació d'habitatges públics i, per tant, en eixes condicions és impossible intervindre positivament i, com díem en el debat dels pressupostos, en els dos sentits del terme, tant en el sentit de bondat com en el sentit d'intervenció que tinga un efecte destacable en el mercat immobiliari amb les quantitats que hi ha consignades.

Tot això demostra amb claredat, meridiana a més, que la política d'habitatge, que per una altra banda és un dels problemes més sentits per la ciutadania, és marginal dins de l'acció de La Generalitat.

Si ens hem de refiar de les dades del ministeri, al País Valencià la caiguda de la construcció d'habitatges protegits des del 2002 aproximadament, ha estat molt clarament superior a la mitjana estatal. Sobre un 17% de caiguda mitjana ací s'ha reduït fins a un 40%. I una dada que em sembla suficientment il·lustrativa és que a la legislatura passada, les promocions de l'IVVSA sols han suposat el 4,5% del total de l'oferta d'habitatges.

, això denota un creiximent de les dificultats dels col·lectius més desafavorits per accedir a un habitatge digne i en condicions. I més si tenim en compte que les rendes mitjana i els salaris han sofert una davallada important en terme relatius respecte al conjunt d'Espanya.

L'equació, per tant, és clara: menys habitatge protegit, això vol dir major dependència, per tant, de l'oferta de renda lliure, més rendes relativament més baixes, el resultat és l'exclusió d'una part important de la societat de l'accés a l'habitatge. I, a més, el preu de l'habitatge lliure ha creixcut de forma exponencial. Des del 2000 fins al 2006, un 120%. I, per això, ha empitjorat greument tots els indicadors d'accessibilitat a l'habitatge. Al 2003, el País Valencià, l'índex d'esforç per adquirir un habitatge representava un 30% de la renda individual, incrementant-se més de 10 punts percentuals en els tres últims anys.

Del total de llars del País Valencià, la meitat amb menys renda, necessitava en 2005, 4,5 anys de renda familiar per adquirir un habitatge i, el 2006, ja necessitava 7,8 anys, tenint en compte, a més, que l'increment de les hipoteques només ha comptat en l'últim any d'eixos que estem contemplant i encara de forma moderada.

Per tant, sembla evident, per a nosaltres és evident, que per a orientar la política a desenvolupar des de La Generalitat en matèria d'habitatge, cal dotar-se dels instruments adequats. En primer lloc, cal estudiar a fons, quina és la situació, lògicament per a definir adequadament els problemes. Primer identifiquem els problemes quins són; després, lògicament, dissenyarem primer i aplicarem després mesures adients per tractar de solucionar eixos problemes.

Totes les dades que he aportat només suposen -insistisc- una pàl·lida aproximació al problema per ell mateix. Hi ha una cosa que és molt evident. Es tracta exclusivament, simplement de generalitzacions. Per tant, el problema necessita un estudi profund. En quines línies? En primer lloc, determinar les necessitats reals, estudiant clarament quines són les línies de la demanda i si eixa demanda s'ajusta bé a les necessitats reals de les persones que més necessitats tenen d'habitatge, lògicament. Cal també identificar amb claredat quins són els col·lectius exclosos, no sols socialment, és a dir, no sols examinar els nivells de renda o el tipus de col·lectius que es veu expulsat, sinó també, i això és imprescindible, i és una cosa que no se sap o no es coneix adequadament, de forma territorial. És a dir, els problemes socialment però també on se situen els problemes i on són més greus perquè, lògicament, allí caldrà intervindre amb una major intensitat tant d'esforços com de recursos.

També cal identificar quins són els problemes concrets de cada grup i de cada territori, en quines condicions d'habitatge es troben, quines dificultats concretes, dificultats que de vegades no són exclusivament econòmiques com, per exemple, és molt palés al col·lectiu d'immigrants o a determinats col·lectius d'immigrants que es veuen amb dificultats d'accedir a l'habitatge no de vegades perquè no disposen dels recursos adequats sinó per altres raons de caràcter, podríem denominar, racista, per ser clars, o col·lectius de persones majors que se veuen expulsades de l'habitatge i que després tenen dificultats per a reintegrar-se. Podria citar com a anècdota una veïna meua, que mos van tirar de casa a ella i a mi perquè van tombar la casa per a fer-la nova, estàvem de lloguer; a la dona li van donar una subvenció que va ser insuficient per a poder accedir a un altre habitatge que tinguera com a mínim les mateixes condicions que tenia, amb la qual cosa es va haver d'embarcar en un lloguer que li consumia el 80% de la seua pensió, i la dona, amb 70 anys, es va haver de posar a fer escales per a poder passar el mes, pagar la llum i pagar-se el telèfon.

Eixa situació, que no és una situació que per dramàtica o anecdòtica no és menys important, perquè realment n'hi ha moltes persones en estes condicions. I eixes persones són les que hem de demanar. A estes persones de més de 70 anys, si no tenen fills no els donen una hipoteca en el banc i, per tant, no poden accedir a l'habitatge quan se'ls expulsa per diverses raons. Passa molt en els centres històrics que estan molt degradats i després o ara acabaré parlant d'això també.

I, per últim, cal analitzar la demanda específica d'habitatge protegit i, sobretot, el mecanisme d'adjudicació d'aquests i també dels anomenats habitatges socials, perquè si l'habitatge protegit és escàs, l'habitatge social pràcticament ha desaparegut del mercat. Cal analitzar eixa demanda, cal vore els mecanismes i cal, lògicament, revisar els mecanismes si no són els adequats.

Per acabar, i és una cosa que també està contemplada en la proposició no de llei, l'oferta d'habitatges s'ha concentrat fins ara quasi exclusivament en les noves promocions. I a manca de dades concretes, la percepció indica a les clares l'escassesa d'operacions de rehabilitació. I cal invertir esta tendència de forma clara, una tendència que, insistisc, és molt general i representa, jo crec que un dels forats, dels buits més importants de la política d'habitatge del Consell. I la rehabilitació no només s'ha de fer per motius historicoartístics; s'ha de fer per motius socials. L'exemple que he posat abans és un motiu molt evident. Moltes persones, sobretot majors, que viuen en centres històrics i que se veuen angoixades davant del deteriorament dels seus edificis i quan troben que moltes vegades les ajudes que hi han no són suficients o que no existix una política adequada de promoció, de salvaguarda d'eixos centres històrics.

Però també n'hi han altres elements, com és l'enorme existència d'un parc d'habitatges buits, prop d'un 30% del total, que cal que es mobilitze i que una part d'eixe patrimoni necessita rehabilitació. Altra part, evidentment, no, majoritària, però cal penalitzar el manteniment d'habitatges buits, promoure el lloguer i cal atendre no només els centres històrics sinó també determinats barris amb habitatges de fa més de 50 anys que també estan veent-se afectats per processos de degradació de la construcció, i abans que eixos processos es fagen irreversibles caldria actuar per a poder resoldre'ls. Sé que es duen actuacions en eixe sentit però està clar que no són suficients i està clar, per tant, que cal estudiar adequadament per tal d'ampliar el seu radi.

I, finalment, un tema de caràcter ambiental. La degradació de les construccions i l'enderrocament d'eixes construccions per a construir de nou suposa un enorme malbaratament de recursos, tant de recursos materials com de recursos energètics, que cal tindre present a l'hora de. , és a dir, parlem del reciclatge i de la reutilització en els residus però no se n'adonem que n'hi han altres coses que es poden fer. És a dir, és el mateix, es tracta d'evitar que es produïsquen els residus. Generem una enorme quantitat de residus inerts que van a parar a abocadors, que moltes vegades tenen molt escàs tractament perquè n'hi han moltes poques plantes de reciclatge, però que el més important no és que els residus estos vagen a parar als abocadors i es reciclen, sinó evitar que vagen a parar als abocadors en la mesura del possible i, per això, cal promoure plans extensius de rehabilitació que vagen molt més enllà de les ajudes puntuals que ara estan oferint-se i, per això, lògicament, cal estudiar el problema com demanem en la proposició per a fer un informe que ens permeta abordar totes estes qüestions de forma clara, ampla i per a dotar-nos d'una solució satisfactòria en un termini raonable.

El senyor president:

La senyora Salvador Rubert:

Gràcies, senyor president. Espere tampoc consumir tot el temps del que disposem per tal d'agilitzar un poc el funcionament de la comissió.

Igual que per al Grup Compromís, per als socialistes l'habitatge també és una de les nostres principals preocupacions, igual que també ho és per als valencians i valencianes, com és reflectix habitualment en les enquestes que es publiquen sobre aquesta qüestió.

A esta situació s'afegixen, en el cas de la Comunitat Valenciana, els constants incompliments, com sap el senyor Torró, del Partit Popular en la legislatura passada en matèria d'habitatge protegit, el que reflectix que l'habitatge no és una prioritat per al Consell, afirmació que s'evidencia pel fet que des de 2004 no s'elabora ningun informe per conéixer les necessitats d'habitatge a la Comunitat Valenciana. Qüestió que em resulta sorprenent ja que suposa que s'ha estat desenvolupant una política d'habitatge a cegues en esta comunitat i sense criteri, sense atendre les necessitats dels ciutadans de la comunitat perquè, evidentment, no es pot donar resposta a una realitat que és desconeguda.

Paradoxalment hem passat una etapa que més habitatge s'està construint a la Comunitat Valenciana, i els valencians i les valencianes tenen menys possibilitat d'accés a l'habitatge. A penes el 8% del total d'habitatges construïts en la nostra comunitat en els últims quatre anys han sigut de protecció oficial.

A més a més trobem el com, on i quant s'ha de desenvolupar el territori, que és l'essència de la funció pública i de l'urbanisme, i s'ha decidit, no per interessos generals, sinó per la voluntat i interessos de caràcter privat.

En este context, i per tal de defensar el nostre vot a favor de la proposició no de llei, presentada per Compromís, hem de recordar els incompliments del Consell respecte al Pla vivenda 2005/2008, aprovat pel Ministeri d'Habitatge. El govern destina un 58,7% més.

El senyor president:

La senyora Salvador Rubert:

Evidentment és el que estic fent. Per manifestar el nostre posicionament a favor d'un vot hem de justificar el per què. Per tant, jo també demanaria a la presidència de la mesa que no insistisca tant en posar entrebancs i limitar el desenvolupament democràtic.

El senyor president:

La senyora Salvador Rubert:

Gràcies, senyor president. Continue.

Aquesta situació que estàvem comentant, respecte a la defensa del Grup Parlamentari Socialista a la proposició no de llei del Grup Compromís, sobre publicar un informe en matèria d'habitatge protegit, el nostre vot a favor també es justifica per la situació existent a la Comunitat Valenciana davant la nul·la atenció en matèria de rehabilitació patrimonial, edificació de solars i obtenció de sòl dotacional públic als centres urbans per a la construcció de vivenda protegida. I, en definitiva, igual que per al Grup Compromís, també per als socialistes, és una qüestió de responsabilitat exigir al Consell transparència en esta matèria, perquè ens preocupa el futur dels jóvens i de les persones que tenen dificultat per accedir a una vivenda en la Comunitat Valenciana.

Entenem, igual que el Grup Compromís, que hi ha una total falta de transparència i d'informació per part del Consell, tant a l'oposició com als ciutadans que sol·liciten accedir a una vivenda protegida. No hi ha possibilitat d'accés a les llistes d'espera ni de saber amb facilitat les dades reals sobre vivendes protegides de nova construcció visades, les acabades, les destinades a lloguer o a venta. I mentrestant el Consell no pot seguir incomplint amb impunitat els seus compromisos electorals en esta matèria i no assumint la responsabilitat que suposa tindre esta matèria en l'àmbit de la seua competència.

Per tant, és la nostra responsabilitat recolzar la proposta del Grup Compromís per poder estar vigilant, davant les decisions i omissions, davant de l'opacitat i falta de la veritat, per tal d'exigir el Consell que complisca els seus compromisos i assumisca les seues responsabilitats.

Per tant, donem el nostre suport a la PNL de Compromís, per a la publicació d'un informe detallat sobre demanda social per part de col·lectius desfavorits i d'oferta pública del nostre territori sobre esta modalitat de vivenda protegida.

Recolzem que l'informe aporte dades sobre construcció de nous habitatges en la Comunitat Valenciana, que l'informe tinga caràcter anual i que s'indiquen quines vivendes són de renda lliure i les que van a ser de protecció pública.

Recolzem que l'informe faça referència a la rehabilitació d'habitatges restaurats que es destinen a la protecció pública; i, molt important, que s'indiquen les aportacions econòmiques de les diferents administracions implicades, que és la millor manera de posar blanc sobre negre què aporta cada administració per a la construcció d'habitatge protegit.

Finalment, recolzem que l'informe aporte les dades sobre demanda d'habitatge protegit, llistes d'espera i mecanismes d'adjudicació.

En definitiva, com he comentat abans, el nostre vot a favor i recolzament de la proposició no de llei perquè es publique este informe i amb caràcter anual. I també esperem, evidentment, que el Grup Popular se sume a la transparència en esta matèria.

El senyor president:

El senyor Betoret Coll:

Moltes gràcies, senyor president.

Intervinc, en nom del Grup Popular, per a fixar la nostra posició, que ja d'inici li avance que va a ser la de no acceptar la proposició no de llei. En cap cas per no col·laborar a donar informació, sinó per allò que ara li vaig a comentar.

En el mes de maig del present any s'adjudicà l'estudi de necessitats i demanda de vivenda de la Comunitat Valenciana per al període 2007-2011. Estudi que en estos moments seguix la línia d'anàlisi, coneixement de dites necessitats i demandes de vivenda a la nostra comunitat, i que la direcció general ja inicià de la mateixa manera per al període 2003/2007.

L'esmentat estudi estarà finalitzat i, per consegüent, disponible a la direcció general de la conselleria al llarg del primer trimestre, que serà publicat per al coneixement general al llarg dels primers mesos del pròxim any. Els resultats que s'obtindran de l'esmentat estudi són els que els expose a continuació.

La caracterització dels governs residents en la Comunitat Valenciana. La quantificació de la vivenda en la Comunitat Valenciana per al període 2007/2011. La caracterització de la demanda en funció de la tipologia de la vivenda, règim de tinença, règim de protecció, etcètera. La política de vivenda i la percepció per part de la ciutadania. Vull fer una especial referència que este informe, juntament a altres informacions recollides per part de la direcció general de la conselleria, permetrà realitzar informes i estudis tècnics posteriors relatiu a la demanda de vivenda i a les necessitats de política de la vivenda a desenrotllar per part de la Conselleria de Medi Ambient, Aigua, Urbanisme i Vivenda, i la seua relació en el plantejament urbanístic, tal i com s'establix en la LUV.

En la línia del que els acabe d'exposar, em pareix important destacar la labor que s'ha vingut realitzant per part del govern del Partit Popular en esta matèria, com és el foment de la vivenda protegida que s'ha incorporat de manera decisiva a la legislació urbanística i territorial, en aspectes com els estudis sobre necessitats reals de vivenda en els plans urbanístics, el registre autonòmic de patrimoni públic del sòl, la consideració de les vivendes de lloguer per a jóvens, per a persones majors i per a persones dependents, com un equipament urbanístic més.

Un dels pilars de la política de vivenda d'este govern, el valencià, passa per adoptar totes les mesures necessàries perquè el benestar puga arribar a tots els ciutadans, i en especial els sectors socials amb més dificultats per accedir a una vivenda digna. Per tant, són qüestions fonamentals per a este grup parlamentari, i entenc que per a la resta també.

La vivenda en este cas, la vivenda protegida, és una via d'accés a la vivenda per a moltes persones que integren la societat valenciana. Les xifres ens donen la raó quan diem que estem i anem pel camí adequat, perquè, gràcies als governs del PP, la comunitat ha aconseguit liderar les polítiques en esta matèria, polítiques que durant la passada legislatura han permés a més a de 100. 000 famílies accedir a una vivenda digna.

Segons les dades del primer trimestre de 2007 del Ministeri de Vivenda, la comunitat és la tercera autonomia espanyola que construïx més vivenda de protecció oficial. A més a més, els preus de la vivenda protegida en el nostre territori estan per davall de la mitjana espanyola. I açò, senyories, ens du a un clima de satisfacció pel treball ben fet, però sense caure en l'autocomplaença, i seguirem treballant per això, per a introduir millores.

Sempre ens hem mantingut fidels als projectes que des del govern valencià s'han vingut proposant i més tard s'han dut a una realitat tangible. Hem aconseguit fins i mitjans importants que ens duen a resultats com els que he citat abans. Resultats molt positius per al mercat de la vivenda en la Comunitat Valenciana. Per això, i al seu degut temps, tindrem el nou estudi de necessitats i demanda de vivenda per a la Comunitat Valenciana per al període 2007-2011. Estudi que en estos moments, i reitere, que seguix la línia d'anàlisi, coneixement de les esmentades necessitats i demandes en la nostra comunitat.

Moltíssimes gràcies.

El senyor president:

El senyor Torró Gil:

Sí, anem a vore. Jo, no sé, si tan bé ho fan, com és que hi ha tants problemes? És que, clar, anem a vore, jo entenc que una organització política desenvolupa una política concreta i, lògicament, és perfectament legítim, raonable, defensar la política que un aplica. I sobre això tinc poques coses a dir. Però també sembla raonable que inclús el més sabut dels sabuts, a no ser que evidentment, tret del nostre senyor, que lògicament no té eixe problema, és comet algun error, no? Com a mínim. I estaria bé això, de tant de tant, plantejar-se dir, bé, ho hem fet bé? No ho hem fet bé? Si ho hem fet tan bé per què seguixen havent problemes? I on estan els problemes? Perquè, clar, quan algú no sent és que no sé perquè fan un estudi, després de sentir-lo, senyor Betoret. No fa falta. Si ho han fet perfecte, no hi ha problemes. Quins problemes hi ha? Si no hi ha problemes per què hem de fer cap estudi. És que, no sé si es donen compte, però es contradiuen prou en la lògica de les coses que plantegen.

Anem a vore, no sols és important fer estudis, que m'alegre molt que estiga fent-se, pense que, encara que no és exactament el mateix que estic plantejant-li jo en la proposta, i estic convençut que serà un instrument més o menys útil -ja vorem-, però supose que tindrà una utilitat per a poder abordar el problema de l'habitatge. Però el que estem demanant-li ací és un estudi més concret, un estudi que es dirigix fonamentalment als col·lectius que tenen dificultats d'accés a l'habitatge.

Clar, jo que sé, no sé. Hi ha coses que, deveres, que a voltes fan. , motiven un poc el somriure, per ser generosos, no? Que es fan més vivendes de protecció oficial que la mitjana? O que el preus són més barats? No sé.

Clar, a voltes un ja desistix a entrar en una guerra de xifres, perquè, clar, com ací les xifres cadascú les llig com li dóna la gana, és molt fàcil agarrar el que a un li convé, i al final eixos detalls resulten absolutament inútils perquè li dóna igual el que un li plantege, l'altre té unes xifres diferents que les llig d'una altra manera, i al final la gent quan sent això no s'entera exactament del que està passant. Però la gent sí que sap què passa quan té necessitat. Els jóvens de hui en dia que tenen necessitat i se'n van a les immobiliàries a buscar habitatges i veuen els preus que tenen. O la gent sap què passa quan està buscant vivendes de protecció oficial i no en troben. O la gent sap què passa quan està buscant vivendes de protecció oficial i en troben, però a uns preus que no són els que haurien d'estar perquè estan molt per damunt de les seues possibilitats. I les persones majors que es queden fóra del mercat d'habitatge saben que tenen dificultats perquè els preus de la vivenda són inassumibles i perquè a més les hipoteques, els bancs no els donen hipoteques, i a més, en cas que les tingueren les hipoteques, doncs resulta que no podrien.

Per tant, tots eixos problemes existixen i eixos problemes són els que s'han d'abordar. I ací, en la pràctica, en compte d'abordar eixos problemes, ens dediquem, no sé a fer exactament què. Perquè, en realitat, la política d'habitatge és molt insuficient.

I jo no sé vostés com aconseguixen tantes coses en tant pocs diners. La veritat és que s'ha de dir que són uns mags, perquè no sé d'on ixen tantes viviendes de promoció pública si un veu els pressupostos i no hi ha diners per a fer promoció pública. I si a més que no hi ha diners per a fer promoció pública un s'adona que després, quan hi ha modificacions pressupostàries, moltes vegades els diners acaben d'eixir de partides d'eixe estil, doncs, senyors, deveres, eh, vull dir, açò pareix que siguen alquimistes, perquè transformen el plom en or.

Realment jo crec que no és el camí adequat. I sí, ho he dit moltes vegades, em pareix que tot el temps que estic ací. Acabaré sempre dient el mateix: no és una bona política no fer front als problemes que realment existixen. Cal identificar-los, i fer-los presents i fer-los explícits. No ocultar-los, que és el que vostés realment tendixen a fer. Independentment que hagen, lògicament, de defensar les polítiques que toquen i que lògicament és evident que vostés tindran uns criteris diferents als nostres. I, per tant, també és evident que moltes coses que nosaltres veiem malament, vostés no les voran tan malament. Però

El senyor president:

El senyor Betoret Coll:

Moltes gràcies, senyor president.

Anem a vore, jo, pel que llig del contingut de la proposició no de llei, parla de sol·licitar un informe. Jo m'he cenyit a contestar-li que l'esmentat informe que vosté demana està realitzant-se, igual que es realitzà un informe, com li dia abans, en l'espai temporal contingut entre 2003 i 2007. Jo li referisc en eixe informe, en línies generals, evidentment eixe informe contindrà, amb tota seguretat, tot allò que vosté està parlant quant a les necessitats de vivenda a col·lectius desfavorits i demés, però en ningun cas jo he parlat de res diferent que no siga fer. en relació a l'informe al que vosté demana que es faça en la seua proposició no de llei.

Evidentment, és necessari que es facen informes. La realitat és dinàmica i canvia, i per a detectar els problemes caldrà fer eixos informes. Ens agrada que vosté presente esta proposició no de llei, però com vosté ha pogut comprovar la conselleria estava en marxa en la realització d'eixos informes que, a més, és una qüestió que es planteja com vau comprovar també de manera periòdica.

No sé si serem mags, alquimistes o a què mos dedicarem, però no mos deu anar tan mal, quan eixes dades que jo li estic donant són dades del ministeri, no són dades que facilita la pròpia conselleria. I les dades jo pense que són reveladores. Com li dia en la meua primera intervenció, la comunitat és la tercera autonomia que més vivenda de protecció oficial construïx, i els preus de la nostra vivenda, que jo no dic que siguen barats, jo en ningun moment he dit que siguen barats, però el preu mig és un dels més baixos.

Però, bé, segurament mos tindrem que anar a plantejar altres problemes. Quan mosatros plantegem actuacions de vivenda protegida per part de l'Institut Valencià de la Vivenda, vostés parlen de depredació del territori; quan no es planteja, vostés diuen que n'hi ha una manca de vivenda protegida, el que tenen que fer és aclarir-se. Primer, aclarir-se i quan s'aclarisquen, a partir d'ahí trobarem un punt d'encontre -entenc jo- i a partir d'ahí pense que serem capaços de trobar un punt d'encontre en comú, mosatros ja el tenim. Mosatros sí que sabem quina és la nostra política en creació de vivenda protegida i n'hi han uns compromisos, a més, en la legislació urbanística valenciana és el Partit Popular. són els governs del Partit Popular els que introduïxen la necessitat de dur o de dedicar el patrimoni municipal del sòl a vivenda protegida entre altres.

Per tant, som mosatros els que hem incidit en donar suport a les polítiques de vivenda protegida en accions concretes, no només regalant unes sabatilles o no només donant unes subvencions i penjant una pàgina

per a joves que si no. que si poden accedir a les subvencions és perquè estan morint-se de fam, perquè la veritat és que els criteris són absolutament per a riure's.

En qualsevol cas, ja li dic la nostra posició en este cas va a ser la d'oposar-se perquè el plantejament de l'informe està fent-se, i el que vosté demana és que faça un informe, i eixe informe que vosté demana està fent-se en este moment. Per tant, no pense que tinga massa sentit el demanar una cosa que està en marxa ja.

Moltes gràcies.

El senyor president:

Proposició no de llei sobre l'oposició a la desalinització massiva com a solució al dèficit hídric de la Comunitat Valenciana, presentada pel Grup Parlamentari Popular (RE número 1. 425, BOC número 11)

El senyor president:

El senyor Serra Cervera:

Las Corts Valencianes instan al Consell de la Generalitat valenciana para que al mismo tiempo lo haga ante el gobierno de la nación para que este solucione el déficit hídrico de la Comunidad Valenciana, sólo asumible sin daños contra nuestro medio ambiente con el trasvase del Ebro y los 350 hectómetros cúbicos-año que aportaría como la única forma de satisfacer a largo plazo las demandas económicas, sociales y ambientales de la Comunitat Valenciana combatiendo el cambio climático. Que del grado del cumplimiento de este acuerdo, se de cuenta a las Corts en el plazo máximo de tres meses.

El senyor president:

El senyor Torró Gil:

Moltes gràcies, senyor president.

Anem a vore. De nou el tema de l'aigua, del dessalatge, dels transvasaments.

Bé. La proposta de resolució té dos parts. Si la primera anara a soles i fora del context en què està plantejada, probablement li votaríem a favor. Però, clar, no va a soles, va acompanyada d'una segona part, que és realment la que justifica la primera. Perquè vostés no crec que es creguen massa res del que diuen ací.

A vore. Tenen tendència, una tendència prou freqüent, a acusar a l'oposició de fer demagògia. Si un vera estes coses, a la millor fins i tot pensaria que tenen autoritat moral per a poder fer eixe tipus d'acusacions. Però, clar, el text de la proposició és un conjunt d'arguments cosits, fets aposta i amb molt escassa consistència, sobretot tenint en compte quin és el context en què es planteja.

Home! , jo distingiria dos tipus d'arguments: uns que són simplement falsos d'entrada, independentment de les consideracions que tenen; i altres que són falsos en funció del que plantegen com alternativa.

Què és fals? És fals dir que és necessari el regadiu per a mantindre l'activitat agrícola. Això no vol dir que, evidentment, si hi ha un regadiu, s'ha de procurar mantindre'l, perquè, lògicament, hi ha persones que viuen d'eixa activitat. Però vostés no diuen ací açò. Diuen: si no arriba l'auia, desapareixerà l'activitat agrícola; si desapareix l'activitat agrícola, hi haurà erosió. Com si l'únic activitat agrícola que evitara l'erosió fóra l'activitat agrícola de regadius, cosa que és absolutament falsa, absolutament. Vull dir, no hi ha punt de discussió.

Per tant, si volien argumentar això, ho havien d'haver argumentat d'una altra forma. És clar, tal com està ací exposat, no té el més mínim sentit.

I hi han altres coses que són falses en el context en què es plantegen. Perquè, clar, quan diuen que l'energia elèctrica provocarà construcció de desenes de quilòmetres de noves línies elèctriques d'alta tensió, xarxa de minitransvasaments, increment de l'efecte hivernacle per l'augment de les emissions. Anem a vore. És que el Pla hidrològic nacional, el transvasament de l'Ebre, també té costos energètics, també té costos energètics. Allò de la meitat, no és cert, perquè els càlculs econòmics fets eren erronis en termes econòmics

, perquè estan mal fets. Vull dir, es fa una anàlisi financer i no una anàlisi econòmica de la. Ho vaig dir l'altre dia en el plenari i ho tornaré a dir sempre que faça falta. És un càlcul mal fet. S'han fet càlculs financers comptant coses que no han de comptar-se en un càlcul econòmic per a mesurar realment una cosa importantíssima, que són els costos d'oportunitat d'un projecte.

Però no estic parlant dels diners, estic parlant del que diuen vostés ací, de l'energia consumida, de les emissions i de les desenes de quilòmetres de línies d'alta tensió que passaran per espais naturals protegits. Clar! És que això. passa el mateix, o pitjor, amb el Pla hidrològic nacional. I a més, vostés saben que és així, que és el més gros. Vull dir, el més gros de tot açò és que ho saben perfectament. Si ho saben, defensen-ho amb altres arguments, defensen-ho amb altres arguments, no amb estos, i discutirem els altres arguments, que són els que hi han de veres darrere de la seua posició de defensa del transvasament de l'Ebre. Però no mos compten pel·lícules, no mos compten pel·lícules d'efectes hivernacles, de desenes de quilòmetres de línies d'alta tensió, perquè els costos de bombeig, etcètera, etcètera, també existixen en el transvasament de l'Ebre.

Per tant, si volen defensar el transvasament de l'Ebre, defensen-ho amb altres termes i podrem defensar-lo amb claredat sobre la base de quines són les raons reals que hi han darrere de la defensa que fan vostés d'eixa pretesa. jo crec que no és una solució al respecte.

Perquè no diuen una altra cosa que és molt important. El 45% de l'aigua que es pretenia transvasar de l'Ebre anava destinada a usos urbans. Correcte? És correcte el que he dit? L'aigua del baix Ebre -també ho vaig dir l'altre dia en el Ple- no és prepotable. Vol dir que té una conductivitat per damunt del que s'accepte com a aigua prepotable i, per tant, necessita, per a convertir-se en auia potable, d'un tractament previ, un tractament que s'anomena dessalinització. Per tant, el 45% de les teòriques aigües que haurien de vindre del teòric transvasament de l'Ebre, també haurien de ser objecte d'un procés de dessalinització. I això vostés tampoc ho posen ací. Per què no ho posen? Perquè els arguments que estan utilitzant no són els que realment estan darrere del transvasament de l'Ebre o de la seua defensa del transvasament de l'Ebre.

Bé. Hi han coses que, de de veres, per favor, senyor Serra, un poquet de. Una cosa que ja no està en el text, perquè això haguera sigut ja molt fort, allò de les conques veïnes del Segura i de l'Ebre i la disparitat. Escolte, no mos conte arguments d'eixe tipus, que és que no se sostenen de cap manera. Vull dir, els rius que estan al costat del riu Ródano -no m'ix ara el nom, el Rhône- són rius xicotets mediterranis que tenen. vaja, no 8,5 vegades. no li puc comptar les vegades de diferència de cabal que tenen entre el Ródano i eixos rius. Per què? Perquè el Ródano naix en els Alps i els altres naixen en les muntanyes que hi han a la vora de. I, per tant, no tenen res a vore. El que passa amb el Segura i amb l'Ebre és una cosa molt semblant, perquè l'Ebre naix o naix i té la conca que té. I, lògicament, clar que ha tindre més recursos. Per tant, allò de conques veïnes és discutible, perquè una està abans de l'Ebre. No sé quants en tenim. Com a mínim, el Túria i el Xúquer com a rius d'entitat, per no parlar del Millars i de molts altres, o del Serpis i. No vull contar-li res més. No me conte eixes coses, perquè, clar, fan una miqueta de vergonya, de veres, plantejar eixes coses.

Quan diu. estan dient: «No, no duen suficient aigua, però van a omplir-ho tot de dessalinitzadores». Per favor, per favor, sigam seriosos, sigam seriosos! Si tan poca auia van a dur, com és que van a omplir-ho tot de dessalinitzadores? Vull dir, és que això tampoc se sosté.

I, bé, a mi m'agradaria. no sé si algú li ho dirà, però això de «

». Perquè jo l'única esquerra econòmica que realment identifique com a tal, a banda d'algun empresari que pot ser que siga membre d'algun partit d'esquerres o que diga que ideològicament és d'esquerres, l'única esquerra econòmica que identifique, des d'un punt de vista social, són els sindicats. Jo crec que els sindicats no s'han manifestat en este aspecte de la manera que vosté pareix que vullga assenyalar.

Plantegen perquè defensen el transvasament de l'Ebre de de veres, de de veres. I aleshores, discutirem sobre eixos arguments, discutirem. Per què? Perquè algunes de les coses per les quals vostés defensen el transvasament de l'Ebre és pel mateix que estan fent-se les dessaladores, i amb les quals nosaltres no estem d'acord, com és el creixement urbanístic desmesurat. Moltes de les aigües de les dessaladores ja estan plantejant-se per anar a cobrir demandes que no existixen en estos moments, que estan generant-se d'urbanitzacions. I, per tant, a això nosaltres ens oposem amb la mateixa vehemència -li ho puc assegurar-, amb la mateixa vehemència.

No, perquè. No puc votar a favor perquè vosté el que està dient-me ací és que no vull el dessalatge, però vull el transvasament de l'Ebre, que és pitjor que el dessalatge.

Per tant, clar, entre

, vosté comprendrà que una persona mínimament intel·ligent es queda amb

i no amb

Perquè vostés estan defensant això per això. I ho estan defensant perquè hi han molts interessos implicats en el transvasament de l'Ebre, interessos de companyies constructores, interessos de companyies elèctriques i molts altres interessos que generen

tot un enorme negoci al voltant d'eixa qüestió.

I em sembla lamentable, de de veres, que seguisca utilitzant-se com a moneda de canvi als agricultors, que es mereixen tot el respecte del món, i als quals moltes vegades se'ls està directament prenent el pèl en totes estes qüestions, perquè no estan defensant-se autènticament els seus interessos. Els seus interessos suposaria abordar un pla de reconversió de l'agricultura del sud de la província d'Alacant, un pla de reconversió de de veres, plantejat a partir dels recursos de què es disposen de de veres, i no de recursos ficticis, com els de l'Ebre o, en el seu dia, els del Tajo-Segura, que no van arribar mai. I això ha tingut com a resultat. bona part dels problemes que tenen ara són d'eixa. Fer una reconversió adequada d'eixe sector agrari seria molt interessant i seria molt beneficiós per als llauradors.

En compte d'abordar això, deixen que les coses seguisquen com van. I mentrestant, a demanar transvasaments que no arribaran mai i que mentrestant el que fan és incrementar la demanda d'aigua. Mala política. El que plantegen, és clar, no és una solució. El dessalatge massiu tampoc, des del nostre punt de vista, ho és, però el dessalatge és un mal menor en estos moments en comparació amb l'alternativa que

. (El senyor diputat desconnecta el micròfon)

El senyor president:

El senyor Signes Núñez:

Moltes gràcies, senyor president.

Els socialistes valencians hem d'expressar també la nostra alegria i satisfacció per la desestimació del Tribunal Constitucional als recursos d'Aragó i Castella-la Manxa a l'article 17 del nostre Estatut d'autonomia, que cal recordar que va ser pactat pels dos grups majoritaris d'esta cambra i també pels dos grups majoritaris de les Corts Espanyoles.

Article 17 que parla de redistribució i parla de sostenibilitat. Però mire, senyor Serra, eixe article 17 de l'Estatut d'autonomia de la Comunitat Valenciana no haguera sigut possible -i sí que parla de redistribució-, no haguera sigut possible fixar-lo en el nostre Estatut si haguérem fet cas a Aznar quan dia que «¿qué vamos a hacer si Dios ha hecho una España seca y una España húmeda? », que cada u que s'aguante.

Per tant, eixa redistribució no la visualitzava el senyor Aznar. Per tant, eixe article 17 no haguera sigut possible estar en l'Estatut d'autonomia.

Però miren, igual que jo sé que vostés també s'alegren de les dos sentències del Tribunal Constitucional, m'agradaria també que s'alegraren de la sentència del Tribunal Constitucional desbloquejant les obres de la dessaladora de Torrevieja. Ahí no han expressat la mateixa alegria. Vostés les sentències les admeten i les celebren quan estan d'acord amb els seus interessos i no quan no ho estan. I me sap mal que en este moment no estiguen ací l'alcalde i els regidors de Torrevieja, però dóna el mateix.

Senyors del Partit Popular -ara sí-, massiu és, segons el diccionari de la llengua, cosa molt nombrosa o que es realitza amb gran quantitat. I esta proposició se sustenta a l'aplicar indegudament este qualificatiu al dessalatge en la Comunitat Valenciana, per la qual cosa resulta absurda en el seu plantejament i inútil en les seues propostes.

En primer lloc, no existix a la Comunitat Valenciana un nivell de dessalatge que puga qualificar-se de massiu, perquè ni són molt nombroses les plantes que ara funcionen o estan projectades a la nostra comunitat -de fet el seu nombre és inferior al d'altres comunitats autònomes-, ni així mateix, el volum d'aigua que podem obtindre per mitjà d'este procediment pot considerar-se gran en relació amb la font de què s'extrau, perquè esta és el Mediterrani, evidentment.

Pel que fa als danys ambientals, que vostés afirmen que produiran les dessaladores, que estan promovent-se en la nostra comunitat, simplement he de dir-li que no són certs. No ho dic jo, ho han dit, com vosté sap molt bé, les universitats valencianes; ho ha dit el Tribunal Constitucional en el cas de Torrevieja; ho ha dit la Unió Europea, instàncies que han abonat la innocuïtat de totes i cadascuna de les dessaladores que estan promovent-se pel Govern d'Espanya.

Els abocaments de salmorra en les dessaladores no poden danyar la posidònia simplement perquè no la hi ha en els llocs on es realitzen els abocaments. Però si existira, tampoc resultaria danyada ja que els abocaments se realitzen a través d'emissaris submarins amb difusors que garantixen la total dilució de la salmorra sense que puga arribar a afectar el medi marí.

D'altra banda, cap de les plantes projectades afecta espais protegits i cap emet C02 en l'atmosfera, ja que funcionen amb energia elèctrica, senyor Serra.

Així mateix, la despesa energètica del dessalatge està lligada a la producció d'energies renovables a través d'un pla que vostés saben que el govern està elaborant, pel qual, en 2010 es generarà més energia de la que consumisquen totes les plantes dessaladores existents, per la qual cosa tampoc la producció de l'energia necessària per al dessalatge provocarà un increment de les emissions de CO2. Però tot açò, vostés ja ho saben i, per tant, esta proposició no va de dessalatge, sinó d'oposar-se que un govern d'Espanya socialista puga portar més aigua a la Comunitat Valenciana.

Sols cal recordar que el govern de La Generalitat, presidit per Eduardo Zaplana, i del que formava part el senyor Camps, va pretendre construir setze dessaladores només en la costa de la Vega Baixa a través del pla Paydes, amb

grega, un pla que, naturalment, el Partit Popular va recolzar però que no va saber gestionar i per això no es va executar. Això no era dessalatge massiu, senyor Serra. I cal recordar també que Camps va brindar, com a president de La Generalitat, amb l'aigua de la dessaladora d'Alacant i la va qualificar -done's compte com la va qualificar! - com l'aigua del futur, el senyor Camps, el seu president, del seu partit, i el president meu també, de La Generalitat, una aigua que ara pretén negar als valencians.

Per tant, l'única raó de la seua oposició al dessalatge és que l'està fent i pagant Zapatero, el president del govern, senyor Serra.

Encara que la veritat és que esta proposició només utilitza l'oposició al dessalatge com a excusa per a mantindre la ficció entre l'opinió pública valenciana que el PP defén el transvasament de l'Ebre. I això perquè després de la renúncia explícita del seu partit al transvasament de l'Ebre, la mentira que vostés han estat alimentant a la Comunitat Valenciana ha quedat al descobert, ha quedat al descobert.

Jo vaig sentir el senyor Costa quan en la Ser. , i ha quedat al descobert, no va a figurar el transvasament de l'Ebre en el seu programa electoral, va a figurar el mateix que figura en l'article 17 del nostre Estatut d'autonomia, senyor Serra. La retirada de qualsevol al·lusió al transvasament en les esmenes del PP, repetisc, als pressupostos de l'estat, va ser la carpetada definitiva de Rajoy a una entelèquia que ja no se sostenia. I, de pas, sap què va passar? Que va convertir Camps en víctima del foc amic. Això és el que li ha passat al senyor Camps, senyor Serra.

Per tant, el seu propi partit els ha desautoritzat, fins i tot el seu company de partit Valcárcel, president de Múrcia, diu, dia 12 de desembre de 2007, fa molt pocs dies: «El gobierno de Murcia deja solo al Consell y pide que termine las obras de la desalinizadora. Responsables del ejecutivo murciano afirman que están a favor de todo lo que sea llevar recursos hídricos y de agua a la región», que és el que haurien de fer vostés, és el que haurien de fer vostés, en compte de posar els impediments que estan posant.

Per tant, s'han quedat sense cobertura per a continuar mantenint les seues mentides i ara pretenen usar les Corts Valencianes com a escut. Miren, el dessalatge és una tècnica que proporciona aigua per a sempre. La senyora Marco abans parlava del tema de la incineració i dia una cosa que se dia en tot el món. Mire, senyora Marco, el dessalatge és una tècnica adoptada pels principals països del món.

El senyor president:

El senyor Signes Núñez:

. -perdó-, és una tècnica àmpliament usada en el món. El dessalatge és una tècnica adoptada pels principals països del món. Existixen més de 17. 000 plantes que proporcionen aigua a 150 milions d'habitants, de persones. En tot el món es produïxen uns 38 milions de metres cúbics al dia d'auia dessalada, és a dir, quaranta vegades més del que consumix la ciutat de Madrid. La comunitat científica internacional recolza esta tècnica, que compta amb l'aval d'organismes com l'Associació Internacional de Recursos Hídrics, i la Unió Europea també recolza el dessalatge finançant les construccions de plantes dessaladores com les del programa AGUA.

A més, és un sector líder en Espanya. A Espanya existixen dessaladores des dels anys sixanta, i actualment es troben en servei més de 700 plantes en l'estat espanyol, en Espanya, que abastixen una població de més d'un milió i mig de persones amb una producció de 800. 000 metres cúbics d'auia dessalada al dia. Els usos d'esta auia van des del reg d'explotacions agràries d'alt rendiment, com és el cas de Cuevas de Almanzora fins a l'abastiment urbà de grans ciutats, com és el cas, que coneixen molt bé, d'Alacant.

Les empreses espanyoles, senyor Serra, són líders mundials en este sector des de fa anys i han exportat les seues tècniques a zones com Califòrnia, Israel o els països àrabs. I vostés volen tancar-los les portes en la Comunitat Valenciana. També amb l'entrada en servei en 2010 de les dènou plantes dessaladores del programa AGUA, Espanya té ja una capacitat de producció de 2,8 milions de metres cúbics al dia d'auia dessalada, amb la qual s'abastirà una població superior a huit milions i mig de persones, convertint-se el nostre país en el més desenvolupat pel que fa a tecnologia i volum de dessalatge de tot el Mediterrani.

Totes estes obres del programa AGUA complixen escrupolosament, en contra del que vosté ha dit, els requisits legals de protecció ambiental necessaris per a la seua aprovació, segons les recomanacions d'organismes com la Unió Europea, l'OCDE i l'ONU. El Ministeri de Medi Ambient, senyor Serra, contràriament al que vosté diu, com organisme responsable en la matèria, assumix l'avaluació d'impacte ambiental de cada obra per a protegir la naturalesa durant les fases de construcció i funcionament de les plantes.

En definitiva, siguen més seriosos, senyors del Partit Popular. Retiren esta proposició i treballen per portar més aigua a la nostra comunitat i deixen que el Govern d'Espanya ho faça també.

El senyor president:

El senyor Serra Cervera:

Ya hacía tiempo, señorías, que se les brindó a ustedes la oportunidad, desde la Comunidad Valenciana, de cambiar de criterios, de cambiar de estrategias y de apostar por soluciones de verdad para los ciudadanos de esta tierra. Le puedo decir con muchísima claridad: mire, en la Vega Baja del Segura, en la Vega Baja del Segura, comarca que, por cierto, durante algunos años para el Partido Socialista no formaba parte de la Comunidad Valenciana, lo recordarán, y lo recordarán perfectamente,

El senyor president:

El senyor Serra Cervera:

El senyor president:

El senyor Serra Cervera:

El senyor president:

El senyor Torró Gil:

Val. Procuraré no esgotar-los, ¿eh? , que jo sé que estem cansats i tots tenim ganes d'anar-nos-en, però, a u, sentit al senyor Serra quasi. , no sé per a què fan falta partits d'esquerres, si està el PP, ¿no? , perquè ho abraça tot, per a què. , no pintem res,

A vore, jo, sincerament, parle per mi, supose que el senyor Signes ja li parlarà per ell, i ja és un fet habitual, no ha segut capaç de rebatre ni un sol argument del que li he posat jo damunt la taula, ¿eh? , ¡ni un! , ¿eh? , ¡ni un! Vosté ha eixit a parlar ací de les estratègies electorals, de la redistribució i la solidaritat, de «la España húmeda y la España seca», que, vaja, ara diuen de Lerma o d'Aznar. Pensava que això. , jo sóc de geografia i història, però és un concepte geogràfic, això. Ara resulta que és un concepte polític. No sé, algú m'ho haurà d'explicar. Deu ser ignorància particular meua, ¿no?

I ha dit coses així com que «todos nos alegramos de Los Monegros». Home, se n'alegraran vostés. Jo, sincerament, a mi, això de Los Monegros em pareix una solemne barbaritat, ¿eh?

Solemne barbaritat des de qualsevol punt de vista. Bé, el que s'alegre per això, que se n'alegre, perquè s'alegren que hi hagen desenvolupaments insostenibles, que l'aigua es malbarate, que es generen urbanitzacions que no poden generar-se.

El problema de la Vega Baixa és un problema estructural. ¡Clar que sí!

Deixem parlar. És un problema estructural des que es genera un determinat model de desenvolupament que no és sostenible amb els recursos hidràulics riquíssims de la Vega Baixa. Riquíssims, ¿eh? , riquíssims. ¿Val? Eixe és el problema. El problema no està que falta aigua, el problema està que generem un model de desenvolupament que demana més aigua de la que tenim. Eixe és el problema, i eixe és el problema que devem abordar i no el que vostés diuen. Eixe és el problema que devem abordar.

Clar, insistixc, el repte, discutixca'm els arguments que li he posat jo damunt la taula, no se'n vaja a contar-mos coses que, sincerament, algunes d'elles, que no sé que tenen a vore amb el que estem discutint, no sé què tenen a vore amb el que estem discutint ací les coses que vosté ens ha posat damunt la taula.

Siguen raonables, cenyisca's al que està discutint-se. I li torne a fer el mateix repte que li he fet abans: done'ns les raons per les quals de veres estan a favor del transvasament de l'Ebre, perquè no són les que posen en la moció ni les que ha dit ni ara ni abans. No són eixes les raons. Són unes altres. Discutim sobre elles, perquè ens aclarirem més tots i, sobretot, farem un favor molt gran als ciutadans parlant-los de la realitat de les coses que tenen davant de la cara i no de la realitat que creem artificialment perquè la gent no siga capaç de vore clarament els problemes que té. I això, jo crec que és un exercici de responsabilitat.

Jo diria més, jo crec que és una qüestió inclús ètica. Els polítics devem tindre la suficient altura ètica com per a parlar clarament dels problemes que afecten els ciutadans i de quines són les solucions que aportem i de per què les defensem, i no amagar-se darrere de polèmiques que l'única cosa que busquen és confrontació de caràcter purament partidista i electoral, que és el que vostés estan fent ací.

El que vostés estan fent ací és curiós, perquè, a més, mos va dir abans a mosatros, «no, és que clar, la conjuntura electoral fa que vostés plantegen» no sé què, no què més. Açò no és conjuntura electoral, ¿veritat que no?

Açò no és. ¡No, home! , ¿com va a ser açò conjuntura electoral? ,

¡per favor! , ¿com va a ser açò conjuntura electoral? ¡Clar! , és que, de de veres, moltes vegades fa una miqueta de vergonya sentir eixe tipus d'arguments, ¿eh? , fa una miqueta de vergonya.

I acabe, perquè no vull consumir el temps, tenim ganes d'anar-nos-en. El repte, de de veres, que en el proper debat siga capaç de rebatre els arguments que li hem posat damunt la taula, i no parlar-mos de coses que no tenen res a vore amb açò.

El senyor president:

El senyor Signes Núñez:

Bé, jo entenc que la situació en què els ha deixat el senyor Rajoy, de profunda depressió,

haja produït,.

El senyor Serra Cervera:

El senyor Signes Núñez:

. haja produït.

El senyor president:

El senyor Signes Núñez:

Bé, jo no sé si a la pròxima comissió, abans d'entrar me pose jo un esparadrap i, aixina,.

El senyor president:

El senyor Signes Núñez:

. en la boca i.

El senyor president:

El senyor Signes Núñez:

¿He de dir el que el senyor Serra vol que jo diga?

El senyor president:

Igual que les he respetado yo como presidente, señores diputados.

Uno, dos, tres, por favor, señores diputados. Hasta el momento, esta comisión, al igual que esta semana, que ha sido larga, copiosa en trabajo, creo que ha discurrido, pues, en un sano debate y en una sana posición, la cual, las diferentes posturas de todos y cada uno de ustedes se han dejado. , cuando les han tocado los turnos y, bueno, y excepto alguna cuestión muy leve, creo que ha sido una semana que puede terminar, bueno, deseándonos todos casi la feliz Navidad.

(Ininte­l·ligible) .

El senyor Signes Núñez:

Gràcies, senyor president.

Vaig a intentar atendre el seu prec i la seua suggerència, per allò que estem en dates nadalenques i no cal trencar el.

De totes formes, jo crec que estava dins del debat, estava perfectament dins del debat, perquè si jo he nomenat Aznar, abans ell havia nomenat Lerma també. Vull dir que. , i estàvem dins del debat.

Però, en qualsevol cas, té igual, és a dir, puc dir-li, senyor Serra, que m'ha avorrit la seua intervenció, i puc dir-li que la seua intervenció, igual que ha dit el representant de Compromís, ha segut una intervenció que no ha rebatut en absolut cap dels arguments que li he donat. En absolut. És a dir, ningun tipus d'argument.

Per tant. A més, crec que vosté ha mentit en la seua intervenció també.

Sí, perquè el tema de la «España seca y la España húmeda, y qué le vamos a hacer», vosté sap perfectament que això són paraules d'Aznar i no les adjudique a Lerma. Però, mire vosté, és que no pense seguir debatent el tema este, perquè pense que les postures han quedat suficientment fixades i, per tant, no vull seguir debatent el tema este.

Però el que sí que li demane, és que retire l'afirmació que ha fet que per als socialistes valencians fins fa un temps la Vega Baixa no era considerada una comarca de la Comunitat Valenciana. Això sí que li ho demane, senyor Serra, que ho retire i que faja que no conste en l'acta.

El senyor president:

El senyor Serra Cervera:

El senyor president:

(Intervé sense micròfon)

(inoïble per raons tècniques)

El senyor Serra Cervera:

El senyor president:

El senyor Signes Núñez:

Sí, mira, anem a vore, me pareix una eixida de to, de veritat, senyor Serra, el tema que vosté acaba. Perquè si ací mos remuntem a la prehistòria dels nostres partits,

a la prehistòria del PSPV i a la prehistòria del PP, que és Aliança Popular, ací podem traure, negre sobre blanc, moltíssimes coses.

De totes formes, puc dir una cosa.

Jo vaig dir. És que no, és que.

(Algú diu: «¡Por favor! »)

Però, bé.

Però, és que no sé.

El senyor president:

El senyor Signes Núñez:

¿He dit algun inconvenient o alguna imprudència, senyor president?

El senyor president:

El senyor Signes Núñez:

Gràcies.

En qualsevol cas, doncs, el senyor Serra i els membres del Partit Popular han de tindre molt clar, i ho vaig dir en el ple de les Corts, no sé si en la compareixença del conseller, quan va fer referència a mi en el tema de l'aigua, però ara. No, al conseller, García Antón. I ara ho repetixc, en nom meu i de tots els parlamentaris del Partit Socialista, que som parlamentaris que, per obligació, però sobretot per vocació, treballem per totes i cadascuna de les comarques de la Comunitat Valenciana, per molt allunyades que estiguen de la seu d'estes Corts Valencianes. I que quede clar.

El senyor president:

Proposició no de llei sobre la instal·lació de nous sistemes d'energia renovable en centres públics escolars, presentada pel Grup Parlamentari Popular (RE número 1. 598, BOC número 11)

El senyor president:

La senyora Bonet Mancheño:

La proposición no de ley que presenta hoy el Grupo Parlamentario Popular en la Comisión de Medio Ambiente de les Corts Valencianes tiene su origen en la preocupación común de toda la humanidad sobre el cambio climático en la Tierra y sus efectos adversos.

El senyor president:

La senyora Bonet Mancheño:

El senyor president:

La senyora Bonet Mancheño:

Señorías, ustedes conocen el texto de la proposición no de ley que hoy se presenta en esta comisión. Yo les ruego, en nombre de mi grupo, y porque entiendo que a todos nos preocupa por igual este tema, este problema, que nos ocupemos de establecer todas las vías posibles de actuación para trabajar por la sostenibilidad del medio ambiente.

Es por ello, y conocedores todos los aquí presentes de la propuesta de resolución, les pido, les ruego, el voto favorable a esta proposición no de ley, que viene a solicitar al Consell de La Generalitat el fomento de las instalaciones solares en los centros públicos escolares de nueva planta y en aquellos cuya adecuación lo permita.

El senyor president:

El senyor Torró Gil:

Més val arribar tard que no arribar mai. És dir, quan fa vint anys

(so per interferència d'un telèfon mòbil)

els grups ecologistes ja i alguns científics, en aquell moment encara no massa predicament en els mitjans de comunicació, ja anunciaven este tipus de coses i la importància de combatre això, molta gent es ria i inclús dien «ai, què exagerats i què coses! ». Ara s'ha convertit en una prioritat. És important que es convertisquen en prioritats. Ho pose com a exemple perquè este tema és com altres, vull dir, un demana i s'avança al seu temps, indica on estan els problemes, com seria important solucionar-los i la gent diu «ah, tu no saps el que estàs dient, estàs fóra de la realitat», i després resulta que en la pràctica la realitat acaba donant la raó lamentablement en estes coses.

I està bé, la veritat és que nosaltres li anunciem directament que anem a recolzar-la, anem a recolzar esta proposició no de llei, i felicitem el Grup Parlamentari Popular perquè la presenta, perquè està quasi clar que si l'haguera presentat qualsevol altre grup de l'oposició doncs hagueren ací començat a sorgir molts dubtes o esmenes per a vore de quina manera es farien.

Nosaltres, si no recorde mal, hem presentat esta mateixa proposició amb matisos de redacció, però en el fons la mateixa, crec que són tres o quatre voltes ja, i les tres o quatre voltes mos han dit que no. Ara el Partit Popular la presenta, perfecte, votarem que sí. Per què se'ns dia que no i ara el Partit Popular ho presenta? Doncs jo eixes coses no les acabe d'entendre massa bé. Però, bé, insistisc que està molt bé canviar de posició, si el canvi a més és favorable.

Vull felicitar a més l'exposició de la diputada Bonet perquè realment ha sigut molt acurada quant a la descripció dels problemes del canvi climàtic i quins són els seus orígens. No estic tant content amb l'autosatisfacció, de nou, sobre el desplegament de polítiques tan fastuoses; jo crec que, tant de bo estigueren fent-se les coses molt millor del que es fan en eixa qüestió, estaríem més avançats. Però, en definitiva, el més important és la proposta. És molt important que en l'escoles s'introduïsca, seria desitjable que no fóra només en les escoles, i jo crec que el compromís hauria de ser que tots els centres públics on es poguera s'instal·laren, i no sols de nova construcció, perquè, evidentment, els de nova de construcció, diguérem, ja vénen un poc obligats per la normativa, sinó en tots aquells que depenen de La Generalitat. Però, bé, està bé començar per les escoles.

I, per tant, sense més, anuncie el meu vot favorable a la proposició.

El senyor president:

El senyor Signes Núñez:

Gràcies, senyor president.

Naturalment des del Grup Socialista coincidim en la necessitat de lluitar contra el canvi climàtic, sobretot en un territori com el nostre, especialment vulnerable als seus efectes. Evidentment també, com el senyor Torró, no coincidim en la descripció que la senyora diputada ha fet de tot allò que ja La Generalitat està, diguem, desenvolupant al respecte del canvi climàtic.

Tanmateix també considerem que és imprescindible la participació de tots els agents socials i econòmics, com també de tots i cadascun dels ciutadans per a lluitar eficaçment contra l'amenaça que el calfament global suposa per al nostre model de vida i de benestar.

En este sentit, és evident que qualsevol iniciativa que servisca per conscienciar les noves generacions d'este problema, com també de la necessitat d'adoptar actituds més sostenibles en la nostra vida diària, suposa avançar en el camí adequat.

Considerem també que, donada l'especial contribució de les emissions produïdes pels combustibles fòssils al calfament de l'atmosfera, la seua substitució per fonts d'energia més netes i renovables ha de ser un objectiu prioritari en qualsevol estratègia de lluita contra el canvi climàtic. I en este sentit promoure l'autorització de l'energia solar tèrmica per al subministrament d'aigua calenta sanitària en els centres escolars és una mesura que considerem positiva i que recolzem. Encara que també pensem que a La Generalitat no li calia una proposició no de llei per a complir amb Kyoto i prendre les mesures a què està obligada des de fa massa anys.

No obstant, esta proposició no aporta res de nou respecte -al nostre parer- del que ja s'ha establit en el codi tècnic d'edificació, d'aplicació a tot el territori espanyol des de maig de 2006. A més no es deriva d'ella, de la proposició, cap compromís concret d'actuació per al govern valencià, i ni tant sols contempla un calendari d'execució de les mesures genèriques que es proposa.

En concret, proposar la introducció gradual -com diu la seua proposició- de l'energia solar tèrmica per al subministrament d'aigua calenta en centres públics escolars de nova construcció -com arreplega, dic, la primera de les seues propostes- suposa de fet rebaixar l'obligació establida en l'article 15. 4 del Codi tècnic d'edificació, que implica la introducció d'este sistema en tots els edificis de nova construcció, sense introduir ninguna gradualitat. Per tant, sol·licitem que s'elimine la paraula «gradual» de la seua redacció.

També sol·licitem que s'introduïsca un compromís temporal per al compliment de la segona proposta, de foment d'instal·lació en els sistemes fotovoltaics connectats a la xarxa en determinats centres educatius, i que s'establisca l'Horitzó de 2012, el de Kyoto, perquè tots els centres ja construïts que ho permeten compten amb les esmentades instal·lacions. La segona proposta que plantegem.

Contra la tercera proposta, d'instauració d'ajudes per a fomentar la instal·lació de noves energies en centres escolars sostinguts amb fons públics, entenem que a efectes de l'objectiu que es perseguix amb la proposició no de llei no hi ha justificació per a reduir estes ajudes als centres públics i concertats. Nosaltres creguem que, per tant, el seu àmbit hauria de comprendre a tots els centres, també als privats, perquè l'objectiu és el que és, i no té res que vore en que siguen els centres sostinguts amb fons públics.

Finalment, entenem que el desenvolupament de l'energia fotovoltaica en la Comunitat Valenciana ha de respondre al seu potencial, necessitats, interessos, i no pot quedar a l'atzar de les iniciatives privades o públiques que se vagen generant a pesar de que ja comencen a ser molt nombroses.

Per això, i en la línia de l'esmena que hem presentat als pressupostos de La Generalitat per a 2008, proposem que s'incloga en esta proposició la petició al Consell que aprove en el termini d'un any un pla de energies renovables de la Comunitat Valenciana que planifique el desenvolupament del seu potencial energètic en funció de l'interés general, el qual haurà d'incloure la planificació del desenvolupament de l'energia fotovoltaica en la nostra comunitat.

Encara que ens agradaria la submissió per part del PP dels suggeriments fets, no obstant, anuncie que, encara que no siga aixina, votarem favorablement a la proposició no de llei.

Gràcies.

El senyor president:

La senyora Bonet Mancheño:

El senyor president:

El senyor Serra Cervera:

El senyor president:

(S'alça la reunió a les 14 hores)

