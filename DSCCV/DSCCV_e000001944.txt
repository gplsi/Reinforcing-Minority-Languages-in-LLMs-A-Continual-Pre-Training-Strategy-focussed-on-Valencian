Comissió de Reglament realitzada el dia 13 d'octubre de 2020. Comença la reunió a les 12 hores i 5 minuts. Presideix el president de les Corts, senyor Enric Morera i Català. Reunió número 1.

El senyor president:

Molt bon dia, senyories.

Senyories, anem a donar inici a la Comissió de Reglament la present la legislatura.

Tenen les seues senyories la carpeta.

Anem a passar, en primer lloc, a verificar si tenim el quòrum en esta comissió. Li vaig a donar la paraula al secretari segon de la Mesa, l'espectable Luis Arquillos.

El senyor Arquillos Cruz:

Sí, bon dia, senyories.

(El secretari passa llista per tal de comprovar si hi ha quòrum)

El senyor president:

Senyories, verificat que n'hi ha quòrum, anem a passar als punts de l'ordre del dia que figuren en la convocatòria.

Sol·licitud de creació d'un grup de treball al si de la comissió per tal de realitzar una revisió profunda del Reglament de les Corts Valencianes, presentada pel Grup Parlamentari Ciudadanos (RE número 7. 725). Debat

El senyor president:

El primer punt és el debat de la sol·licitud de creació d'un grup de treball al si de la comissió. El primer punt, senyories. En relació als assumptes que tenim pendents de tramitar en la Comissió de Reglament eren cinc propostes de creació de grup de treball, presentades pels grups parlamentaris per a treballar en la reforma del reglament.

Per tant, entenc que n'hi ha una clara voluntat per part dels grups parlamentaris de mamprendre una reforma en profunditat de la norma que regula el funcionament de la cambra.

Per tant, des d'aquella presidència, propose l'adopció del següent acord: la Comissió de Reglament de les Corts Valencianes, en la reunió del dia 13 d'octubre del 2020, ha tingut coneixement dels escrits presentats pels grups parlamentaris, registre d'entrada números 7. 725, 7. 993, 13. 267, 16. 589 i 20. 614, i ha adoptat, els propose que adoptem el següent acord.

Primer, constituir en el si de la Comissió de Reglament una ponència formada per un membre titular i un dels suplents, designats pels grups parlamentaris, que elabore una proposta articulada de reforma del text vigent del Reglament de les Corts Valencianes, aprovat pel Ple el 18 de desembre del 2006.

Els treballs d'aquesta ponència hauran de concloure abans del mes de juny del 2021.

Segon, encomanar al servei de documentació, estudis i arxiu l'elaboració dels antecedents i documentació que necessite la ponència per als seus treballs.

Tercer, sol·licitar als lletrats i a la lletrada de la cambra l'elaboració d'un informe per a la ponència sobre els aspectes tècnics que, al seu criteri, tinga convenient modificar en el text reglamentari, i representen errors i contradiccions, o bé que estiguen inclosos en resolucions de caràcter general de la Presidència o acords unànimes dels grups parlamentaris.

Esta és la proposta que els faig. I, si els sembla bé, obriríem un termini que acabaria el pròxim dilluns, dia 19 d'octubre, perquè els grups parlamentaris pogueren designar els titulars i els suplents d'aquesta ponència.

I seguidament, si els sembla bé, els donaria la paraula als grups parlamentaris perquè en un temps de cinc minuts pogueren fixar posició sobre esta proposta de la presidència. Si tots els grups estem d'acord, doncs la donaríem per aprovada per assentiment. He intentat resumir el que.

Doncs, si els sembla correcte, passaríem a fixar posició. Veig que s'incorpora la il·lustre diputada Irene Gómez.

Per tant, de totes les propostes que s'han presentat, la idea seria constituir una ponència, que els grups parlamentaris designaren un titular i un suplent, fins al dia 19. I a partir d'ahí, se pogueren desenvolupar els treballs i modificaríem les regles de joc que tenim en el Reglament de les Corts.

Li done la paraula a la il·lustre diputada Irene Gómez, perquè fixe posició, en nom del Grup Parlamentari Unides-Podem.

La senyora Gómez Santos:

El senyor president:

Senyoria, la mascareta.

La senyora Gómez Santos:

El president Morera nos trae hoy una propuesta que contempla estos tres puntos, que son la creación de una ponencia para elaborar una propuesta articulada reforma (inintel·ligible) … texto reglamentario. De igual forma, nos propone que la ponencia finalice antes del mes de junio del próximo año.

Acabo. Analizar, reflexionar y debatir ante los nuevos retos que se nos presentan en el ámbito parlamentario, específicamente en lo referente a la reforma de nuestro reglamento, como instrumento básico y fundamental para el funcionamiento de les Corts y la actividad de las y los parlamentarios, se presenta hoy como importante.

El senyor president:

Moltes gràcies, senyoria.

Passarem ara a conéixer la posició que en nom del Grup Parlamentari Vox Comunidad Valenciana expresse la il·lustre diputada Llanos Massó.

La senyora Massó Linares:

El senyor president:

Moltes gràcies, senyoria.

Passarem ara a conéixer la posició del Grup Parlamentari Compromís. Senyor Ferri, que va participar ja en una reforma del reglament, una veu autoritzada, té vosté la paraula, senyoria.

El senyor Ferri Fayos:

Moltes gràcies, senyor president.

Efectivament, fa una legislatura i poc vam fer una xicoteta reforma del reglament que va propiciar, per exemple, que hi haguera una participació ciutadana ara mateixa en l'elaboració de les lleis. Però nosaltres, com no podia ser d'una altra manera, considerem que el reglament partix d'una situació de base en què estes Corts eren més bipartidistes del que ho són ara.

Ara són unes Corts multipartidistes. Com ja s'ha anomenat, n'hi ha sis grups parlamentaris, i per tant tenim un reglament que ha anat sent actualitzat al llarg del temps, però pensem que cal una reforma en profunditat per a adaptar-lo als nous temps.

I per això, nosaltres estem d'acord en la proposta que ha fet la presidència per a fer una ponència en la qual hi haurà un membre de cada grup i en la qual s'elaborarà al llarg d'uns quants mesos fins a juny de l'any que ve una reforma integral del reglament, en base també a l'experiència, en base a allò que ens diguen des de la casa que contempla errades o mancances en el reglament.

Però també per a actualitzar-lo, per a trobar solució a les problemàtiques que ens han anat apareixent durant estos temps, per a agilitzar els debats, per a millorar els temps de debat, fer una reflexió sobre com han de ser els debats parlamentaris per poder introduir més punts en un mateix Ple.

Perquè tant la part de control al Consell com la part d'impuls al Consell se puguen produir sempre simultàniament en els plens, i a més n'hi haguera també part legislativa que no ens provoque que moltes vegades no pugam fer eixa part d'impuls al Consell, perquè tenim els plens saturats.

Haurem de parlar també de mecanismes parlamentaris per a produir una major obertura del parlament, per a comunicar-se de forma més senzilla, eficient i directa amb el conjunt de la ciutadania; una ampliació de l'obertura a les institucions acadèmiques, tant per a assessorament dels grups parlamentaris com per a consultes i informes de les iniciatives parlamentàries, i també formació, per què no, dels diputats i de les diputades; la inclusió per a atendre de forma primordial i prioritària la diversitat, la igualtat i l'accessibilitat en tots els àmbits, accessibilitat universal.

Esta legislatura també s'ha caracteritzat precisament perquè hem començat a fer unes Corts més accessibles, però hem d'aprofundir també en eixa matèria en el reglament. I també vam començar la legislatura passada fent un impuls a la igualtat efectiva entre homes i dones en este parlament perquè els òrgans tingueren igualtat i comptaren amb igualtat efectiva entre homes i dones, però caldria també actualitzar el reglament en el seu conjunt en esta matèria.

I, en eixe sentit, també, fent cas a les peticions que n'hi han presentades per altres grups parlamentaris, pensem que cal també parlar de l'actualització dels procediments, per exemple, la signatura electrònica, cal també. , que s'han anat solucionant a base de resolucions de presidència, doncs haurien d'incloure's també en el reglament; la transparència dels grups parlamentaris en els seus comptes; també seria ideal que, donada la situació de la COVID-19, que ens ha mostrat com de difícil és el treball en una situació de pandèmia, haurem d'adaptar també el reglament i les Corts Valencianes a possibles futures situacions que es puguen donar en este camps. I, sobretot, també, facilitar el treball dels professionals i mitjans de comunicació adaptant les Corts a les noves tendències i a les noves situacions que es produïsquen ara mateixa.

En eixe sentit, nosaltres treballarem de valent perquè eixa reforma del reglament siga profunda, siga extensa, siga transversal i que millore totes estes qüestions de cara al futur dels treballs i que pugam acabar esta legislatura tenint un parlament del segle XXI.

El senyor president:

Moltes gràcies, senyoria.

Passarem ara a conéixer la posició del Grup Parlamentari Ciudadanos. Té la paraula la il·lustre diputada Patricia García, que fixarà la posició del seu grup.

La senyora García Guasp:

Y, a la vez también, por ejemplo, escribir manuales adjuntos, como ocurre en el Congreso de los Diputados, que hay otros manuales, cuando van los escolares. , por ejemplo, cuando vienen aquí los escolares, no sé si habréis estado en alguna de esas recepciones, el jefe de gabinete les enseña todo, les explica cómo funciona la cámara y los alumnos tienen un montón de preguntas. Entonces, también podríamos hacer unos manuales adjuntos que nos acerquen a los valencianos y a las valencianas y, también, que nos acerquen a cualquier agrupación o cualquier asociación externa a nosotros en toda la diversidad de la sociedad.

El senyor president:

Moltes gràcies, senyoria.

Fixarà posició en nom del Grup Parlamentari Popular la il·lustre diputada María José Catalá.

La senyora Catalá Verdet:

Gràcies, president.

Al respecto tenemos que trabajar y tenemos que pensar qué es lo que queremos: ¿queremos servir mejor o queremos vivir mejor? Yo creo que aquí tenemos que tener muy claro que lo que queremos es servir mejor. ¿Por qué digo servir mejor y no vivir mejor? Porque, claro, nosotros…, aquí les habla una persona que ha sido miembro del Consell y ha sido miembro del Consell cuando había un número de propuestas de resolución infinitas y los consellers pasábamos la noche en las consellerias. Ahora se ha reducido a un número limitado las propuestas de resolución que pueden presentar los grupos parlamentarios.

Y, en ese sentido, y en esta dirección, abordamos esta reforma del reglamento en las condiciones en las que se nos ha sido propuesto por el presidente de las Corts.

El senyor president:

Gràcies, senyoria.

Ja, per a finalitzar la intervenció dels grups parlamentaris, tindrà la paraula l'il·lustre diputat Pedro Ruiz, perquè fixe posició en nom del Grup Socialista.

El senyor Ruiz Castell:

Moltes gràcies, president.

Efectivament, el Grup Parlamentari Socialista també va demanar la creació en aquest cas d'una ponència al si d'aquesta comissió per tal d'abordar una reforma integral del Reglament de les Corts Valencianes, un reglament que, pel que hem sentit avui ací, totes i tots considerem que caldria modificar.

De fet, hem escoltat per part de diputades i diputats que m'han precedit en l'ús de la paraula plantejaments que compartim i certament hi ha processos que s'haurien de tractar de simplificar, aspectes al voltant dels quals pensem que és interessant que s'òbriga una reflexió i un debat entre els diferents grups parlamentaris per tal d'aconseguir una major agilitat, eficiència i transparència.

En eixe sentit, no tinguen dubte, perquè tenim l'ambició i la convicció que es pot avançar en eixa direcció.

La reforma de la norma que regula el funcionament d'aquesta cambra és necessària per tal de modernitzar-la i adequar-la al context actual en el qual s'ha d'aplicar, amb un parlament consolidat i, com s'ha dit també ací, més plural, amb més partits que mai.

L'objectiu ha de ser no només el d'actualitzar aspectes de la gestió administrativa, sinó transformar aquesta cambra en un parlament del segle XXI, on s'incorporen de forma natural elements relacionats amb qüestions com poden ser l'accessibilitat o l'ús de noves tecnologies.

Tanmateix, hauríem d'explorar mesures de revitalització del debat parlamentari, dels sistemes de control, que també alguns de vostés han esmentat.

Òbviament, com que parlem d'elements relacionats amb l'organització i el funcionament de les Corts, a ningú se li escapa que en la ponència ens haurem de replantejar aspectes relacionats amb temps d'intervenció, còmput de terminis amb els quals treballem o mecanismes de les votacions.

No crec que siga una qüestió d'acumulació de càrrecs, però estarem encantats d'escoltar el que tenen a dir tots els grups parlamentaris, especialment els que compaginen aquests càrrecs.

Però el que sí pensem és que cal racionalitzar el procediment legislatiu i, fins i tot, podrem plantejar la conveniència de reorganitzar les comissions previstes en el reglament amb caràcter necessari, tal com algun partit, de fet, ja ha suggerit en alguna ocasió.

Senyories, vostés ho sabem millor que jo perquè, al cap i a la fi, d'ací crec que soc el que menys està en possessió de l'acta de diputat, però la pràctica parlamentària ha posat damunt la taula, de manera continuada, durant tots aquests anys i des que es va aprovar el primer reglament de les Corts allà en 1983, qüestions noves a les quals ha de donar resposta sobre la marxa, moltes vegades en forma de resolucions de la presidència.

I, això, ha fet que, bé, malgrat haver-ne trobat solucions també s'hagen pogut identificar elements, fins i tot, contradictoris, els quals seria convenient modificar. I, per tant, em sembla un encert que se sol·licite als lletrats i a la lletrada de la cambra eixe informe al respecte, com recull l'acord que estaríem discutint ara mateix.

Al nostre grup parlamentari, fins i tot, li agradaria poder abordar a la ponència aspectes relacionats amb la regulació de la formació i de l'assessorament dins del nostre parlament com, per exemple, la possibilitat de comptar amb un gabinet de premsa o d'una oficina d'assessorament científic, tal com aprovàrem a finals de l'any passat a la Comissió d'Educació i Cultura.

En definitiva, estem disposats a discutir amb els grups parlamentaris al voltant de totes aquestes qüestions, a treballar en les línies que acabe d'esmentar o qualsevol altra que ens ajude a dotar-nos d'un millor reglament i, en eixe sentit, doncs, considerem que la proposta de la presidència és adient i des d'aquest grup parlamentari estem en disposició d'acceptar-la.

Moltes gràcies.

El senyor president:

Moltes gràcies, senyoria.

Doncs, una vegada escoltats tots els grups parlamentaris, doncs, queda clar que constituirem la ponència, que els grups podran designar diputades, diputats, un titular i un suplent, fins al pròxim dia 19 d'octubre.

I, efectivament, hi ha unes circumstàncies canviants que hem anat adaptant-nos a través de resolucions de presidència. Sense anar més lluny, demà en el Ple de les Corts hem aprovat una resolució per la qüestió del vot telemàtic, ja farem una reunió de ple amb tot l'hemicicle, amb tota la totalitat del Ple de les Corts.

I sí que m'agradaria dir que hem anat elaborant eixes successives resolucions, que són diverses, amb un nivell d'unanimitat, de consens…, diria que d'unanimitat de tots els grups. Perquè, en definitiva, el que estem fent és crear les regles de joc que ens permitisquen, doncs, servir, servir al nostre poble i fer els treballs més àgils i comprensibles per la nostra ciutadania.

Per tant, escoltat el debat, crec que tenim la situació clara i, per tant, ja no queden més punts en l'ordre del dia. Agrair-los el treball, suspendrem. , suspendrem no, ja, clourem la… Anava a dir suspendre fins a demà, no, però…, (rialles) cloguem la comissió i ens tornem a vore demà en l'inici, a les deu i mitja, del Ple de les Corts.

Moltes gràcies, senyories.

(S'alça la reunió a les 12 hores i 37 minuts)

