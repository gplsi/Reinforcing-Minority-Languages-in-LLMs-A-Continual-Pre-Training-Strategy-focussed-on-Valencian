Comissió d'Obres Públiques i Transports realitzada el dia 25 d'octubre de 2012. Comença la reunió a les 11 hores i 48 minuts. Presideix el diputat senyor Rafael Ferraro Sebastiá. Reunió número 10.

El senyor president:

(Inoïble) . convocada per al dia de hui.

En primer lloc, la senyora secretària passarà llista per tal de comprovar si n'hi ha quòrum.

Senyora secretària.

(La secretària passa llista per tal de comprovar si hi ha quòrum)

La senyora secretària:

Hi ha quòrum, senyor president.

El senyor president:

Moltes gràcies, senyora secretària.

Primer punt de l'ordre del dia: lectura i aprovació, si procedix, de l'acta de la reunió anterior. Les seues senyories tenen l'acta en la seua carpeta. Si els pareix bé, l'aprovem per unanimitat. Moltes gràcies, queda aprovada.

Elecció de la vicepresidència de la comissió

El senyor president:

I el segon punt: elecció del vicepresident de la comissió.

Havent-se produït la vacant del vicepresident, i d'acord amb l'article 39. 3 del Reglament de les Corts Valencianes, procedirem a l'elecció del nou vicepresident. Cada diputat escriurà un sol nom en la papereta i resultarà elegit vicepresident o vicepresidenta qui obtinga major nombre de vots.

El senyor secretari procedirà a llegir el nom dels diputats per a començar la votació. Moltes gràcies.

(La secretària crida per ordre alfabètic les diputades i els diputats perquè depositen la papereta en l'urna)

Moltes gràcies, senyora secretària.

Anem a fer l'escrutini.

(El president fa l'escrutini)

Senyories, el resultat és: 8 vots a favor del diputat senyor Antonio Peral i 6 en blanc. Per tant, queda designat vicepresident de la comissió el senyor Antonio Peral.

Prenga vosté possessió del seu lloc. (El senyor Peral Villar ocupa el lloc de la vicepresidència)

Abans de finalitzar, recordar a les seues senyories que el dia 30 tindran la comissió, ja convocada, i desitjar-los a tots bon cap de setmana i fins al dimarts.

S'alça la sessió.

(S'alça la reunió a les 11 hores i 53 minuts)

