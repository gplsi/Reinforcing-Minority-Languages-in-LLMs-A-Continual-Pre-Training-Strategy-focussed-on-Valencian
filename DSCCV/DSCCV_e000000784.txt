Comissió de Sanitat i Consum realitzada el dia 30 de setembre de 2014. Comença la reunió a les 16 hores i 29 minuts. Presideix la diputada senyora Desamparados Sancho Vicente. Reunió número 29.

La senyora vicepresidenta:

(La secretària passa llista per tal de comprovar si hi ha quòrum)

La senyora vicepresidenta:

El senyor Tormo Ruiz:

Moltes gràcies.

Des de la Conselleria de Sanitat s'ha decidit seguir estrictament la instrucció decretada pel Ministeri de Sanitat sobre els sèrums contra els virus de la varicel·la zòster als menors de dotze anys, malgrat que els pediatres i els vacunòlegs recomanen incloure en el calendari de les vacunes la immunització enfront d'aquesta malaltia als dotze mesos d'edat i una segona dosi als dos i tres anys, preferentment als dos anys.

I la interpel·lació meua era si la Conselleria de Sanitat és conscient de les implicacions que suposa el llevar la vacuna als xiquets i xiquetes menors de dotze anys.

No és intenció de qui parla alarmar. O siga, esta no és la qüestió. És més, vaig a ser sincer i entenc que no n'hi ha un consens dins de la professió mèdica, però sí que ens preocupa al nostre grup, em preocupa que si açò correspon a una decisió política, seguint fil per randa el que ha aprovat el ministeri, o si és una decisió tècnica.

I el cert és que hi ha veus dels professionals de la medicina -de la pediatria- que pronostiquen un repunt de complicacions de la varicel·la si no se fa la seua subministració abans dels dotze anys.

És més, professionals de la medicina com l'expert mundial en vacunes Martinón-Torres. , desmentix que cobrir amb vacunació la població podria fer que la malaltia es desplace a l'edat adulta.

Sembla que aquest seria un argument que arreplegaria el govern espanyol per prohibir la vacuna abans dels dotze anys, un argument esgrimit per l'Agència Espanyola de Medicaments, però que altres professionals, entre ells, el Comité Assessor de Vacunes de l'Associació Espanyola de Pediatria, són contraris, doncs les dades sembla que no demostren que siga així.

Però és que ni el ministeri ha segut capaç d'aclarir quins són els criteris que ha decidit el retirar la vacuna per als xiquets i xiquetes.

Però és que a banda trobem que el tractament d'estes vacunes depén dels ciutadans i ciutadanes en quina autonomia, en quin territori estiguen.

En dades de juliol de 2004. , de 2014, perdó, trobem que en Astúries se subministra a partir dels deu anys; en Navarra, a partir dels tres, i en el País Basc, a partir dels deu, la qual cosa encara evidencia més que no és un criteri mèdic consistent el que impedix la dispensació de la vacuna.

I, clar, això és el que mos fa pensar que, tal vegada, si no n'hi ha un criteri mèdic clar, el que siga és el típic criteri de la maquinària de retallades que posen vostés -el Consell- en marxa, unes retallades que estan afectant greument a la sanitat. I, per tant, voldríem aclarir quins són els criteris que seguix la conselleria per a haver retirat les vacunes. , la subministració de les vacunes als menors de dotze anys.

Moltes gràcies.

El senyor secretari autonòmic de Sanitat:

La senyora vicepresidenta:

El senyor Tormo Ruiz:

El que passa és que de la seua intervenció no ha quedat clar si el criteri és un criteri tècnic o és un criteri polític economicista.

El problema és que a l'estat espanyol ja n'hi han autonomies, com la gallega, en la qual s'està veient un repunt a l'alça molt significatiu dels casos de varicel·la per no subministrar-la en els primers anys.

Ha posat exemples, però, clar, per exemple, en Estats Units sí que se fa eixa administració i està controlada la varicel·la.

Però és que, a més, vostés han retirat de les farmàcies la possibilitat de l'accés a adquirir les vacunes per a un control hospitalari, però el que ací estem veient és que pot haver-hi un classisme també quant a la varicel·la. És que anem a trobar que aquell qui puga obtindre la vacunació per als seus fills pels mitjans que corresponga, ho van a fer, i els que no, no van a poder.

I per tant. , sobretot no queda clar de la seua intervenció per què -perquè vosté ha nomenat algunes ciutats autònomes, a més de les comunitats autònomes que havia comentat jo- no tot el territori seguix la mateixa pauta.

Per tant, no és cert que no n'hi haja autonomia per part de la conselleria per a resoldre amb un altre camí i, per tant, poder possibilitar que els xiquets i xiquetes valencians tinguen accés a la vacuna de la varicel·la. És una decisió d'este govern, ho han pres així altres governs autònoms. Per tant, queda la sospita, si m'ho permet, que està dins del pack de les retallades.

Jo sé que no li agrada, però com comprendrà, amb la que està caiguent, el que un primer pensa, i no sols un, sinó en general la ciutadania, és que no tenen accés els seus xiquets i xiquetes. , no dóna l'opció als pares i les mares que puguen vacunar als xiquets i xiquetes valencians amb la vacuna contra la varicel·la perquè vostés han fet una altra retallada en el servei sanitari. I, per tant, la sospita continua i espere que açò tinga una reversió.

Moltes gràcies.

La senyora vicepresidenta:

El senyor secretari autonòmic de Sanitat:

La senyora vicepresidenta:

El senyor Tormo Ruiz:

Anem a parlar del servei d'ambulàncies; el servei d'ambulàncies, bàsicament del suport vital bàsic i del transport no assistit, que té contractat la conselleria.

Ací, nosaltres la preocupació que teníem és que el transport en estos vehicles, en estes ambulàncies s'estava utilitzant en ocasions per a serveis privats i… en la resposta que mos va donar escrita el conseller no queda clar, no mos aclarix el dubte. És més, en els coneiximents que tenim mosatros de la relació de queixes que hem rebut apunta exactament al contrari.

Resulta que el conseller ens nega la major en la resposta escrita en la qual diu, «no, no, és que les ambulàncies poden portar a equívoc perquè porten el logo de La Generalitat però tenen una contractació d'unes hores; estem exceptuant òbviament les de vint-i-quatre hores perquè, òbviament, les de vint-i-quatre hores estan les vint-i-quatre hores a l'abast del servei públic, però aquelles que no són de vint-i-quatre hores, aquelles ambulàncies que no són de vint-i-quatre hores, quan acaben el seu horari, tenint eixe logo de Generalitat, doncs van a fer el seu servei privat». Però és que la realitat és una altra, no és aixina que se fitxa i s'acaba un servei públic en les ambulàncies contractades i se passa al servei privat, sinó que n'hi ha un transvasament, al nostre entendre, d'eixos efectius públics per a serveis d'urgència, bàsicament quan s'acudix a les diàlisis.

Però és que, a més, dóna la circumstància que quan s'acudix a la diàlisi i acudix una ambulància, per exemple, que té un camillero, resulta que si en el servei públic resulta que en eixe moment l'1-1-2, el 112, fa una cridada perquè necessita un servei d'ambulància amb camillero perquè la persona que… el pacient que s'ha d'atendre té la mobilitat reduïda, resulta que eixa persona, eixe pacient que està esperant el servei públic d'una ambulància amb camillero per a poder desplaçar-se, té d'esperar-se perquè mentres està fent l'ambulància un servei privat.

I és notori que n'hi han retards en l'atenció de pacients; i és més, ens ha aplegat que hi han havut instruccions verbals que no n'hi haguera una relació d'eixos… un registre d'eixes tardances.

També n'hi hauria de parlar del 112, una mesura que els professionals del sector veuen que suposa un endarreriment en l'atenció del servei. El 112 recordem que ha integrat el CICU i que ahí se tarda un temps que de vegades en qüestions vitals és molt, molt important, atendre ràpidament. I és que a banda, el sector és un sector que requerix una coordinació perquè ahí trobem un magma d'empreses i tipologia d'ambulàncies, un magma d'empreses que cada una tira per al seu costat.

Nosaltres entenem que és un servei vital i que deuria de ser impartit des del servei públic amb vehicles públics perquè hauríem de saber quant costa el lloguer dels vehicles perquè, òbviament, quan se privatitza, això té un cost. I no… apuntar, com sol passar, que al final és un negoci per a certs amics del poder.

En definitiva, entenem que cal organitzar el sector de les ambulàncies. S'han de dotar de major transparència, de pressupost adequat, plantilla adequada formada i uns horaris racionals sense animalades que s'estan fent en el sector, que posa en perill els pacients i, òbviament, nosaltres defensem, des de la titularitat pública, inqüestionable.

Moltes gràcies.

La senyora vicepresidenta:

El senyor secretari autonòmic de Sanitat:

La senyora vicepresidenta:

El senyor Tormo Ruiz:

Gràcies.

A vore, és que ací el sistema este realment és un sistema pervers, si me permet dir-ho, perquè resulta que per un costat s'estan derivant diners per a un lloguer de vehicles que després, atenent inclús, encara que fóra cert el que s'ha dit des de la conselleria, des del conseller, la resposta, que s'utilitza només després en uns serveis privats quan correspon que ha deixat els serveis públics, però és que ací hem vist que estos vehicles, estes ambulàncies, han estat equipades amb diners públics, amb desfibriladors, dispositius Lucas, aparell d'electrocardiografia, tensiòmetres. Des del 2011 al 2013, 65. 000 euros en una partida. I, clar, això revertix en el servei públic però, òbviament, revertix també en el servei privat on s'està fent ús, per part de l'empresa corresponent, d'un material que posem tots els ciutadans i ciutadanes.

Per tant, és un sistema, com dic, pervers, en el qual sembla ser que està separada de forma clara el que és públic i el que és privat, però no és així. El que n'hi ha és un transvasament del que és públic cap al que és privat.

Gràcies.

La senyora vicepresidenta:

El senyor secretari autonòmic de Sanitat:

¿Qué ocurre con aquellas ambulancias que sí que tienen un horario menor que es de doce horas? Pues según los contratos, los pliegos, pues estas ambulancias en el tiempo que no están contratadas por la Conselleria de Sanidad, se les permite tener funciones estrictamente sanitarias. Entonces, esto es lo que yo entiendo que en un momento determinado puede generar confusión y hacer este tipo de preguntas. Por eso la contestación es muy contundente, es decir, esto no existe y lo que tenemos es la realidad. Afortunadamente, desde mi punto de vista, un servicio de ambulancias que da muchas utilidades desde la máxima urgencia a lo que es el transporte sanitario a los ciudadanos de la Comunidad Valenciana en todos los rincones, algo que en otros años era algo impensable, afortunadamente ahí hemos avanzado bastante. Como siempre digo, todo mejorable, pero de lo que teníamos a lo que tenemos hemos dado un salto cualitativo importante.

La senyora vicepresidenta:

Pregunta número 1. 344 formulada por el diputado Víctor Tormo Ruiz del Grupo Parlamentario Esquerra Unida. Cuando quiera. (S'interromp la gravació)

El senyor Tormo Ruiz:

(Inoïble) . ací. -gràcies- ací estic parlant de l'acord que la Conselleria de Sanitat i el (inintel·ligible) . ha fet respecte a l'hospital militar de Mislata motivat per les reivindicacions veïnals perquè se dotara aquest hospital i donara un servei a la zona. I estava diguent que és un acord que és paper mullat i estava fent la reflexió que és paper mullat com. encara que parega una imatge irrisòria, però és que és així, és paper mullat com en les pel·lícules d'indis i vaquers. Este acord està incomplert, totalment. Desgranant l'acord diu: «Actualmente el centro -és un acord firmat per la conselleria l'11 de novembre de 2009- actualmente el centro presta los servicios de laboratorio radiodiagnóstico y urgencias, y cirugía ambulatoria. »

Bé, en el centre no se presta el servei de laboratori radiodiagnòstic; el servei de radiologia no se pot portar a terme perquè no existix personal que el faça funcionar. Per tant, la maquinària està però no n'hi ha personal. Quant a urgències, se va pensar unir les urgències ambulatòries amb les de personal. De fet, se va traslladar el personal a l'hospital per a donar el servei conjuntament, però al poc de temps va ser traslladat a Manises. Per tant, tampoc se complix les urgències. I en cirurgia ambulatòria, se feien xicotetes operacions i també han segut traslladades a Manises.

Açò quant a un dels punts. La conselleria se va comprometre a millorar progressivament els recursos, i és que no és que no s'han millorat, és que, al contrari, s'han llevat equipaments d'especialitats i s'ha instal·lat en Manises.

El laboratori feia analítiques de Mislata, Quart de Poblet i València-Campanar que les han derivat a una subcontracta privada.

Després, el compromís de l'atenció mèdica qualificada per a lesions especials en què se dotava de 120 llits, de 120 llits, ha quedat només en 21. De les dos sales obertes, una està tancada en estos moments.

L'edifici del centre d'especialitats una vegada «se realice la remodelación estructural para adaptar las dependencias a la modernidad y funcionalidad, a junio de 2010 contará con». I vostés comencen a dir ací, en el seu acord: consulta de 21 especialitats, àrea de laboratori. És que això està incomplet.

Després, dia, per exemple, que la unitat d'ingrés de curta distància d'observació, diagnòstic i tractament en els casos de patologia del pacient, entre vint i quaranta llits, segons necessitats, tampoc existix, i estava en l'acord.

El centre de planificació familiar, tampoc existix. Està en Manises. Dien en l'acord que en maig del 2010 el centre d'hospitalització iniciaria la remodelació perquè les següents àrees puguen optimitzar l'assistència a mitjans del 2011. L'àrea d'hospitalització de mitjana i llarga distància, tampoc funciona. L'àrea d'ingrés de mitjana i llarga estada de salut mental, tampoc funciona. Total, dien en l'acord que comptaria, l'hospital, amb unitats de referència provincial o regional, segons les necessitats assistencials, unitat de danys medul·lars, unitats de danys sobrevinguts, etcètera, tampoc s'ha complit.

En total, a vore, que això és del 2009 i estem en el 2014, i és que no s'ha complit. I, per tant, vostés segurament farien el paripé i quedarien molt bé davant dels veïns i veïnes de la zona, però la realitat és que no s'ha complit res de l'acord.

Moltes gràcies.

La senyora vicepresidenta:

El senyor secretari autonòmic de Sanitat:

Por su parte, el departamento de salud de l'Horta-Manises cuenta con servicio de TNA, soporte vital básico y SAMU. En la actualidad, junto al punto de atención continuada del hospital hay una base de soporte vital básico.

Además de todos los servicios descritos, le puedo indicar que están en estudio en estos momentos varios proyectos que van a permitir un mayor aprovechamiento de las instalaciones del antiguo hospital militar. Actuaciones entre las que puedo destacar un nuevo centro de salud mental para adultos y para la población infantojuvenil, un servicio de cirugía ambulatoria, un área multidisciplinar de rehabilitación, una unidad de rehabilitación cardiaca. También tenemos previsto ampliar la unidad de neurorehabilitación infantil, el programa de atención al daño cerebral sobrevenido y la capacidad (inintel·ligible) … del centro.

La senyora vicepresidenta:

El senyor Tormo Ruiz:

És que -a vore- ningú ha dit que l'hospital estiguera tancat. El que estem diguent és que n'hi ha un acord recent, del 2009, en el qual la conselleria s'havia compromés a donar uns serveis. I vosté ací no pot dir que eixos serveis a què s'havia compromés s'estan donant.

Perquè jo no he nomenat tota la retafila de les coses que s'han promés i no estan, podria seguir…. De la consulta de 21 especialitats, en estos moments n'hi han 17. De l'àrea de laboratori, és veritat, vosté l'ha nomenat, però és que cal aclarir que de les poques analítiques que se fan, són les que se denominen de base seca, o siga, les de funció i anàlisi instantani. La resta van totes a Manises.

El servei d'urgència i urgències pediàtriques de vint-i-quatre hores no existix, i estava, i estava en l'acord i no existix.

Per tant, a vore, ací estem parlant d'un incompliment…, perquè, clar, quan aplega les eleccions, els agrada prometre molt al Consell i al conseller i al president. I és que després la realitat se torna en contra. Açò està signat per la Conselleria de Sanitat i està incomplert. No és que estiga tancat l'hospital militar, però n'hi han molts incompliments, n'hi han molts serveis que ja no existixen i estan minoritzats, estan retallats o s'han portat a altres llocs.

La senyora vicepresidenta:

El senyor secretari autonòmic de Sanitat:

Es cierto, y no se trata de hablar en estos momentos, de lo que es la concesión de Manises. Creo que algunos de los problemas que usted plantea, si realmente coincidiesen con la realidad, no sería una (inintel·ligible) … parlamentaria usted y yo hablando, sería un clamor popular algunas de las cosas que usted plantea como un no funcionamiento de ese departamento.

La senyora vicepresidenta:

La senyora Oltra Jarque:

Gràcies, senyora presidenta.

Senyor Ibáñez, a vore si ací també estan tan encantats. I ¿com valora el Consell els efectes del copagament farmacèutic en l'economia de les persones que pateixen algun grau de discapacitat?

La senyora vicepresidenta:

El senyor secretari autonòmic de Sanitat:

La senyora vicepresidenta:

La senyora Oltra Jarque:

Gràcies, senyora presidenta.

Senyor Ibáñez, jo li agraïsc almenys que reconega que nosaltres en este tema hem sigut coherents.

El tema és que ara resulta que l'informe de la sindicatura de Greuges diu exactament el mateix que nosaltres duguem dient durants estos últims anys, diu exactament el que diu. I és que, un, el patiment que s'està ocasionant a les famílies; i dos, que s'està cometent una il·legalitat al no mantindre la gratuïtat de l'accés als medicaments als menors d'edat amb un grau de discapacitat major del 33%.

Vull dir, això ja ho diu…, no jo ni el Grup Compromís, ho diu l'informe del Síndic de Greuges, que a més és especialment contundent quan diu que en este punt és precís destacar que moltes de les queixes plantejades davant el Síndic de Greuges es referixen a menors d'edat amb discapacitat igual o superior al 33%, als quals se'ls ha suprimit la gratuïtat dels medicaments. Considerem que la vigència de l'article 20, de la Llei 8/2008, està fora de tot dubte. Això és el que ha dit en el seu informe el síndic, a banda de moltes coses més sobre l'aplicació rigorosa de l'element o criteri de la renda, que pot atemptar al principi d'igualtat, ja que causaria enormes perjudicis als col·lectius de persones discapacitades i les seues famílies.

Perquè vostés estan aplicant el mateix criteri de renda que ja de per si no té progressivitat, perquè passar de 18. 000 a 100. 000 és tan ample que ahí no n'hi ha progressivitat ninguna. A banda que un criteri de renda ha de tindre en compte -i això ho diu també l'informe- les circumstàncies concretes de cada individu i de cada família, perquè un pot tindre la mateix renda que un altre, però un pot tindre hipoteca i l'altre no, un pot tindre més despesa per causa de la seua discapacitat i altra persona no. I que això ho haurien de vore els equips dels serveis socials multidisciplinars dels ajuntaments i que s'hauria d'anar, en tot cas, a un pla personalitzat de cada persona. Tot això ho diu l'informe del Síndic de Greuges.

I sobretot, desmunta la mentida que vostés han estat repetint i repetint i repetint quan vostés han afirmat que el copagament als menors d'edat venia mandatat per la Llei 16/2012. Això no és veritat, senyor Ibáñez. I no és no perquè ho haja dit jo, ni ho haja dit el Grup Compromís, ni ho hagen dit els altres grups de l'oposició, ni ho haja dit el Cermi, és que ho diu el Síndic de Greuges, i ho diu en un informe, on diu que la llei que diu que els menors d'edat han de tindre, amb discapacitat superior al 33%, han tindre els medicaments gratuïts està plenament vigent.

Aleshores, a partir d'este informe, i del contundent que és aquest informe, perquè parla directament del patiment que s'està ocasionant a les famílies, igual vosté me pot contestar la pregunta, que la té vosté des de juliol i que és mol senzilleta. Jo vullc que vosté me valore l'impacte i els efectes que ha tingut este copagament, que és un repagament, en els famílies.

No me val que vosté s'escude en una situació econòmica per a justificar un copagament absolutament injust. Perquè, en tot cas, qui ha d'aportar més ho ha de fer a través del sistema tributari. Si n'hi han persones amb discapacitat molt riques, ja pagaran impostos a través de la renda. Ahí és on se distribuïx la riquesa, ahí és on se fa justícia; No fent pagar per uns medicaments que li costen el mateix a una persona que té una renda molt baixa, que a una persona que la té molt alta o a una persona que té una situació familiar pel que siga que li fa tindre més càrregues econòmiques o perquè hi ha dos discapacitats en la mateixa família, perquè hi ha moltes casuístiques.

I vostés han fet ací taula rasa, sense mirar cada cas concret, cada família concreta i la casuística, que és el que li està dient el síndic que vostés han de fer a través dels serveis socials municipals, que és l'administració més propera als ciutadans.

Aleshores, què me diu vosté de que el síndic afirme que l'article 20 de la llei que emparava la gratuïtat dels medicaments als xiquets i xiquetes amb discapacitat estiga vigent i vostés seguixen escudant-se en la Llei 16/2012? Com valora això, que el síndic haja destapat la seua mentira? I me conteste a la pregunta: com valoren vostés l'impacte que les seues mesures injustes tenen a les persones i a les famílies de persones amb alguna discapacitat?

La senyora vicepresidenta:

El senyor secretari autonòmic de Sanitat:

Estamos hablando de un colectivo de más de cuarenta y dos mil personas y tengo que decirle que personas que pagan una cantidad superior a los cien euros, que entiendo que ya es una cantidad importante a la hora de hacer frente a lo que es un problema y encima pagan unos fármacos, de un colectivo de 42. 000 estamos hablando aproximadamente de unas sesenta personas. Y en esas 60 personas o 70 u 80, el número que sea, es donde hacemos un seguimiento especial y entendemos que los servicios sociales de los ayuntamientos son los que van a hacer un seguimiento y a ese tipo de personas entendemos que es a los que se les está ayudando.

La senyora vicepresidenta:

La senyora Oltra Jarque:

Gràcies, senyora presidenta.

Quina valoració realitza el Consell, al que vosté hui ací representa, sobre les actuacions i decisions adoptades pel tribunal designat per a cobrir el lloc de cap de servei de Microbiologia de l'hospital La Fe de la ciutat de València? Perquè no ens perdem estic referint-me en concret a aquella baremació que va acabar al crit de «tongo, tongo, tongo».

La senyora vicepresidenta:

El senyor secretari autonòmic de Sanitat:

La senyora vicepresidenta:

La senyora Oltra Jarque:

Gràcies.

A mi me sembla preocupant que un Consell, que li paguem el salari tots els mesos, davant d'un nomenament, d'una baremació que acaba als crits de «tongo», perquè s'entén que hi ha hagut trampa, el Consell no tinga opinió, quan això afecta un cap de servei i quan vostés són el cap de l'administració. I li dic vosté en este moment que està representant ahí al conseller, que s'ha amagat ben bé per a no haver de respondre a esta pregunta.

Perquè en les bases de convocatòria per a cobrir els llocs de cap de servei s'ha inclòs una cosa molt sorprenent i segurament fins i tot il·legal, com és computar l'experiència en llocs de nomenament discrecional por servicios prestados en puestos de carácter directivo en centros sanitarios públicos. S'ha agarrat i s'ha dit, «ací, que te vam ficar a dit, ara això puntuarà perquè sigues cap de servei». I això trenca per complet la normativa i els requisits constitucionals del mèrit, capacitat, etcètera, del tema de la funció pública.

Perquè, clar, jo agarre el meu amiguet, que l'he tingut ahí de director a dedo durant anys i li faig computar això. Se prima la gestió sobre els mèrits docents i investigadors. I eixes bases les han fetes vostés, vostés almenys són els responsables. Òbviament la majoria d'eixos mèrits de gestió els acaparen tots els afins al Partit Popular, se parla en el sector d'un 90%.

Vostés el que estan fent és col·locar els seus amiguets en els cap de servei, perquè com saben que se'ls acaba el govern, perquè la gent els rellevarà d'eixe gran honor que han tingut vostés durant vint anys, com vostés no van a estar en el govern estan copant els caps de servei de manera absolutament espúria, que és fer comptar com a mèrit haver sigut enxufat del Partit Popular.

En el cas en concret que preguntem qui ha obtingut la plaça és l'home d'Asunción Perales, que ocupa la direcció econòmica de l'IVO. Vaja, el Consell no se clava en estes coses, però quina casualitat, amiga íntima de Llombart, el conseller que avui s'amaga, i diuen que li està guardant el lloc per a la seua tornada.

Este senyor, l'adjudicatari, ocupava la plaça a la que se presentava des de feia tres anys, en funcions i sense concurs, los amiguitos. Va guanyar este senyor, José Luis López Otangas, l'enxufat, per 25 centèsimes. I la gent es va alçar cridant «tongo, tongo, tongo».

El tribunal el componien 8 membres, 4 d'ells són de l'administració, d'eixa que vostés ara se llaven les mans; metges d'altres especialitats distintes a la convocada, que és Microbiologia, i els 4 de l'administració puntuaren 15 a l'adjudicatari i 10 a David Navarro. Quina casualitat, quina casualitat, que fins i tot les puntuacions se les van copiar. I, pel que sembla, els de l'administració tenen un criteri uniforme, no discrepen mai.

Això ha eixit en els mitjans de comunicació per a vergonya de tots nosaltres. Que vosté ara vinga ací idiga que faríem «flaco favor» a un tribunal imparcial con unas normas de acceso «imparsiales» en valorar-lo, senyor Ibáñez, perdone'm però a mi em pareix que vosté s'està burlant d'esta comissió. Perquè açò són fets objectius que jo li he contat, això són fets objectius, que ja vorem com acaba perquè açò òbviament tindrà un procés, la gent que se sent perjudicada farà al·legacions i anirà a la via judicial i farà el que faça falta.

Però jo vull que vosté me valore, com vulga, açò que ha passat, açò que ha eixit en la premsa, que els 4 de l'administració votaren el mateix, que foren d'especialitat distinta, que este senyor ocupara la plaça sense concurs tres anys abans, que hi haja les connexions que hi ha d'amistat íntima amb el conseller. De veritat, a vosté açò no li olora mal? I que la gent que estava allí s'alçara espontàniament a cridar «tongo, tongo». A vosté això no li olora mal? El govern no té res a dir a açò?

El conseller Llombart, que sembla que sí ha tingut per a moure els fils per a posar a este senyor d'adjudicatari de la plaça, no té hui el que ha tindre per a donar ací la cara. De veritat a vosté li pareix això una manera d'actuar d'un govern responsable, competent i que compleix amb la legalitat?

La senyora vicepresidenta:

El senyor secretari autonòmic de Sanitat:

En este sentido, quiero recordarle que, como órgano colegiado, a estas comisiones se les aplica lo dispuesto en la Ley de régimen jurídico y procedimiento administrativo común de las administraciones públicas, así como el artículo 60 de la Ley 7/2007, del Estatuto básico del empleado público, en el que se establece que estos órganos deberán ajustarse en su composición y actuaciones a los principios de imparcialidad y profesionalidad de sus miembros, que usted pone en tela de juicio. Además, en esta última norma, se prohíbe explícitamente que el personal de elección o designación política, así como el personal con nombramiento de interino o eventual, forme parte de los mismos.

La senyora vicepresidenta:

La senyora Oltra Jarque:

Gràcies, senyora presidenta.

¿Creu convenient el conseller la limitació a través de quotes per àrees hospitalàries en la dispensació de determinats medicaments?

La senyora vicepresidenta:

El senyor secretari autonòmic de Sanitat:

La senyora vicepresidenta:

La senyora Oltra Jarque:

Gràcies, senyora presidenta.

Sí, jo m'estava referint en concret al fàrmacs inclosos dintre del programa de medicaments d'alt impacte sanitari i/o econòmic, al PAISE.

I m'estava referint no només a les àrees terapèutiques, sinó a les àrees hospitalàries, que és el que diu la pregunta, val? , perquè ahí és on ja ens n'anem de l'espai tècnic i entrem. , no sé com qualificar-ho, però entrem en un deliri. Perquè, clar, el que ha passat ací és que, efectivament, la regulació comença en 2011, amb l'Ordre 1/2011, de 13 de gener, d'ordenació dels procediments d'avaluació dels productes farmacèutics, guies i protocols farmacoterapèutics interactius, medicaments d'alt impacte sanitari i/o econòmic i observatoris terapèutics en l'Agència Valenciana de Salut. Ahí comença tot, val?

En 2012, la Conselleria de Sanitat posa en marxa un sistema de planificació per a limitar la prescripció de dos medicaments, els anomenats d'alt impacte econòmic. I se comença amb dos tractaments per a la infecció per virus hepatitis C. Estem parlant en concret d'això, de la gent que té hepatitis C, que estaria dintre de les necessitats terapèutics del telaprevir o boceprevir, i que s'associen en determinades indicacions a dos fàrmacs ja establerts en forma de triple teràpia.

El cost d'estos fàrmacs és uns trenta mil euros per tractament. I el que s'està fent és retallar la possibilitat de moltes persones de tindre accés a estos fàrmacs que, en molts casos, suposen la curació de la persona, val? Aleshores, s'estan negant a una part de la població uns fàrmacs que podrien curar-los perquè eixos fàrmacs són cars. Eixa és la realitat de què està passant.

Aleshores, caldria sol·licitar a un comité, el SAISE, l'aprovació de dit tractament triple. Però, a partir d'una instrucció de 2012, se va establir, a més, la limitació d'assignació de tractament per cada departament. I això és el que jo li he preguntat en concret, no l'àrea terapèutica que jo, des del punt de vista tècnic, ho tinc més clar, és obvi, val? Estem parlant de la limitació per departament, en funció de la seua població i de l'especialització de les seues unitats, la qual cosa ha provocat que en alguns departaments no s'haja aplegat als tractaments autoritzats perquè no n'hi havia població subsidiària i en altres departaments no s'ha arribat i molta gent s'ha quedat sense tractament. Açò és irracional, si no és des del punt de vista d'estalviar-se i, aleshores, jo assigne a este departament uns tractaments que sé que no donaran perquè no n'hi ha població subsidiària que vaja a ser tractada o necessite ser tractada en estos antiretrovirals i, aleshores, eixe ja me l'estalvie. Però, a més, ho vestisc d'una norma tècnica d'haver-ho repartit en àrees hospitalàries, la qual cosa no té ningun sentit. I a mi m'agradaria que vosté això m'ho explicara, val?

Es va crear una borsa de reserva, trenta-quatre tractaments. Açò és com la pel·lícula La Isla, si te toca el numerito, te curas; y si no te toca el numerito, pues, te fastidias i seguixes malalt. A més, prega perquè la teua malaltia no arribe a un punt d'irreversibilitat, val? , o que pel camí no pugues contar-ho. I això és el que està passant.

A mi me sembla profundament injust. A mi no me pot cabre en el cap per què una persona malalta que té possibilitat de curar-se no pot accedir a un medicament perquè és massa car. Ho sent molt, però els ciutadans paguem impostos perquè la gent que tinga un medicament en el mercat que puga curar-lo se puga curar.

I òbviament se poden fer moltes coses, eh? , des que el Govern d'Espanya se plante davant de les indústries farmacèutiques, com han fet altres governs del món. Però, en qualsevol cas, si ací han hagut diners per a fer els forats que han fet vostés, han d'haver diners per a curar la gent malalta que té cura. Perquè una cosa és que una malaltia no tinga cura i una altra cosa és que estiga ahí el tractament i que, perquè valga molts diners, a la gent no se li estiga prescrivint un medicament que la pot curar en més del 98% dels casos, que són les dades terapèutiques que donen estos tractaments i és que en més del 98% dels casos s'estan produint curacions de la malaltia, amb l'estalvi que una curació comporta a llarg termini també per al sistema de salut.

Aixina és que a mi m'agradaria que valorara això que li dic. Però també que m'explique el perquè de la instrucció de 2012 que dividia en departaments hospitalaris els tractaments autoritzats. No ho entenc. Perquè l'àrea terapèutica està clara, però l'àrea hospitalària, en este cas, jo no la veig clara, a no ser que siga en la dialèctica de retallar i d'estalviar quatre duros que després vostés desvien cap a coses absolutament innecessàries i que mos avergonyixen a tots.

La senyora vicepresidenta:

El senyor secretari autonòmic de Sanitat:

La senyora vicepresidenta:

(Se suspén la reunió durant uns minuts)

Pronunciament de la comissió sobre la compareixença del subdirector general de concerts per a explicar el compliment de les condicions contractuals de les concessions dels concerts de la conselleria, incloent-hi les plantilles de treballadors i treballadores, sol·licitada pel Grup Parlamentari Compromís (RE número 89. 425)

La senyora vicepresidenta:

(Inoïble) … punto número 3 del orden del día: pronunciamiento de la comisión sobre la comparecencia del subdirector general de conciertos para explicar el cumplimiento de las condiciones contractuales de las concesiones de los conciertos de la conselleria, incluyendo las plantillas de trabajadores y trabajadoras, solicitada por el Grupo Parlamentario Compromís.

La senyora Oltra Jarque:

Sí, gràcies, senyora presidenta.

Nosaltres volem que vinga a comparéixer a aquesta comissió el subdirector general de concerts, precisament per a explicar el compliment o incompliment de les condicions contractuals de les concessions dels concerts de la conselleria, incloent-hi en eixes obligacions contractuals les plantilles de treballadors i treballadores. I, en concret, ens preocupa molt l'incompliment de contracte que s'està fent en el tema de les ressonàncies magnètiques. Nosaltres açò ho portem denunciant en estes Corts fa molt de temps, perquè hem demanat les actes d'inspecció i, confrontant estes actes de tots els hospitals amb dotació mínima de personal exigida per cada un dels equips del plec de prescripcions tècniques, ens ix que falten més d'un terç de radiòlegs, a més de desenes d'auxiliars administratius i personal d'infermeria. O siga, nosaltres, comparant les dades de les inspeccions amb les dades del plec de prescripcions tècniques, ens ix que falten -insistixc- més d'un terç de radiòlegs, desenes d'auxiliars administratius i personal d'infermeria.

Que aquestes actes d'inspecció reflectixen un incompliment dels requisits de personal mínim contractat i que l'administració no estiga reaccionant, jo crec que és més que suficient motiu perquè el subdirector de concerts vinga a donar explicacions de per què l'administració no actua davant d'un incompliment tan greu. Perquè per a nosaltres açò reflectix una connivència il·lícita amb una empresa privada i un deixament de funcions intolerable que fa que per cada terç de radiòlegs, desenes d'auxiliars administratius i personal d'infermeria l'empresa estiga fent caixa, perquè això ho estem pagant en el concert, i ells no estan complint-ho. I és la manera que tenen les empreses de fer caixa a costa de l'erari públic.

Açò és un altre dels saquejos que en els últims anys hem hagut de vore. Tant és així que fiscalia anticorrupció està investigant la principal adjudicatària de les ressonàncies. Açò òbviament no és casual, perquè des de la fiscalia, arran de l'informe de la Sindicatura de Comptes, que ja alertava de l'excessiu gasto d'este concert que sempre ha sigut polèmic, està investigant Eresa, Erescanner Salud, etcètera, precisament per açò.

Però, en fi, nosaltres el que volem és això, que vinga ací el subdirector general de concerts i s'explique. Els incompliments contractuals en el número de personal per categories, el mínim, segons el plec de condicions. Que, si volen, els els vaig dient. En el tema d'administratius, personal administratiu, Hospital de Sagunt: en falta un. Hospital Universitari: en falten dos. Arnau de Vilanova: eixe està bé. Hospital La Fe: sis. Hospital de Gandia: un. Hospital de Xàtiva: un. Campanar: tres. Campanar, clar, està referint-se a la situació anterior, perquè estem parlant del 2011, val? Hospital General Universitari: dos. Elda: un. Alacant: dos. Elx: dos. Orihuela: un. Alcoi: un. Medimar: un. En total, 24 administratius.

Personal d'infermeria. Arnau de Vilanova: un. Dels que falten, eh? Hospital La Fe: onze. Campanar: quatre. Hospital General Universitari: quatre. Elda: dos. Hospital General d'Alacant: quatre. Alcoi: dos. Altocampo: un. I Medimar: un. Radiòlegs. Castelló: dos. Hospital de la Plana: un. Sagunt: un. La Fe: cinc. Gandia: u. Xàtiva: u. Campanar, en la situació anterior, en faltaven set. Hospital General Universitari: un. Elda: un. Alacant: dos. Elx: dos. Oriola: un. Alcoi: un. Altocampo: un. I Medimar: un. En total: 25.

Si vostés creuen que açò no és motiu suficient perquè vinga ací el subdirector de concerts a explicar per què s'està tolerant açò. Perquè, clar, 25 radiòlegs, 24 administratius i 30 de personal d'infermeria, si vostés multipliquen els diners que s'estalvien en salaris, en cotitzacions a la seguretat social, s'adonaran del saqueig que any rere any, que estan faltant estos professionals que diu el plec de condicions tècniques que han de tindre com a mínim, i l'empresa no està contractant-los, cada any l'empresa s'embutxaca els diners d'eixos salaris, d'eixes cotitzacions socials que, si vostés comencen a sumar, són milions i milions d'euros al llarg dels anys. Són llocs de treball que s'han de cobrir i que ja hem pagat, perquè formen part del plec i que, al no prestar eixe servei, són benefici pur i dur d'una empresa adjudicatària que està incomplint les seues obligacions. Per què açò ho tolera l'administració? Per què ho tolera el subdirector general de concerts. Doncs, no sabem si seran les portes giratòries, però, no cal dir-ho, açò ol malament i nosaltres entenem que la persona que és la responsable de vetlar pel compliment de les adjudicatàries ha de vindre ací a donar explicacions.

Gràcies.

La senyora vicepresidenta:

La senyora Roca Castelló:

Señorías, señora Oltra, los responsables políticos de la contratación de la Conselleria de Sanidad son el conseller y el secretario autonómico. Ellos son los que ofrecen aquí, en esta comisión, y en esta circunstancia (inintel·ligible) … los que ofrecen -como digo- todo tipo de explicaciones, como por ejemplo acaba de hacer hace un momento el secretario autonómico.

La senyora vicepresidenta:

La senyora Oltra Jarque:

Sí, gràcies.

Mire, açò no és una qüestió de semàntica, és una qüestió de democràcia. En qualsevol cas, se parla de concessió dels concerts, no concessió administrativa. Aleshores, si vostés tenen problemes per a entendre les coses, doncs lligquen dos voltes, perquè no estem parlant de les concessions administratives, no estem parlant de la gestió privada de centres hospitalaris públics, sinó que estem parlant dels concerts de la conselleria, i està ben clar i crec que en la meua intervenció ha quedat ben clar. El que no ha quedat ben clar és per què vostés se neguen que vinga el subdirector de concerts, quan açò és un parlament que està obert a la compareixença, i l'altre dia el senyor Fabra s'obria la boca que vol obrir el parlament als alcaldes.

Mire, doncs que no vinguen els alcaldes i vinga el subdirector general de concerts a donar explicacions de la seua gestió, que forma part del segon graó de l'administració. A vore per què va a vindre ací un alcalde a qui jo no he de controlar i no pot vindre el subdirector general de concerts.

Vosté explique'm a mi en termes democràtics per què se neguen que este senyor, que hauria de fer complir les obligacions de l'empresa adjudicatària, per què no pot vindre a explicar açò. És que jo açò no li ho vull dir a vosté, senyora Roca. Jo açò li ho vull dir al subdirector general de concerts, i dir-li: «Escolta, per què toleres que n'hi hagen 24 administratius menys dels que marca el plec de condicions en el tema de les ressonàncies? Per què toleres que falten 30 persones de personal d'infermeria? Per què toleres que falten 25 radiòlegs? » Jo vull preguntar-li-ho ahí. Que s'assega ahí i que done explicacions per què està tolerant açò. I de pas preguntar-li què trau a canvi. Vull preguntar-li-ho a d'ell, no a vosté que igual no ho sap. Jo vull dir-li: «Escolta, per què no defenses els interessos generals? Per què no defenses el bé col·lectiu? Per què no defenses que els diners que nosaltres hem pagat perquè contracten este personal se gasten per a això? » Per què vostés se neguen que jo li puga preguntar això?

I qualsevol de vostés, que haurien de tindre interés perquè els valencians i valencianes paguem 25 radiòlegs que esta empresa no contracta. Vull preguntar-li si pensa malvendre alguna responsabilitat, alguna acció legal per a demanar la responsabilitat de l'empresa, alguna indemnització. Perquè si no contracten el personal, que tornen els diners, no? Són diners de tots els valencians. Per què vostés no defensen els diners de tots els valencians? Això és el que vosté hauria de defensar ací. Per què defensen els interessos de l'empresa i no defensen els interessos dels contribuents que estem pagant un servei que l'empresa s'està negant a donar? Eixa és la pregunta que s'ha de respondre. No és una qüestió semàntica, senyora Roca, és una qüestió democràtica. Per què s'omplin la boca de regeneració democràtica i, quan l'oposició demana una cosa, que ni tan sols és un expresident ni res. És l'actual subdirector general de concerts, la persona responsable que l'empresa de ressonàncies complixca amb la seua obligació legal. L'empresa no ho fa, ho està investigant la fiscalia anticorrupció, ix en els diaris dia sí, dia no, i vostés se neguen que la persona responsable d'això vinga ací a donar explicacions? Per què? Per què?

És que no me cap en el cap. Què estan protegint vostés? Quins interessos estan protegint vostés quan se neguen que açò se sàpiga, que la persona responsable done explicacions d'açò? Els interessos de qui estan defensant i a canvi de què? A canvi de què defensen vostés tapar un saqueig milionari que ens costa milions d'euros als valencians i valencianes? I, a més, compromet la nostra salut perquè a banda del personal que no s'està complint, tampoc s'estan actualitzant els equips, i l'actualització dels equips també és una obligació contractual que té l'empresa. I l'actualització dels equips permet per un costat fer les ressonàncies en menys temps, cosa que causa menys molèsties als pacients, però també permet fer més ressonàncies al dia i per tant que no n'hi hagen eixes llistes per a obtindre un diagnòstic. Però, a més, milloren la capacitat diagnòstica, la qual cosa pot ser la diferència entre agarrar una malaltia a temps o no agarrar-la. Per què vostés, en compte de defensar el dret dels valencians a tindre un diagnòstic precoç el més avançat possible, perquè ho estem pagant, se neguen que vinga ací el responsable a donar explicacions? A qui estan defensant? Els interessos econòmics de qui estan defensant? I a canvi de què estan defensant?

La senyora vicepresidenta:

La senyora Roca Castelló:

La senyor vicepresidenta:

El senyor Tormo Ruiz:

A vore, és que jo recolze totalment la sol·licitud de la compareixença però, ja que la portaveu del Grup Popular diu que açò seria més de contestar pel conseller, doncs tal vegada calga agarrar-li la paraula i que vinga el conseller i que mos done explicacions de per què s'estan incomplint els concerts i s'està mantenint el contracte amb les empreses privades perquè ací estem parlant d'això, i tampoc em servix a mi si concerts o concessions i una batalla dialèctica quan sabem del que estem parlant.

Estem parlant que, per exemple, en el Marina Salud n'hi ha un sentència del Tribunal Suprem en la qual es diu que «és il·legal amortitzar cent seixanta-una places de treballadors interins» i s'ha fet, i és un incompliment, ¿eh? , del plec de condicions que té Marina Salud, per la qual cosa ja hauríem de posar-mos en marxa, ¿eh? , o es complix el plec de condicions o fora l'empresa.

Però és que no és l'únic incompliment de Marina Salud, és que resulta, ¡clar! , tiren un personal i, després, contracten altre que ja no entra en els criteris de la funció pública i que tenen pitjors percepcions econòmiques, pitjors relacions laborals i, bé, en la Ribera, en l'hospital de la Ribera exactament igual. És que hem de parlar d'això.

I bé, que no vinga el subdirector, ¡val! , que vinga el conseller, són coses molt importants, i el que ha comentat abans Compromís, la senyora Oltra, exactament el mateix, o siga, que vinga el conseller.

A la Ribera, n'hi ha estructuradament quatre-cents llocs que estan en acumulació de tasques, de forma fraudulenta, és que els treballadors estan com si estigueren treballant en Port Aventura, «n'hi ha gent, vine a treballar; no n'hi ha gent, vés-te'n a casa. » Això, ¡vaja! , incomplix el plec de condicions, a banda de normativa laboral. , incompliments extensos.

Per tant, ¡clar que hem de parlar de tot açò! , i que vinga ací el màxim responsable que jo ahí sí que coincidisc, que vinga el conseller, ¡que sí! , que explique per què es mantenen concessions, concerts amb empreses privades, amb diners públics quan no estan donant els serveis pels quals se'ls està pagant, perquè ací la qüestió és que nosaltres entenem que ha de ser de gestió pública, el sistema de radiografia. -ja ho hem dit-, la Sindicatura de Comptes ¿què és? , ¿és un malbaratament de diners? , doncs que es revertisca al sistema públic, però és que mentre està en el sistema privat, almenys, facen vostés complir el que posa en els plecs de condicions perquè, si no, el que sembla -i jo crec que sembla (rient) correctament- és que estan beneficiant doblement els empresaris que estan fent la gestió.

I és una qüestió que ¡clar que cal debatre! , i és una qüestió de transparència, eixa transparència que tantes vegades vostés proclamen.

Gràcies.

La senyora vicepresidenta:

El senyor Subías Ruiz de Villa:

Ese doble discurso hay que denunciarlo, evidentemente, y hay que decirlo alto y claro, ustedes no son transparentes, y no son transparentes porque no les interesa ser transparentes porque hay otro tipo de intereses con los cuales ustedes no quieren ser transparentes, eso es evidente.

Y evidentemente que tienen que comparecer porque aquí estamos hablando de un modelo, ustedes han llevado adelante un modelo determinado, por una parte, en las concesiones, donde el señor Tormo ha hablado, por ejemplo, de lo que ha ocurrido, básicamente, en Denia con las contrataciones de personal, que hubo un sindicato, Intersindical, que lo llevó, que se admitió y que está pendiente en estos momentos de resolución, pero ¡oiga! donde queda clarísimo qué es lo que se ha hecho y se ha hecho mal, y ustedes mirando para otra parte porque no controlan nada, pero no controlar porque no les interesa controlar, y eso es tremendo para el sistema.

Y, además, ahora, la señora Oltra hablaba del tema de la alta tecnología, bueno, la alta tecnología. , es una vergüenza lo que está ocurriendo con la alta tecnología, desde el año 2001 que empezaron, siguieron en el año 2008, lo denunciamos, lo denunciaron los profesionales, lo denunció todo el mundo salvo ustedes, y en La Rioja ocurrió algo parecido (rient), que también han tenido problemas pero, miren ustedes, esto no puede ser, esto no es serio. Si ustedes hablan con los profesionales les dirán las consecuencias -que seguro que hablan-, pero les dirán las consecuencias que han tenido para los servicios de radiología.

La senyor vicepresidenta:

La senyora Oltra Jarque:

Sí, sí, eixe punt està retirat -si no m'enganye- pel registre… (veus), dic el registre perquè conste en el diari, ¿no?

La senyora vicepresidenta:

La senyora Oltra Jarque:

La senyora vicepresidenta:

Con lo cual, finalizados los puntos del orden del día, s'alça la sessió.

(S'alça la reunió a les 18 hores i 13 minuts)

