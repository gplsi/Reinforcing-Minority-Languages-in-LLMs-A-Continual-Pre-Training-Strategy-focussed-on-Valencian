Comissió d'Obres Públiques i Transports realitzada el dia 10 de febrer de 2011. Comença la reunió a les 10 hores i 36 minuts. Presideix el diputat senyor Rafael Ferraro Sebastiá. Reunió número 32.

Pregunta 465 al conseller d'Infraestructures i Transport, senyor Mario Flores Lanuza, sobre la política en matèria de legislació pendent, que formula el diputat senyor Francesc Signes Núñez (GP Socialista) (RE número 71. 418, BOC número 282)

El senyor president:

Comencem la comissió convocada per al dia de hui.

En primer lloc, el senyor secretari passarà llista per tal de comprovar si hi ha quòrum. Senyor secretari.

(El secretari passa llista per tal de comprovar si hi ha quòrum)

Moltes gràcies, senyor secretari.

Passant a l'ordre del dia, senyories, en primer lloc, lectura i aprovació, si s'escau, de l'acta de la reunió anterior. Les seues senyories tenen en les seues carpetes l'acta. Si hi ha alguna observació a fer és el moment i, si no, l'aprovem per unanimitat. Moltes gràcies. Queda aprovada.

Senyories, ara suspenem per uns minuts la comissió per tal de rebre l'honorable senyor conseller d'Obres Públiques per a donar resposta a les preguntes que se li van a formular.

(Se suspén la reunió durant uns minuts)

El senyor president:

Senyores i senyors diputats, se reprén la comissió.

En primer lloc, volem donar-li la benvinguda a l'honorable senyor conseller d'Infraestructures i Transports per tal de substanciar el punt número dos de l'ordre del dia que són les preguntes al conseller.

En primer lloc, la pregunta número 465, formulada pel diputat Francesc de Borja Signes Núñez. Per a la seua formulació té la paraula el senyor Signes.

El senyor Signes Núñez:

Gràcies, president.

Senyor conseller, la pregunta és quina és la política de la conselleria en matèria de legislació pendent.

Moltes gràcies.

El senyor president:

Per a donar resposta, té la paraula el senyor conseller.

El senyor conseller d'Infraestructures i Transport:

El senyor president:

Senyor Signes, té vosté la paraula.

El senyor Signes Núñez:

Gràcies, president.

Anem a vore. Està molt de temps treballant ja, almenys amb la llei de ports. Li recorde que el 17 de juliol de 2003, l'aleshores conseller d'Infraestructures i Transport del primer govern de Camps, es va comprometre solemnement a presentar una llei de ports de la Comunitat Valenciana i ho va fer en seu parlamentària, davant el Ple de Les Corts, 2003.

En la Comissió d'Obres Públiques de 4 de desembre de 2007, arran d'una PNL presentada pel meu grup, que va ser aprovada per unanimitat, vam acordar que les Corts Valencianes insten al Consell a presentar a estes Corts en l'any 2008 un projecte de llei de ports de la Comunitat Valenciana. Del grau de compliment de la present resolució es donarà compte al ple de les Corts Valencianes en el primer semestre de 2008. Per tant, parlem de la llei de ports.

Han passat, senyor conseller, des de 2003 a 2011, els anys que han passat, huit anys, des d'aquella promesa solemne en el ple de Les Corts de l'aleshores conseller i encara l'estem esperant. Però és més, vosté ja ha incomplit eixe acord unànime de Les Corts que en 2008 vosté presentaria a Les Corts la llei de ports. I que estem esperant encara que ens done compte en el primer semestre de 2008 d'eixe compromís pres per unanimitat en esta comissió.

Per tant, a mi m'agradaria que explicara quines són les dificultats, si és que les hi ha, o la falta de voluntat, si correspon a una falta de voluntat, que té vosté i la seua conselleria per a presentar esta llei de ports tan important per a la Comunitat Valenciana.

Després, vosté m'ha parlat de l'Agència Valenciana de Seguretat en el Transport. He de dir-li que jo crec que vosté és un conseller al·lèrgic a la legislació, perquè en tota la legislatura només hem aprovat en 2009, com recorda, la Llei d'accessibilitat universal el sistema de transport i ara, efectivament, ha entrat en Les Corts la llei de mobilitat.

Però del que vosté m'ha dit, senyor conseller, jo voldria que la llei de seguretat del sistema de transports de la Comunitat Valenciana i la llei ferroviària valenciana o sector ferroviari són lleis que deriven de la comissió d'investigació de l'accident del metro de 3 de juliol de 2006. Aquella comissió d'investigació va instar el Consell a que el més ràpidament possible aprovara i presentara en Les Corts la llei del sector ferroviari i l'Agència Valenciana de Seguretat en el Sistema de Transport.

Del 2006 al 2011 han passat cinc anys. Vosté diu que estan treballant en l'Agència Valenciana de Seguretat en el Sistema de Transports. Per tant, entenc que cinc anys és temps més que suficient, i més quan correspon a un accident tan greu com aquell, per a que eixa llei haguera entrat ja en Les Corts, senyor conseller.

Vosté ha obviat la llei del sector ferroviari, que també deriva de la comissió d'investigació de l'accident de metro. La pregunta que vull fer-li, senyor conseller, és la següent, és a dir, de la lectura del preàmbul de la llei de mobilitat que ha entrat en Les Corts pot interpretar-se que vostés renuncien a elaborar una llei ferroviària, una llei del sector ferroviari de la Comunitat Valenciana, tal i com els va instar la comissió d'investigació de l'accident del metro. I vostés consideren que el títol III de la llei de mobilitat vindria a substituir eixa llei del sector ferroviari.

Jo voldria, senyor conseller, que vosté me diguera en este moment, ací, d'una forma clara, concisa i contundent si vosté renuncia a eixa recomanació expressa de la comissió d'investigació i vosté no va a presentar o renuncia a elaborar la llei del sector ferroviari. Voldria que m'ho contestara. I, a més, he de contestar-li o he de dir-li o recordar-li que en moltes altres autonomies i en l'estat existix una llei del sector ferroviari i existix una llei de mobilitat, existixen les dos lleis. I he de dir-li que si eixe és el seu interés o la seua pretensió, que vull que ho aclarisca ací hui d'una volta per totes, senyor conseller.

I el que he de dir-li també és que la veritat és que del títol III de la llei de mobilitat, allò que fa referència a infraestructures de transport, jo crec que no pot vindre mai a substituir la llei del sector ferroviari. Estem parlant d'una actitud

(inintel·ligible)

de la llei de mobilitat d'infraestructures del transport en general i se centra poc, diguem, d'una forma concisa i concreta en el sector ferroviari.

Per tant, jo pense que la llei de mobilitat, el títol III, no pot ser mai substitutiva de la llei del sector ferroviari.

El senyor president:

Senyor Signes, vaja acabant, per favor.

El senyor Signes Núñez:

Vull que me confirme que renuncien a eixa llei del sector ferroviari tan demandada arran i instada per la comissió d'investigació. I vull que me diga si vosté considera que el títol III de la llei de mobilitat realment vosté creu que pot substituir eixa llei del sector ferroviari a la qual vostés van a renunciar si de veritat renuncien.

Moltes gràcies.

El senyor president:

Moltes gràcies, senyor Signes.

Senyor conseller, té vosté la paraula.

El senyor conseller d'Infraestructures i Transport:

Pregunta 466 al conseller d'Infraestructures i Transport, senyor Mario Flores Lanuza, sobre les obres de construcció de la CV-50, que formula el diputat senyor Francesc Signes Núñez (GP Socialista) (RE número 71. 419, BOC número 282)

El senyor president:

Passem, doncs, a la pregunta número 466. Per a la seua formulació, té la paraula el senyor Signes.

El senyor Signes Núñez:

Gràcies, president.

Senyor conseller, l'última pregunta de la nostra suggerència, abans de fer-li la pregunta esta en concret. Li recorde que en l'últim debat de l'estat de la comunitat, el president prometé un pla de col·laboració público-privada, dotat en 2. 000 milions d'euros, que encara estem esperant-los, i podria, d'alguna manera, solucionar les mancances d'infraestructures -a les quals vosté fa referència- per falta de finançament, i que encara no ha aparegut. Però, bé.

Senyor conseller, ¿en quines dates certes i clares ha previst la conselleria que s'inicien, executen i finalitzen les obres de construcció de la CV-50, tant en el tram Benaguasil-A-3 -ja adjudicat-, com en la resta de trams d'esta actuació viària?

Moltes gràcies.

El senyor president:

Sí, moltes gràcies, senyor Signes.

El senyor conseller d'Infraestructures i Transport:

Otro tanto cabe decir de las fechas del inicio del tramo II -entre Chiva y L'Alcúdia-, que nuestra intención es licitar en tres tramos, lo antes posible. Y, después, como sabe, las concesionarias deberán de redactar los proyectos constructivos para su aprobación en la

En cuanto al tramo III -entre L'Alcúdia y Sueca-, el proyecto básico está muy avanzado, por lo que esperamos proceder a su aprobación provisional en breve, lo que daría paso a la apertura del trámite de información pública y posterior solicitud de día.

El senyor president:

Senyor Signes, té vosté la paraula.

El senyor Signes Núñez:

Gràcies, conseller.

Anem a vore, del Benaguasil-A-3, li recorde que es va adjudicar el 19 de novembre de 2007. Han passat més de tres anys. El seu director d'obres públiques va fer públic, en una intervenció en el col·legi d'enginyers, que s'estava buscant -això fa més d'un any- una solució a este problema. Fa més d'un any, ¿encara no li han trobat la solució, senyor conseller? Primera pregunta.

Després, li recorde que la autovia CV-50 -o autovia de l'interior- estava contemplada al segon Pla de carreteres de la Comunitat Valenciana, aprovat en l'any 1995. Han passat setze anys, senyor conseller.

Dels quatre trams en què estan dividides les obres: està el tram de Benaguasil-A-3 -a què mos acabem de referir- i, després, n'hi han altres tres trams que encara no han sigut licitats i vosté ha explicat en quina situació es troben: el tram de l'A-3 fins a l'A-7, que té tres subtrams, que són: Torís-Llombai, Llombai-l'Alcúdia i Alzira-Carcaixent; el tram des de l'A-7 fins la nacional 332; i el tram des de Llíria fins l'autovia mudèjar, o el túnel de la Calderona. Li recorde, senyor conseller, que a part d'estar en el segon pla de carreteres, de l'any 1995, li recorde també que esta CV-50 estava al PIE 2004-2010; li recorde que estava en el protocol de carreteres 2005-2010. I li recorde que les més de vint voltes que el seu grup polític en Les Corts ha rebutjat l'alliberament de l'autopista AP-7, sempre ha dit que els recursos que haurien d'anar a pagar eixe cànon, feien falta o es necessitaven per a pagar la CV-50. Eixe ha sigut l'argument que vostés sempre -diguem- han argumentat.

De totes formes, senyor conseller, la història esta és la història inacabable, la història inacabable. Sí, el tema de la CV-50 és per a escriure en un llibre de tractats, en algun moment, quan açò se solucione.

Apareix i desapareix dels pressupostos contínuament. Jo li recorde, senyor conseller, que esta autovia tenia, en els pressupostos de 2010, una consignació de 46. 310 euros, que haurien d'estar destinats a l'estudi de cimentació de la nova autovia, en el tram l'Alcúdia-Llombai. No hi havia res més en els pressupostos de 2010, d'esta CV-50.

Però és que la sorpresa, senyor conseller, és que en els pressupostos actuals, en els de 2011, torna a no aparéixer cap de les actuacions o dels trams de la CV-50 -i que, com dic, s'arrossega des de l'any 1995; i en determinats pressupostos apareixen i determinats pressupostos desapareixen.

He de dir-li, senyor conseller, que el meu grup ha presentat en el debat parlamentari dels pressupostos de 2011, ha presentat les esmenes corresponents per a que s'incloguen tots els trams d'esta autovia en els pressupostos de 2011. En concret, hem presentat una esmena per a que s'incloga el tram Torís-Llombai; una altra esmena per al tram Llombai-l'Alcúdia; una altra esmena per al tram Alzira-Carcaixent; i una altra esmena per a la connexió de l'A-7 amb la 332, de l'Alcúdia fins Sueca. Esmenes, senyor conseller, que han estat rebutjades pel seu grup parlamentari. I, per tant, no apareixen en 2011.

És a dir, portem des de l'any 1995; en 2011 no apareix cap dels trams que des de l'any 1995 estaven en el segon pla de carreteres, no apareix cap dels trams que estaven en el PIE 2004-2010, no apareix cap dels trams que tenien compromís d'executar en el protocol 2005-2010. I bé, i a hores d'ara, quatre anys o tres anys i mig després d'adjudicar-se la variant de Benaguasil i que vostés han de resoldre en l'empresa adjudicatària. Doncs, senyor conseller, més de tres anys, jo crec que és temps suficient per a poder resoldre el tema eixe i veure com se soluciona. Tampoc ho han fet, no?

Per tant, jo pense que vostés tenen poc d'interés en esta autovia. I, en qualsevol cas, repetisc, si és un tema de consignació pressupostària, li recorde el que li he recordat al principi de la meua intervenció, el Pla de col·laboració público-privada que el president de La Generalitat -com sempre fa, promet i després no complix- prometé, en el debat de l'estat de la comunitat, 2. 000 milions d'euros del Pla de col·laboració público-privada, que poden perfectament aplicar-se a aquells projectes que estiguen madurs.

El senyor president:

Senyor Signes.

El senyor Signes Núñez:

. i a punt de licitar, com puga ser esta CV-50.

El senyor president:

Senyor Signes.

El senyor Signes Núñez:

Sí, acabe ja, senyor president.

Senyor conseller, li demane que m'explique, si té a bé, encara que no siga objecte de la pregunta, què és d'eixe Pla de col·laboració público-privada de 2. 000 milions d'euros que prometé el president. Perquè estem esperant saber alguna cosa.

Gràcies.

El senyor president:

Moltes gràcies, senyor Signes.

El senyor conseller d'Infraestructures i Transport:

El senyor president:

Senyor conseller.

El senyor conseller d'Infraestructures i Transport:

Pregunta 467 al conseller d'Infraestructures i Transport, senyor Mario Flores Lanuza, sobre la valoració de l'informe de la Sindicatura de Comptes, que formula el diputat senyor Francesc Signes Núñez (GP Socialista) (RE número 71. 420, BOC número 282)

El senyor president:

Passem, senyories, a la pregunta número 467. Per a la seua formulació, té la paraula el senyor Signes.

El senyor Signes Núñez:

Gràcies, senyor president.

Senyor conseller, mos enterem ara que la resta de trams, llevat de la variant de Benaguasil, va ser per concessió. Mos n'enterem ara que vosté està diguent-ho, perquè, fins ara, era d'execució. , compromís d'execució directa. Mos n'enterem ara tot el món ací.

De totes formes, tinc de dir-li que el pla. , el PEI, el Pla extraordinari d'infraestructures, dotat amb 17. 000 milions, del Govern d'Espanya, ja ha executat. , ja ha licitat.

El senyor president:

Senyor Signes, acabe de

(ininte l·ligible)

El senyor Signes Núñez:

. com la penetració de l'AVE a Alacant.

El senyor president:

El senyor Signes Núñez:

El senyor president:

Senyor Signes, estem parlant de la pregunta 467. Jo no veig que parle de

(ininte l·ligible)

. ni d'estes coses.

El senyor Signes Núñez:

Si m'ho permet, senyor president, jo pense que estem siguent.

El senyor president:

Ja, jo. , sap vosté que sóc prou flexible, però, però. Vaja a la qüestió.

Moltes gràcies.

El senyor Signes Núñez:

Vaig al que m'exigix.

Senyor conseller, ¿quina valoració fa de l'informe de la Sindicatura de Comptes corresponent a l'exercici de 2009 respecte als assumptes fiscalitzats corresponents a la seua conselleria, així com de les empreses públiques que en depenen?

Gràcies.

El senyor president:

(Ininte l·ligible)

. , senyor conseller.

El senyor conseller d'Infraestructures i Transport:

El senyor president:

Senyor Signes, té vosté la paraula.

El senyor Signes Núñez:

Gràcies, president.

Senyor conseller, a vore, l'informe de fiscalització de la sindicatura en l'empresa pública Ferrocarrils de la Generalitat Valenciana, que jo he intentat ací reiterades voltes que la gerent comparega per a explicar-me este tema, i no ho he aconseguit, diu: «Deutes a llarg termini: 2008, 485,6 milions; 2009, 583,4 milions. » Un augment del 20% dels deutes a llarg termini de Ferrocarrils de la Generalitat Valenciana. «Deutes a curt termini: 2008, 328,8 milions; 2009, 297,3. » Disminuïx el 9,6% els deutes a curt termini.

Però tinc de dir-li també que en l'informe a la sindicatura de 2009 diu: «Factures vençudes pendent de pagament», en 2008 -dia la sindicatura-, a 31 de desembre de 2008, les factures vençudes pendents de pagament per part de Ferrocarrils eren. , pujaven a 120,4 milions d'euros, dels quals, 6 milions eren interessos de demora. I en 2009 la sindicatura diu, a 31 de desembre de 2009, són 196,7 milions, l'import de factures vençudes pendent de pagament, dels quals, 15,2 milions ja. , passem de 15,2 milions en un any, són interessos de demora. Això és greu, senyor conseller i això està. , com vosté sap molt bé, això situa l'empresa pública Ferrocarrils, de la qual vosté és president, en una situació de pràctica bancarrota i en una situació de prendre actuacions immediates que solucionen esta sagnia que està portant esta empresa pública a una situació de respiració assistida, senyor conseller.

I vull recordar una cosa. És a dir, els comptes anuals de l'exercici acabat a 31 de desembre de 2009, jo recorde que en 2008, quan jo li dia que Ferrocarrils tenia 17 membres d'alta direcció, vosté me dia que això no era possible, que era un error de la. , un error.

En 2009 torna a aparéixer, ja no són 17, són 18, augmenta en un membre l'alta direcció, senyor conseller, i passem d'un import de l'alta direcció de 1. 145,94 milions a 1. 191,56 milions. Li repetixc, senyor conseller, més que el cobra tot el Govern d'Espanya, inclòs el president Zapatero.

Per tant, alguna cosa han de fer vostés ahí, almenys, aplicar el pla d'ajust, almenys en personal, per a salvar allò que li he dit abans respecte a les factures vençudes i els interessos de demora. Alguna cosa hauran de fer que vosté no executa.

GTP, senyor conseller, GTP. L'informe de la sindicatura. Deutes a llarg termini de GTP: en 31 de desembre del 2008, 317,4 milions; 31 de desembre de 2009, 417,9 milions. Deutes a curt termini: 31 de desembre de 2008, 83,6 milions; a 31 de desembre de 2009, 94,7 milions.

Senyor conseller, açò du un procés exponencial galopant que vostés també, d'alguna manera, ho han de solucionar. Li dic el mateix que en Ferrocarrils, és a dir, d'alguna manera hauran d'aplicar algun pla d'austeritat i algun pla d'ajust que no estan aplicant a ninguna empresa pública, ni tan sols estan aplicant a la de La Generalitat, per a evitar, senyor conseller, esta sagnia.

Per tant, la situació és molt delicada. Vosté, senyor conseller, com a president d'estes empreses públiques, no pot posar-se la bena en els ulls, perquè és que aplegara un moment en què açò serà impossible de seguir funcionant, i jo vullc que m'explique què és el que va a fer respecte a les factures vençudes pendents de pagament, els interessos de demora que augmenten d'un any per a l'altre, els deutes a curt i llarg termini, què va a fer respecte a l'augment constant de l'alta direcció en Ferrocarrils, a l'augment de les retribucions d'eixa alta direcció.

És a dir, senyor conseller, ¿vosté va a fer alguna cosa? , ¿vosté va a moure's? , ¿vosté va a aplicar un pla d'ajust a estes empreses públiques? , ¿vosté pensa fer alguna cosa, senyor conseller?

El senyor president:

Moltes gràcies, senyor Signes.

El senyor conseller d'Infraestructures i Transport:

(ininte l·ligible)

El senyor president:

El senyor conseller d'Infraestructures i Transport:

El senyor president:

Senyor conseller.

El senyor conseller d'Infraestructures i Transport:

(ininte l·ligible)

El senyor president:

Senyories, acabat l'ordre del dia, doncs, només me queda que agrair al senyor conseller la seua assistència este matí i a tots vostés la seua col·laboració.

S'alça la sessió.

(S'alça la reunió a les 11 hores i 19 minuts)

