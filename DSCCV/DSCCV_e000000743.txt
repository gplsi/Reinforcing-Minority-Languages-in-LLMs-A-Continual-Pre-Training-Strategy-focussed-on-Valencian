Comissió No Permanent Especial d’Estudi de les Tècniques i de les Actuacions per a Millorar el Rendiment Escolar i les Possibilitats d’Ocupació dels Joves realitzada el dia 16 de desembre de 2011. Comença la reunió a les 10 hores i 23 minuts. Presideix el president de Les Corts, senyor Juan Gabriel Cotino Ferrer. Reunió número 1.

El senyor president de Les Corts:

Senyores i senyors diputats, anem a constituir la Comissió No Permanent Especial d’Estudi de les Tècniques i de les Actuacions per a Millorar el Rendiment Escolar i les Possibilitats d’Ocupació dels Joves.

La senyora secretària llegirà els membres que estan presents o les substitucions que puguen haver–hi per a constituir esta comissió.

(La secretària primera passa llista per tal de comprovar si hi ha quòrum)

Anem a començar la votació. La primera votació correspon al president o presidenta que isca amb més vots. Anem allà.

(La secretària primera crida per ordre alfabètic les diputades i els diputats perquè depositen la papereta en l’urna)

(El president fa l’escrutini)

7 paperetes en blanc i 8 paperetes amb el nom de Carmen Ninet. Per tant, se nomena presidenta Carmen Ninet.

Anem a passar a la següent votació amb una segona papereta en la qual la persona més votada serà vicepresident o vicepresidenta i la segona més votada serà secretari o secretària.

(La secretària primera crida per ordre alfabètic les diputades i els diputats perquè depositen la papereta en l’urna)

(El president fa l’escrutini)

Hi ha 6 paperetes a nom de Marisol Linares i 4 paperetes a nom de Yolanda García i altres 5 paperetes en blanc. Per tant, li correspon ser vicepresidenta a Marisol Linares i, secretària, Yolanda García.

Queda constituïda esta comissió. (Aplaudiments)

(Les diputades que han sigut elegides ocupen els seus llocs)

(Ocupa la presidència la presidenta, senyora Carmen Ninet Peña)

La senyora presidenta:

(S’alça la reunió a les 10 hores i 35 minuts)

