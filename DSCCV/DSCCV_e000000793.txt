Comissió d'Indústria, Comerç, Turisme i Noves Tecnologies realitzada el dia 3 de març de 2015. Comença la reunió a les 16 hores i 35 minuts. Presideix el diputat senyor Alfredo Cesáreo Castelló Sáez. Reunió número 13/II.

El senyor president:

(Inoïble) … y le doy la palabra a la secretaria, para que compruebe si existe quórum.

(La secretària passa llista per tal de comprovar si hi ha quòrum)

Projecte de llei, de La Generalitat, de cambres oficials de comerç, indústria, servicis i navegació de la Comunitat Valenciana (RE número 105. 522, BOC número 306)

El senyor president:

La senyora Sanz Alonso:

El senyor president:

El senyor Macho Lorenzo:

El senyor president:

El senyor Betoret Coll:

En relación con la enmienda número 18, se propone una transacción, una enmienda de aproximación para sustituir el texto, en el sentido de -que hemos estado también comentando antes- eliminar dos palabras que se (inintel·ligible) … «como mínimo, una cámara oficial de comercio», eliminar el como mínimo, para que, de alguna manera, quede claro que solo puede existir una cámara de comercio por provincia, con independencia de las que puedan existir en otras demarcaciones, o sea, en otras demarcaciones, las locales o el propio consejo de cámaras.

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Macho Lorenzo:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Betoret Coll:

El senyor president:

El senyor Ferri Fayos:

Gràcies, senyor president.

Senyories, com ja els vaig dir en el debat a la totalitat, des de Compromís hem presentat les nostres esmenes amb tres objectius principals: en primer lloc, donar una visió valenciana del model de cambres, que estes atenguen la realitat social de la nostra terra, econòmica i territorial. En segon lloc, reforçar la concepció de les cambres com associacions obertes, voluntàries i democràtiques. En tercer lloc, situar les cambres com a col·laboradores i no substitutives de les funcions que ha de desenvolupar La Generalitat.

Quant a la visió valenciana, creiem que no es pot deixar de banda l'oportunitat d'afrontar una definició territorial de les cambres més propera a la realitat del teixit econòmic valencià. Com saben, actualment existeix una cambra per cada àmbit provincial, més les cambres d'Alcoi i Orihuela.

Nosaltres volem que la llei contemple la creació de cambres d'àmbit comarcal, i per això, l'esmena 20 a l'article 4. Proposem permetre la creació d'una cambra oficial de comerç, indústria, servicis i navegació en cada comarca valenciana, amb competència en tot l'àmbit comarcal, seguint el procediment que es determine reglamentàriament. No és un caprici de Compromís. Creiem que la configuració de les comarques s'adapta millor a les relacions comercials entre els diferents municipis valencians i és molt més pròxima a la realitat econòmica del nostre territori. La creació d'estes cambres permetria, a més, una atenció i un contacte més directe de les cambres amb el teixit econòmic.

També plantegem l'esmena 58, en què les cambres reflectisquen el règim de cooficialitat lingüística que marca el nostre Estatut, i la Llei d'ús i ensenyament del valencià, tant en les seues respectives denominacions, que estarien com a mínim en valencià, com en la seua activitat. Però, més enllà d'un model de cambres valencià, comarcal, que estiga pròxim al territori i a la realitat lingüística del seu àmbit, el que proposem és que la llei valenciana es dedique a regular més aspectes dels que actualment es regulen. Una visió valenciana del model de cambres també vol dir que la llei que estem debatent entre a regular aspectes de la naturalesa i el funcionament de les mateixes cambres.

I ahí entren diferents esmenes, com la 41, que fa referència a les competències del ple de les cambres. La 42, referida al seu funcionament, o la 48 sobre el cens públic. En este últim cas, hem vist que el Grup Popular també ha plantejat una esmena, que és la número 50.

Per tant, seria positiu també avançar en la regulació de les competències, clarificar què és el que pot fer el ple de la cambra de comerç i quines són les majories que requerixen, per tal de prendre alguns acords. Així, proposem majories qualificades per a l'aprovació de processos de fusió i integració d'estes.

Quant al funcionament, establim un mínim trimestral per a les reunions de caràcter ordinari, i les reunions extraordinàries poden ser convocades tant pel comité executiu, com per un mínim de membres del ple que mai podria ser superior al 30%. Creiem que estes garanties han de constar en la llei, com apart d'eixa visió valenciana de model de cambres.

En la mateixa línia, també hem presentat esmenes per tal de reforçar la concepció de les cambres com associacions obertes, voluntàries i democràtiques. I ahí considerem fonamental la nostra esmena número 11, perquè estableix un model d'adscripció voluntària a les cambres. Creiem que cal caminar cap a eixe model de cambres que respecte la llibertat de les empreses a no participar en estes. Des de Compromís també hem intentat que amb les nostres esmenes els òrgans de les cambres siguen representatius. Per això, apostem per augmentar el nombre de vocals, que són triats de forma directa pels diferents sectors, i així, les esmenes 27, 29, 31, 32 i 35 redibuixen la distribució de membres del ple. Passem de dos terços d'elecció directa per part de les empreses a quatre cinquenes parts. I reduïm el nombre de membres que no són d'elecció directa a només una cinquena part del ple.

A més, augmentem el nombre mínim de membres del ple, i si al text proposat pel Consell s'establix un rang entre 10 i 60, a la nostra esmena s'estableix un rang d'entre 30 i 60. Creiem que és una bona forma d'augmentar la representativitat del ple, integrant una major pluralitat.

Quant a la determinació de l'estructura per sectors econòmics per a la tria de representants, el Consell proposa un repartiment basat en els indicadors de producte interior brut, nombre d'empreses i ocupats de cada sector, així com, si és el cas, la contribució a l'exportació. Nosaltres plantegem en la nostra esmena número 32 substituir l'indicador de contribució a l'exportació per la contribució a l'ocupació de caràcter estable. Creiem que no hem d'entrar a valorar si un sector s'orienta més cap al mercat exterior o cap al mercat interior, sinó que el que hem de fer és primar la representació d'aquells sectors que generen una ocupació més estable i de qualitat.

Per altra banda, també proposem normes que garantisquen la transparència i el rigor pressupostari i una millor normativa en matèria de contractació. Això, amb l'esmena 55, establim un mecanisme per a l'aprovació d'un pressupost de cada cambra que haurà de ser aprovat tant pel ple com per l'administració tutelant. També s'estableix que els comptes rendits, juntament amb la liquidació dels pressupostos i informe d'auditoria, siguen remesos a la Sindicatura de Comptes per a la fiscalització dels fons públics.

Amb l'esmena 56 recollim mesures de transparència específiques per a cada cambra de comerç, més enllà de les normes que regulen la transparència per al consell de cambres, que ja està contemplat en el projecte. Amb la proposta que fem des de Compromís, les cambres faran públiques les subvencions que reben, la resta de recursos públics que puguen percebre per al desenvolupament de les seues funcions, les retribucions percebudes anualment per alts càrrecs i màxims responsables respectius, i les indemnitzacions percebudes. A més, hauran de sotmetre's a la llei de transparència estatal i a la futura legislació valenciana en aquesta matèria.

Ja he repassat les esmenes que plantegem en la línia d'una visió valenciana del model de cambres i les que volen incidir en el model més obert, democràtic i transparent. Ara em centraré en les esmenes que plantegem per a entendre les cambres com a col·laboradores i no substitutives de les funcions que ha de desenvolupar la mateixa Generalitat en estes matèries. En este sentit, plantegem l'eliminació d'algunes funcions que s'estableixen i proposen la incorporació d'altres.

Proposem que les cambres tinguen un paper més important en tres àrees amb les següents funcions: primera, fomentar la igualtat lingüística en l'àmbit del comerç, la indústria, els serveis i la navegació, que seria l'esmena número 15. En segon lloc, col·laborar amb la Generalitat valenciana en la realització d'activitats de promoció de comerç d'ús, que seria l'esmena número 16. I en tercer lloc, col·laborar amb la Generalitat valenciana i els sindicats en la promoció de la igualtat retributiva entre homes i dones, i la no discriminació en les contractacions. Aquesta seria l'esmena número 17.

Són àmbits on poden col·laborar i ser útils per a fer arribar les polítiques de La Generalitat en esta matèria, i en canvi sí que proposem eliminació de diferents funcions que s'encomanen al consell de cambres. Per exemple, la referent als estudis d'ordenació del territori i localització del comerç, ja que ens preocupa el retard que hem vist en la tramitació del Patsecova, o la tramitació de programes públics d'ajudes i la gestió de fons europeus, que creiem que haurien de ser realitzades per les diferents conselleries de La Generalitat.

També proposem l'eliminació de la porta oberta a una delegació extrema de funcions de La Generalitat. I en definitiva, el que es tracta és d'entendre i respectar l'àmbit de decisió de les cambres i d'entendre i respectar les funcions que ha de desenvolupar i liderar una administració pública com la Generalitat valenciana. Com ja vaig apuntar en el debat de la totalitat, des de Compromís considerem que tenim davant una bona oportunitat per a aconseguir un model valencià propi de cambres arrelades a la nostra terra, ben representatives del nostre teixit econòmic i orientades a impulsar polítiques del benestar i la qualitat de vida dels valencians i valencianes.

Esperem, per tant, poder arribar a acords amb la resta de grups parlamentaris tant amb les esmenes que presentem des de Compromís com amb les esmenes que proposen la resta de grups.

Moltes gràcies.

El senyor president:

Gràcies, senyor Ferri.

Per al torn en contra, senyor Zaragoza, don Marcos.

El senyor Zaragoza Mayor:

Hola, senyor president, gràcies.

Senyor Ferri, en primer lloc, reconéixer la feina feta per aquest grup i reconéixer, també, la labor parlamentària, en qualsevol cas enriquidora, que podem extraure de les esmenes presentades.

Però, malgrat tot açò, ens veiem en l'obligació de rebutjar totes les esmenes presentades pel seu grup al no, sota el nostre punt de vista, poder traure cap informació que aclarisca i aporte res nou a aquest projecte de llei.

A continuació, aniré enumerant en blocs les diferents esmenes i argumentant, en la mesura que siga possible, la postura del nostre grup respecte a les esmentades esmenes.

En este primer bloc, vullc agrupar les esmenes 8, 9, la 48 i la 50, i insistir que s'hagueren pogut transaccionar però, una volta estudiades amb profunditat, hem vist que en algun cas el text es queda curt respecte a les esmenes presentades pel mateix Grup Parlamentari Popular, i en altres no considerem necessària la incorporació d'algun punt per vindre contemplat en la legislació bàsica estatal.

En un altre bloc, en el que incloem les esmenes 11, 27, 29, 31, 55, 56 i 57, en les que el text presentat no està contemplat en la legislació estatal i al que la llei autonòmic ha de limitar-se, o bé és innecessari perquè estos aspectes ja estan contemplats en la llei estatal i és d'aplicació directa a les cambres de la Comunitat Valenciana, o també fan referència a articles de la Llei 4/2014 que tenen caràcter bàsic.

Un tercer bloc, en el que estarien incloses la 15, la 17 i la 58, les rebutgem aquestes esmenes perquè no és funció específica de les cambres, i -com vosté bé ha dit- parlen de fomentar la igualtat lingüística en l'àmbit del comerç, parlen de col·laborar amb La Generalitat i amb els sindicats en la promoció de la igualtat retributiva entre hòmens i dones i la no-discriminació en les contractacions en el sector del comerç, també parlen de la cooficialitat lingüística de les cambres. (So d'un mòbil) Bé, tot això ja existix en una legislació -respecte a la que proposen- de general aplicació a la Comunitat Valenciana.

Un quart bloc serien les esmenes 41 i 42 que parlen de les competències, funcions i funcionament del ple de les cambres, i diem que no és important esmenar este aspecte de la llei ja que es considera més adequat incorporar-lo en el desenvolupament reglamentari d'aquesta i en el reglament de règim interior de cadascuna de les cambres i del seu consell.

Un quint bloc, de les esmenes 75, 77, 80, 82, 83 i 103 que volen suprimir articles, o punts d'articles, o paraules que, sota el nostre punt de vista, anul·len la possibilitat de col·laboració amb La Generalitat en determinats àmbits i en el supòsits que siguen requerits per ella. És important poder generar sinèrgies entre l'administració i les cambres, inclús en funcions d'assessorament en determinats àmbits pot resultar de gran utilitat ja que poden complementar i fer més fort el procés de presa de decisions de l'administració autonòmica; o ¿per què excloure a les cambres de la participació o gestió de fons europeus? , pense que poden ser un valuós instrument per a la captació i gestió d'aquestos, dins del nostre àmbit territorial, més encara quan la participació de les cambres no es realitza de manera excloent sinó complementària d'altres organismes que també poden participar i gestionar fons europeus a la Comunitat Valenciana; o ¿per què coartar la participació o col·laboració de les cambres en matèria de mediació o d'arbitratge mercantil?

En conclusió, no n'hi ha cap argument per a votar tampoc aquest bloc d'esmenes de forma favorable.

Després de fer un repàs en blocs d'algunes o de la majoria d'esmenes, vullc aturar-me i fer referència a alguna esmena en particular.

L'esmena número 20, on demanen la possibilitat de crear una cambra de comerç en cada comarca valenciana amb competència en tot l'àmbit comarcal, seguint el procediment que es determina reglamentàriament. A este aspecte hem de comentar que les cambres ja realitzen serveis en tota la seua demarcació de forma descentralitzada i de cap manera és convenient la proliferació d'estructures de cambres de caràcter comarcal, que suposaria una dispersió dels recursos disponibles i encariria la prestació dels serveis.

També, referir-me a la 32, on volen modificar part del punt 7. 2. a, on diu «la contribució a l'exportació» ha de dir «la contribució a l'ocupació de caràcter estable».

Si ens anem a l'article en concret parla de la composició del ple en el que a vocals es refereix.

Donada la importància de dit òrgan, no és convenient ometre la contribució a l'exportació, més encara quan és l'exportació el camí per a agafar impuls empresarial en tamany i en volum de negoci i -com tots sabem- de gran importància a la Comunitat Valenciana.

L'esmena 65 ens parla d'afegir «amb l'autorització expressa de l'administració tutelant». En dita esmena d'adició a l'article 28. 2 no es considera necessari sotmetre a l'autorització prèvia tot tipus d'instrument de col·laboració que subscriguen les cambres amb organitzacions empresarials i econòmiques per desenvolupar servicis dirigits a les empreses que responen a les seues necessitats i que n'eviten la duplicitat i n'augmenten l'eficàcia i l'eficiència.

I, per últim, l'esmena 72, esmena de modificació de l'article 30. 3 que parla de la naturalesa del Consell de Cambres Oficials de Comerç, Indústria, Servicis i Navegació, on la redacció proposta en l'esmena (soroll de papers) és reduccionista perquè el consell també representa els interessos generals del comerç, d'indústria, serveis i la navegació i del conjunt del territori de la Comunitat Valenciana, i d'ahí que este interés òbviament coincidix amb els interessos de les cambres que la integren.

És per tots estos arguments ací exposat pels quals no podem aprovar-li cap esmena presentada pel seu grup.

Moltes gràcies.

El senyor president:

El senyor Betoret Coll:

El senyor president:

El senyor Macho Lorenzo:

El senyor president:

(Se suspén la reunió durant uns minuts)

El senyor president:

¿Todos tienen claro lo que hay que votar y todo esto? Ahora les traerán las fotocopias de las enmiendas transaccionales, de las dos que quedaban, esas tan largas.

Designació del membre de la comissió que ha de presentar davant del ple el dictamen de la comissió sobre el Projecte de llei, de La Generalitat, de cambres oficials de comerç, indústria, servicis i navegació de la Comunitat Valenciana

El senyor president:

El senyor Betoret Coll:

El senyor president:

Proposició no de llei sobre la resolució pel govern central de la relació contractual amb l'empresa Castor ja que la reobertura del magatzem és contrària a l'interés de la ciutadania, l'inici d'un procés per depurar responsabilitats polítiques i la realització dels tràmits per al desmantellament de la planta marina del Castor, presentada pel Grup Parlamentari Compromís (RE número 90. 636, BOC número 269)

El senyor president:

Punto cuarto: «La presa en consideració de la Proposició no de llei sobre la resolució pel govern central de la relació contractual amb l'empresa Castor ja que la reobertura del magatzem és contrari a l'interés de la ciutadania, l'inici d'un procés per a depurar responsabilitats polítiques i la realització dels tràmits per al desmantellament de la planta marina del Castor, presentada pel Grup Parlamentari. Compromís. » ¡Ostras! Qué susto me ha dado, Pañella. (Rient)

Senyor Pañella, té vosté la paraula.

El senyor Pañella Alcàcer:

Moltes gràcies, senyor president.

És una vegada més que tornem a presentar a debat el tema del desmantellament del Castor, per diverses maneres ho hem fet. La darrera vegada que jo mateixa. , presentar va ser en la petició de comissió especial d'investigació el dia 27 de novembre de l'any passat, perquè ja 15 dies abans havíem tractat ja de demanar la derogació del decret, que realment establia. , les condicions de derogació millor dit, no la derogació, sinó que es va publicar al cap de dos dies d'haver fet la nostra intervenció, que el que demanàvem era que se prengueren les mesures oportunes per a no pagar de manera immediata això. I lògicament ni es va aprovar ni havíem estat a temps, perquè, com he dit, a les quaranta-huit hores següents de debatre-ho en Les Corts ja se va fer la publicació del reial decret llei que parlava de la indemnització.

Nosaltres mantenim la mateixa postura que hem mantingut durant tot este temps. Pensem que en l'origen. , haver originat uns terratrèmols és un delicte i que HI han d'haver responsables, precisament que és un atemptat contra la seguretat de les persones i, per tant, això no pot quedar ahí com. surar en l'espai, ¿no? , sense que hi hagen responsables clars d'esta situació.

Vam comparar i seguim comparant les actuacions que havia fet la mateixa sindicatura de Greuges de Catalunya, que va portar. , demanar. , bé, prèviament ja als tribunals estes circumstàncies, però, a més, únicament després d'haver-se publicat el decret en el qual se fea. , se regulava el pagament de les indemnitzacions, ja va portar este mateix decret als tribunals. Això, d'alguna manera, contrasta amb la tebiesa i la inactivitat que se fa des del País Valencià, des del govern, des del Consell i, també, des de les mateixes Corts Valencianes que no han vullgut prendre mai carta en l'assumpte.

En este moment, jo recorde les paraules del senyor Castejón, que avui no està present, en eixe debat, quan me dia que siga la fiscalia qui actue. Val, doncs ja ha actuat. La fiscalia ja ha actuat. El 26 de gener de 2015, el jutjat número 4 de Vinaròs va obrir causa precisament a conseqüència de la denúncia de la fiscalia, i va imputar 18 persones en aquell moment: director general de Política Energètica i Mines; els quatre redactors de l'informe de l'Institut Geològic i Miner d'Espanya; responsables de la declaració d'impacte ambiental; el director general del Ministeri d'Indústria, del qual va dependre la d'autorització administrativa i la declaració d'utilitat pública sense cap condicionant, i també la representant, la mateixa empresa constructora Escal UGS per obviar -dic literalment-, obviar els requeriments d'informe sísmic, i totalment literal el que vaig a dir, no només per no aportar cap estudi, sinó perquè s'aparta del que és una actuació responsable, ja que l'òrgan ambiental li va exigir que la fera, i que l'empresa disposava d'informes -diu, està en els mateixos informes que se demanen per la fiscalia- que l'empresa disposava d'informes que advertien dels possibles terratrèmols, com, per exemple, els que va fer l'observatori de l'Ebre. Això ho havien dit reiterades vegades, jo mateixa en estes Corts, i pareix ser que això no havia tingut el reconeixement que en este moment li ha donat el jutjat, bé, la fiscalia i el jutjat número 4 de Vinaròs, que ja he dit que és el que ha obert la causa.

És curiós que les diligències es tanquen el dia 4 d'octubre, el dia abans que es paguen, que faja efectiu el pagament.

Bé, jo, davant d'ahí, l'únic que podem dir des de Compromís és que hem de seguir el procés, hem de seguir el procés sense parar. Com diu en la mateixa proposició no de llei, quan es tire endavant este projecte, quan se tramita tot el projecte, no es preveuen accidents greus. I com ja avui també la fiscalia ha deixat ben clar, s'omet l'informe de seguretat, no hi havien plans d'emergència interiors, no hi havien estudis sobre afeccions econòmiques en el turisme i en la pesca, ni treball d'impacte arqueològic en les conduccions terrestres. Tampoc un estudi seriós sobre les potencials repercussions en el subsòl i que hem vist que precisament, per no haver-les fet, ha tingut com a conseqüència més de cinc-cents terratrèmols, alguns d'ells d'un nivell ja preocupant.

Lògicament, després d'haver establert que hi ha una relació directa entre la injecció del gas matalàs, que és el primer que s'injecta en el dipòsit subterrani o submarí -vaja, és el mateix- i els terratrèmols, com he dit, a través d'un informe se confirma que existix una relació directa, que ha sigut negada malgrat tot per la mateixa companyia Escal UGS, però que tot el món a més ha donat ja la conformitat entre la (inintel·ligible) .

Per tant, si a més d'això introduïm unes clàusules abusives que li permetien deixar, abandonar el que és la concessió, però amb una indemnització, doncs això és el que ens ha portat al final.

Què demanem nosaltres? Bé, nosaltres demanem. , ja s'han obert, com me dia el senyor Castejón, deixem el fiscal i els jutjats que treballen. Efectivament, no volem interferir en res. Però el jutjat va a determinar si hi ha responsabilitats de tipus penal, tant a nivell de l'empresa o, nosaltres no parlem d'això, i ho diu molt clar, ho diu molt clar la nostra proposta.

El que volem és depurar les responsabilitats polítiques, que entenem nosaltres que les hi ha. I, per tant, el que volem és aclarir realment que els responsables polítics dels 500 terratrèmols. Per què dic responsables polítics? Perquè ens podrem amagar davant de raonaments de dir de si en aquell moment la llei obligava o no obligava. Jo entenc que la llei obliga sempre per a la seguretat de les persones, que no hi ha cap escletxa que permeta crear terratrèmols, que són moviments sísmics, però totalment incontrolats i que igual que han sigut d'una intensitat de dos, tres, quatre, hagueren pogut ser superiors i tindre conseqüències molt greus.

Això no pot quedar sense que es depuren les responsabilitats oportunes. I, per tant, nosaltres el que demanem és això. Ho demanàrem en el seu moment a través d'una comissió especial d'investigació. Val, no es va voler en aquell moment. Ho demanem a través d'una proposició no de llei, estem a final de legislatura. Nosaltres no podem dir-li a la gent del Maestrat o a tota la gent del País Valencià i de tot el món que se pot fer impunement, se pot actuar impunement, almenys des del punt de vista polític en estes decisions.

És una decisió que es va prendre molt a la lleugera. Nosaltres no parlem de partits polítics, sinó de responsables a tots els nivells que hi hagen. Ja m'avance pel que puguen dir-me una altra vegada. Sabem qui va iniciar el procés i sabem qui també no ha volgut intervindre en tot el procés per a defendre els valencians i les valencianes. Per a nosaltres hi ha responsabilitats per tots els costats, polítiques per tots els costats.

Deixem els jutges que establisquen les penes. Però responsabilitats polítiques no es digne perquè nosaltres, senyories, no és digne que nosaltres, senyories, deixem passar este tema sense demanar responsabilitats polítiques.

I, per tant, com a tercer punt, de manera incondicional, si s'han lligat ja, com així s'ha dit que és, i ningú està discutint més que l'empresa, lògicament, si s'ha lligat els terratrèmols amb la injecció de gas només tenim una oportunitat, que és desmantellar la planta marina del Castor per posar fi al que citem nosaltres, qualifiquem de despropòsit jurídic i ambiental, lògicament que ha donat prioritats als interessos personals i econòmics d'algunes persones per damunt de l'interés general que s'invoca, inclús en la declaració d'interés comunitari, d'interés que se fa en el seu moment.

Res més a afegir. Simplement que espere que en esta darrera i última oportunitat que anem a tindre, responguem a allò que la gent que va patir estos terratrèmols demana, que es faça justícia també a nivell polític, que demanem responsabilitats de tots aquells que van intervindre en el procés.

I estant advertits, estant advertits de les possibilitats que hi havia de terratrèmols, no van voler fer cas precisament d'estes i van preferir refugiar-se en els informes que hi havia i que dien que no. No se va actuar amb la cautela necessària, i això exigix que se demanen les responsabilitats polítiques adients.

Moltes gràcies.

El senyor president:

Gràcies, senyor Pañella.

El senyor Rodríguez Galant:

De ahí viene después cuando se empieza a inyectar el gas colchón, se programó en varias fases esta inyección de gas colchón, que es el principio para poner en marcha el funcionamiento de la instalación. Y en las dos primeras fases no se produce ningún movimiento sísmico. Y se llega a producir un movimiento sísmico en la tercera fase. Y como digo hay una serie de eventos sísmicos en las inmediaciones de la plataforma marina de almacenamiento subterráneo Castor.

Por tanto, el consejo de ministros aprueba, el 10 de octubre de 2014, lo siguiente: la hibernación de las instalaciones, consolidando la paralización de las operaciones de almacenamiento que ya fueron aprobadas con el primer movimiento sísmico por el Ministerio de Industria, Energía y Turismo; durante la hibernación no se realizará ninguna extracción o inyección de gas almacenado; se aprueba la extinción de la concesión de la explotación de almacenamiento ante la renuncia por parte de la empresa Escal; Se establece la asignación de la administración y mantenimiento de las instalaciones a Enagás Transporte, quien se encargará durante la hibernación de su mantenimiento y operatividad, así como la realización de los informes técnicos necesarios; Se garantiza la seguridad de las instalaciones para las personas, bienes y el medio ambiente, y se establece el reconocimiento del valor de la inversión a la empresa concesionaría Escal, así como un sistema de pago que permite un ahorro considerable.

A todo ello, a todo ello hay que añadir que existen dos resoluciones de Les Corts sobre el cierre definitivo de la paralización del almacén subterráneo Castor. Estas resoluciones pueden considerarse parcialmente atendidas hasta la aprobación del Gobierno de España del real decreto de paralización que le comenté anteriormente, en octubre, en el que se establece la hibernación de las instalaciones del proyecto Castor, así como de extinción de su concesión.

En virtud de estas actuaciones y de los antecedentes que obran ya en Les Corts de las resoluciones aprobadas, pues nosotros hemos presentado una transaccional que creo que también recoge un poco la idea de su grupo, a la cual le pediría que apoyara.

La transaccional viene a decir, primero, que Les Corts instan al gobierno central a efectos de que inicie un proceso de depuración de responsabilidades sobre autorización del proyecto Castor, dirigido a detectar posibles responsabilidades administrativas, penales o de cualquier otra índole por parte de los intervinientes en la gestión y desarrollo del proyecto y que Les Corts acuerden que el Consell inste al Gobierno de España a que en ulteriores decisiones sobre la planta que pudieran conducir al desmantelamiento sean tenidas en cuenta las opiniones de los sectores afectados, y evaluando los costes adicionales que sobre el recibo del gas pudiera tener.

El senyor president:

El senyor Pañella Alcàcer:

Senyor Rodríguez, en tot cas, parlem. Però hi ha algunes coses del seu raonament que no podem passar de valorar, perquè, clar, dóna una informació sesgada.

Perquè, clar, quan vosté parla de la sentència del Tribunal Superior, de 14 d'octubre, vosté amaga una part de la sentència, i és que eixa sentència -i cite literalment- «és a reserva de les previsions específiques que hi ha en l'atorgament de la concessió». I on se parla claríssimament de dol, d'absència de dol i negligència i de l'operativitat de la planta.

Efectivament, vosté ha entrat en un fet que li interessa a vosté diferenciar. I jo pense que en este procés jo no tinc per què diferenciar partits, perquè els dos han actuat exactament igual, exactament igual. El PSOE en el moment que eixe procediment -ja ho vaig recordar-…, que, a més, arreplega un procediment iniciat en una primera acció des del moment del govern d'Aznar, però, bé, per això dic… I vosté l'acaben súper ràpid. ¿Per què? Perquè van tindre vostés molta pressa a pagar. Perquè eixa part de la sentència que jo li he llegit, vostés no la tenen en compte. I el que diuen és: «S'ha de pagar de manera immediata. » I per això jo demane responsabilitats polítiques, perquè vostés -i parle ara…-, els diputats del Partit Popular d'estes Corts van votar en contra que se paralitzara el pagament. I a les quaranta-huit hores de votar en contra en estes Corts, van traure el reial decret que…, l'ordre -perdó, el reial decret existia ja-, l'ordre de pagament. En quaranta-huit hores, després d'això, havia cobrat el senyor Florentino Pérez, ACS, Escal UGS, els tres, perquè això és tot el mateix.

Per tant, hi ha hagut precipitació també en el pagament. I ahí caldria buscar si hi ha hagut dol, negligència i si la planta està operativa, que la planta no està operativa, però vostés diuen en el reial decret -i dic vostés, perquè és el seu partit-… Perquè, clar, com vosté ho vol mirar des de l'òptica del partit, mirem-ho des de l'òptica dels partits. ¿Què han fet vostés? Vostés agarren i en el reial decret diuen que està hivernada, per a no dir que no està operativa. I diuen que està hivernada, perquè si arriben a posar allí que no està operativa, en realitat estaven vostés incompliment una part de la sentència al fer el decret de pagament.

Perquè no vol dir que no se tinga de pagar res, però caldria vore quines són les quantitats a pagar, que segurament hagueren sigut molt inferiors als 1. 350 milions que vostés ja, de moment, s'han compromés a pagar, però que el cost per a l'erari públic serà molt superior pels interessos que va a comportar això.

Per tant, parlem de partits. Demanem les responsabilitat al PSOE per l'acte que va fer en el seu moment i demanem les responsabilitat al PP també. Però jo és que no volia entrar en eixe tema, perquè ací responsabilitat en tenen vostés els dos. En tenen des dels ajuntaments que van facilitar, que van facilitar totes les llicències sense més ni menys, quan tenien arguments damunt la taula d'inseguretat i que podrien haver esgrimit en el seu moment, per exemple, per exemple.

Per tant, hi ha hagut actuacions de tots els costats. I, per tant, jo no volia entrar en la dinàmica de partits, sinó en la dinàmica de les persones. Protegim les persones i demanem responsabilitats a les persones per allò que van fer. I ja se que té -ja ho he dit jo- d'actuar el jutjat.

Per això, jo demane responsabilitats polítiques, perquè vosté, per una part, té una contradicció, que me diu que això no toca ara fer investigació política, però després en la seua esmena sí que conserva…, modifica, però sí que conserva un punt d'investigació política. Me tindria d'aclarir si cal fer investigació política o no cal fer-la, perquè de les seues paraules se després una cosa i de l'esmena que presenten es desprén una altra totalment diferent.

Per tant, miren, cadascú al seu lloc, cadascú al seu lloc. El PSOE va tindre molta pressa en fer l'adjudicació, el govern de Zapatero va tindre molta pressa en fer l'adjudicació i vostés han tingut molt pressa en tancar-la pagant. Per tant, no hi ha diferència.

Jo volia deixar-li ben clar estos temes, perquè pareix ser que això de la seua exposició, no ha quedat tan clar.

I sobre la seua esmena. Sobre la seua esmena, es podria transaccionar. Se pot transaccionar, perquè…, bé, no ho he dit, però tots els senyors diputats tenien ja una modificació que havíem presentat en la qual s'obviava el punt 1, que el punt 1, lògicament, quan se va presentar la proposició no de llei, estava en vigor…, que era trencar el contracte, per lògica rescindir el contracte, perquè, lògicament, en este moment no té sentit, perquè el contracte ja…, el contracte derivat de la concessió, que, clar, que hi ha…, sé que és una concessió, però les concessions se tanquen també signant un contracte. Vull dir, que, per tant, rescindir el contracte, que era el que se volia fer.

Val. Aleshores, la primera, jo sempre i quan…, perquè dóna la impressió que ací se dirigix només al govern de l'estat. Jo, com he dit, ací hi han hagut actuacions i omissions per part de tots, jo vullc que quede obert…, que d'alguna manera això quede obert a tots aquells que participaren en el procés, tant a nivell de l'estat com a nivell de la comunitat. Si després no hi han responsabilitats polítiques, no n'hi han, però té d'estar.

I la segona, i la segona, indubtablement, tal com està, jo no la puc admetre, perquè, clar, dir el que vostés diuen és dir el mateix que diu el reial decret, que és que el deixem hivernat per si en el futur se pot ficar en funcionament sense perill per a les persones. Jo voldria que diguera algú qui va a garantir que no va a haver-hi perill per a les persones en el futur.

Vostés diuen: «Les Corts acuerdan que el Consell inste al Gobierno de España que en ulteriores decisiones sobre la planta que pudiera conducir al desmantelamiento sean tenidas en cuenta las opiniones de los sectores afectados. » Bé, fins ahí em pareix bé, «sectores afectados». Però és que mosatros el que demanem és el desmantellament. ¿Per què? Perquè…

«Y evaluando los costes adicionales. » Clar, com va a haver-hi costos addicionals, no la desmantellem. I aleshores, com el reial decret el que diu és que pot posar-se en funcionament en el futur, en el futur, aleshores quedem exactament igual que estàvem. Lògicament, eixe punt segon no el puc admetre de cap de les maneres, perquè mosatros diem molt clarament que el que demanem és el que demana la gent, que és el desmantellament de la planta. Facen els informes. Mosatros el que demanaríem ací des del País Valencià, des de les Corts Valencianes és que se desmantelle. I qui tinga la responsabilitat, que faça el que tinga de fer per a previndre com s'ha de fer això.

Moltes gràcies.

El senyor president:

Gràcies, senyor Pañella.

Senyor Rodríguez Galant.

El senyor Rodríguez Galant:

Porque podría incurrir y ser mucho más gravoso para los ciudadanos, porque les podía…, la propia empresa podía recurrir y pedir intereses de demora por no pagar, por ejemplo. Y entonces, usted lo que haría es más gasto a costa de los ciudadanos, por eso.

Y de todos modos, no me hable usted de prisas, cuando usted ahora mismo tiene muchísima prisa por desmantelar esa instalación. De repente, « ¡ale! , vamos a quitar». Entonces, el gobierno lo que ha hecho es paralizar -se llama hibernar-, paralizar, prohibir que se inyecte más. Es más, también se prohíbe que se saque el gas que en estos momentos está inyectado ahí. Se le ha dado a una empresa para que lleve todo el control, para que no ocurra absolutamente nada, para que se cumplan los requisitos que ha hecho el gobierno. Por lo tanto, la seguridad es total y absoluta. Y en este momento, esa instalación es propiedad del gobierno.

El senyor president:

El senyor Pañella Alcàcer:

Molt breument, senyor president.

Jo me torne a. intentar trobar la coherència en l'exposició que el senyor Rodríguez està fent. Si realment pensa que en la seua s'arreplega tot el que en la nostra està dit, doncs aprove la nostra, i ací hi haja pau per tots els costats i tots contents. Perquè si ja se diu que l'arreplega, doncs no caldria fer una modificació per a dir exactament el mateix.

Jo insistisc que no l'arreplega, que la primera té una direcció mirant únicament a uns responsables, que per a mi, si me pregunta la meua opinió, sí que ho són -i parle de responsabilitat política, que l'altra ja la determinaran aquells a qui els correspon-. Sí que hi ha responsabilitat política, però també hi ha una responsabilitat política en la falta de defensa de les persones que s'han fet des del govern valencià, des del mateix Consell, perquè no ha volgut mai escoltar, quan s'ha parlat ací -i jo ho he fet moltes vegades- del que és la petició dels informes sísmics que consten. I a més, avui puc dir que ja no ho dic jo, és que ho diu el fiscal i ho arreplega el jutge precisament en la seua petició d'imputació de totes estes persones. O millor dit, en la imputació de totes les persones a les quals he…

Però és que jo no parle d'això. Això és un reforç dels meus arguments. Però jo no parle de la part judicial, jo parle de la part política. Perquè molt possiblement me diga: «El Consell no té responsabilitat judicial perquè l'únic que ha fet és fer els informes necessaris per a l'autorització ambiental integrada d'este projecte. » Val. Ahí arribem al quid de la qüestió.

Però hi ha responsabilitat política d'haver fet uns informes que han portat concedir l'autorització ambiental integrada, sense atendre les peticions de seguretat que en altres llocs de l'estat sí que s'han pres. Perquè precisament -ho vaig dir en les anteriors intervencions, i no vull deixar-ho de dir- hi ha una modificació de coordenades que justifiquen com a error…, i no és error, sinó per a localització física de la planta, perquè eixa planta no estiga situada en el que és la zona de domini del mar de Catalunya, per dir d'alguna manera la zona -domini està mal dit, perquè el domini és totalment estatal, però la zona de Catalunya-, i passe a ser de la zona de València.

¿Per què fan això? Perquè des de Catalunya sí que se prenen immediatament, immediatament, accions per a impedir este projecte. O, como a mínim, perquè s'aclarisquen i se posen tots els informes. Com nosaltres som submisos a Madrid, ho fórem amb el PSOE i seguim sent-ho amb el PP. Doncs eixa submissió la paguem en forma de terratrèmols en este moment.

I el que dic és que, bé, si vostés estan tan segurs, no passa res. Els informes diran…, el que se faça, vosté dirà que «no, mire, no passa res, no hi ha cap responsabilitat política d'aquells que van permetre que vaja tot açò endavant». Si vosté me diu… Jo és que ja no els vull entrar ni ahí, perquè n'hi hagen o no n'hi hagen. Jo el que vullc és que s'òbriga una investigació perquè s'aclarisquen totes les responsabilitats polítiques de les persones que van intervindre en este procés. Molt clar. I això vostés no ho diuen.

Vostés miren en una direcció, i jo no vull mirar en una direcció. Vosté m'ha dit: «No s'ha atrevit a parlar… No, no s'ha atrevit a parlar de partits. » Pense que no hi havia de parlar de partits, sinó de persones, de responsables. És vosté qui ha ficat la part en el partit. I, per tant, la part que li toque, li tocarà acceptar-la també, perquè ací no només n'hi ha d'un.

Ja li he dit, el procés entre l'estat, entre el Consell i entre els ajuntaments. I hi han ajuntaments que s'han plantat, hi han ajuntaments que s'han plantat i han fet…, i han ficat problemes i n'hi han altres que no. I ja li he de dir que els únics que presentàrem al·legacions al projecte que es va presentar a l'Ajuntament de Vinaròs va ser precisament el Bloc-Compromís en el seu moment, a l'inici, els únics que presentàrem al·legacions, els únics, ningú més. Ni dels que estaven ni dels que estan. ¿En què? En allò que el nostre enteniment ens dia. I demanàvem allò que la nostra ignorància ens permetia saber, no vam anar més enllà.

Quan vam vore el tema dels informes, vam poder vore el tema dels informes en relació als moviments…, possibilitat de moviment sísmic, és quan nosaltres també anem més enllà del que plantejàrem en el seu moment, quan els hem vist. Però vostés no poden dir que no els havien vist, perquè nosaltres no teníem accés a l'expedient i altres…, vostés sí que tenien accés a l'expedient.

I, per tant, igual que des de Catalunya se va funcionar a nivell de la sindicatura de Greuges, i se va treballar i se va elaborar un informe, que és el que ha aportat precisament després tota esta situació en la qual s'han recolzat després els fiscals per a poder establir les possibles responsabilitats. Ahí també ho haguérem pogut fer nosaltres i no el vam fer.

Vostés me dirà totes les vegades que vullga «el Partido Popular protege a las personas»; i jo li dic que en este cas, i no vull generalitzar, en este cas el Partit Popular no ha sabut protegir a la gent del Maestrat i a la gent de Vinaròs, de Benicarló i tota esta comarca. No ha sabut, ha sigut negligent.

I no volia entrar jo precisament en donar al final. Però al final com vosté ha donat la seua opinió em força a mi a donar també la meua. I la meua és que hi ha hagut una negligència total dels polítics que han participat en tot este procés.

Moltes gràcies.

El senyor president:

La senyora Besalduch Besalduch:

Senyor Pañella, sempre el Grup Socialista, i sempre he defensat la postura del grup, hem votat a favor d'exigir i de depurar i d'investigar les responsabilitats siguen de qui siguen, sempre ho hem fet. I el diputat del Partit Popular, que ha defensat la posició del Grup Popular, diu que el Partit Popular no té res a vore en tot açò de Castor. I és perquè a la millor és perquè ha arribat tard a l'escó, vull dir que ha entrat tard de diputat a Les Corts i no ha estat en cap debat. Però és que tinc la sensació que me repetisc massa, però és que ho he de tornar a dir. És que el permís d'investigació se publica en el Butlletí Oficial de l'Estat en l'any 1996 i qui el signa és el senyor Piqué, ministre en aquell moment del president Aznar.

I també li vull recordar que tant la llicència d'activitat de la planta terrestre, com la llicència d'activitat de la plataforma marina, la donen un alcalde del PP de Vinaròs i el ministre Soria, que és ministre del senyor Rajoy. I, per tant, per molt que intenten desvincular-se de tot este procés no ho podran fer, entre altres coses perquè les hemeroteques estan plenes de fotos de desfilades de càrrecs del Partit Popular en Vinaròs encapçalades, per cert, por el condenado Fabra, Carlos Fabra, que encapçalava totes estes passejades per a vore totes les bondats del Castor.

Per tant, per molt que vostés repetisquen fins la sacietat que no tenen res a vore, tenen molta responsabilitat i més de la que vostés se pensen. Perquè en tots estos processos, igual que en el fracking, ¿com estenen un permís d'investigació? Un permís d'investigació que és la fase on se recullen totes les investigacions geològiques del terreny.

I jo li he de recordar, que en premsa ha sortit, perquè aixina ho deia l'Institut Geològic i Miner, que els terratrèmols que es van ocasionar com a conseqüència de la injecció del gas a la plataforma Castor van ser conseqüència o se van produir en una falla que no estava cartografiada. És així, senyor Pañella? Sí, la falla Castor.

Si en la fase d'investigació que comprén des de l'any 1996 fins l'any 2004 -per cert li he de recordar qui era el president del govern en eixe moment, perquè era el senyor Aznar, fase d'investigació del projecte Castor, gobierno de José María Aznar, govern del Partit Popular a Madrid- si tal vegada en eixe moment s'hagués fes bé tota eixa fase d'investigació, després no haguera comportat tota la resta. Perquè això és igual que el qui fa una casa i comença pels solaments i els solaments s'han de fer bé. Ara resulta que a l'hora de fer la casa ja han fet els solaments i canvien d'empresa, i serà una altra empresa la que farà la casa. Però mos cau la casa. De qui és, del qui ha fet la casa o del qui no ha fet els solaments perquè a la millor no els ha fet com tocaven?

Doncs totes estes coses que s'investiguen a tots els nivells, a tots els nivells. Els socialistes no tenim cap tipus de temor a que s'investigue res, però sobretot estem molt d'acord en que s'investigue la responsabilitat de La Generalitat. I política. inclús. les que siguen, les qui decidisca un jutjat, perquè les responsabilitats se tenen tan per omissió com per acció. I, en este cas, quan se publique la declaració d'impacte ambiental, les al·legacions que la Generalitat valenciana i que les diferents direccions generals a les quals s'envie esta declaració d'impacte ambiental fan són simples. -ja m'eixirà- una relació d'espais naturals protegits, inclús parlen de fer cates arqueològiques en allò que es referix a la conducció des de la planta terrestre a la planta marina. No diuen res més.

I la senyora Bonig diu que és un projecte en el qual el PP de la Comunitat Valenciana no ha tingut res a vore. Mire, senyora Bonig, senyors del Partit Popular, govern valencià, molt mal si no han tingut res a vore en este projecte, perquè tenien molt a dir. I, com bé ha dit el senyor Pañella, la responsabilitat de defensar els valencians i (inintel·ligible) . valencians és del govern valencià.

I en este cas s'ha fet una deixadesa de funcions absoluta de la que són responsables polítics els governs d'esta comunitat que han estat governant des de l'inici del projecte Castor fins al final del projecte Castor. Que jo sàpiga fa vint anys que en esta comunitat governa el Partit Popular. Per tant, les responsabilitats per l'omissió de les diferents conselleries i dels diferents governs valencians només és del Partit Popular, perquè són els qui han governat durant tot este temps.

I, mire, quan dóna la informació a mi m'agradaria que no la done sesgada. Perquè és veritat que s'ha pagat una indemnització i és veritat que hi havia un decret que parlava del pagament d'una indemnització. Però el suprem ha dit que l'aplicació d'esta clàusula d'indemnització no era automàtica i que s'havia de negociar amb l'empresa. I no és que no anaren vostés als tribunals, no és que no han anat als tribunals, és que ni tan sols s'ha assentat a negociar amb l'empresa a vore si se podia reduir esta clàusula d'indemnització.

I, senyor Pañella, per acabar li he de dir a vosté que no estic d'acord amb que tots hem obrat igual. Perquè en este moment hi ha un recurs d'inconstitucionalitat en el Tribunal Constitucional que ha ficat contra esta indemnització, que ha pagat Rajoy, els socialistes d'este país. I, per tant, entenc que en este cas a la millor vosté, com ho ha dit, no ho tenia en el pensament. Però vull que conste en acta que han sigut els socialistes els qui hem presentat el recurs d'inconstitucionalitat contra el pagament en 35 dies, en temps rècord, per part del govern central de Rajoy a l'empresa Escal.

Gràcies, president, per la benevolència.

El senyor president:

Gràcies a vosté.

Suspenem la sessió… (Remors) Perdón, perdón.

Ahora sí suspendemos la sesión. Y les vuelvo a recordar que la comisión continuará el día 10 a las diez y media de la mañana.

(Se suspén la reunió a les 18 hores i 42 minuts)

