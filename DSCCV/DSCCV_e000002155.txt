Comissió d'Agricultura, Ramaderia i Pesca realitzada el dia 22 de març de 2011. Comença la reunió a les 10 hores i 33 minuts. Presideix el diputat senyor Josep Maria Pañella Alcàcer. Reunió número 19.

Proposició no de llei sobre l'increment de les inspeccions i dels controls de l'etiquetatge de l'oli d'oliva, presentada pel Grup Parlamentari Compromís (RE número 71. 850, BOC número 289)

El senyor president:

(Inoïble)

. la sessió de la comissió d'agricultura. El senyor secretari passarà llista per a comprovar que hi ha quòrum.

(El secretari passa llista per tal de comprovar si hi ha quòrum)

Molt bé, doncs comencem en el punt primer, una vegada comprovat el quòrum.

Senyories, lectura i aprovació, si escau, de l'acta de la reunió anterior. Tots vostés disposen d'ella. Si algú té alguna cosa a afegir. Entenem que no hi ha cap observació i, per tant, que queda aprovada, per assentiment i per unanimitat, l'acta.

Aleshores, abans de començar el punt següent, vaig a ocupar el lloc i el senyor president.

(Ocupa la presidència el vicepresident, senyor Eduardo Ovejero Adelantado)

El senyor vicepresident:

El senyor Pañella Alcàcer:

Sí, senyor president.

Els tres portaveus hem quedat d'acord que, donat que fa poc de temps n'hem discutit una molt similar, donem per reproduïts els arguments que en el seu moment s'explicaren i que ho deixem aixina.

Passem directament a votació, si ningú.

El senyor vicepresident:

Proposició no de llei sobre el disseny d'un pla global de comercialització de productes agroalimentaris de proximitat, presentada pel Grup Parlamentari Compromís (RE número 71. 851, BOC número 289)

El senyor vicepresident:

El senyor Pañella Alcàcer:

Bé, simplement els arguments estan clars. Respon, també, a actuacions i demandes del que són les organitzacions professionals agràries, en este moment, en les quals, bé, la crisi -jo no diria la crisi econòmica, sinó la crisi agrària tan prolongada que tenim- fa que se busquen solucions diverses per a millorar, que no donar solució. Tant de bo tinguérem una proposta per a donar solució a la situació global de la producció agrícola i ramadera. No obstant això, dins de les mesures que poden contribuir a millorar esta situació està la que, en estos moments, s'està impulsant des de les organitzacions professionals agràries, com és l'impuls del consum de productes frescos de proximitat.

Sabem d'una qüestió que és tradicional, que s'ha contemplat inclús legalment eixa possibilitat. I, per tant, això té una relació en la qualitat, en el preu i, sobretot, en el marge comercial que li queda al productor, amb la qual cosa, considerem que seria molt beneficiós que se promoguera, a l'igual que, com he dit, les organitzacions professionals agràries estan fent-ho, que també, a través d'un pla de comercialització oficial, promogut des del mateix Consell, instigat -d'alguna manera- des del mateix Consell, per tal d'afavorir este sistema comercial de consum de productes frescos de proximitat tan tradicional, realment, tan tradicional a tot el nostre país.

Les garanties que s'oferixen avui són suficients, sobretot les garanties tan del que són les precaucions preses sobre la utilització de productes en la Unió Europea. Són suficients. I, per tant, consideren que el productor pot posar, realment, en estes circumstàncies, a la venda estos productes.

No vull estendre'm més, perquè el sentit de la proposició no de llei és clar. Ja els reitere, està sent fortament recolzat per les organitzacions professionals agràries. I, per tant, creguem que en eixa forma de replegar, com a mínim, quan no se tenen les iniciatives d'allò que de positiu ix de la societat, el Consell hauria de dissenyar un pla global de comercialització de productes agroalimentaris de proximitat i afavorir la rendibilitat de les explotacions agràries ramaderes. I, al mateix temps, garantir el futur d'aquestes, contribuint, per tant, a la sostenibilitat i el manteniment dels espais agraris rurals al País Valencià. Ho diem aixina per allò d'aquestes interaccions tan innegables que té avui el que és l'agricultura amb el sosteniment del medi ambient i, sobretot, buscant l'equilibri entre el que són els espais naturals, i l'espai agrari com a tal ho és, amb els espais urbans.

Gràcies.

El senyor vicepresident:

El senyor Lozano i Pastor:

Gràcies, senyor president.

Senyor Pañella, mosatros anem a votar que sí a la proposició perquè entenem que és una eixida bona a una certa producció de proximitat que, damunt, té un qualitat.

Dir també que anem a fer-ho perquè ja n'hi han experiències, a través de la xarxa de tendes de proximitat Coarval, que en un moment determinat, tant esta conselleria com les d'abans han estat potenciant eixe model que, en definitiva, és: tenim organitzades les cooperatives i, per tant la producció; organitzem les vendes i, a partir d'ahí, tot el valor afegit en la mesura en què s'estalvia tot el que és el tema del transports, tot el que és el tema de marxes comercials, tot el que són els intermediaris. O siga, una quantitat de recursos que, al final, tenim un producte fresc a l'abast del consumidor. I, a més, de la forma que els pot aplegar algun duro més -en este cas, algun euro més- als llauradors que, en este cas, tan necessitats estan.

Per estes raons, anem a votar-los que sí.

Jo vull aprofitar, en el seu també. Senyor president, doncs, m'agradaria -ja que és la meua última intervenció- lògicament, en esta cambra. , i transmetre a tot el personal de la cambra que ha fet possible, en estos dotze anys, que les comissions s'hagen produït, que no haja faltat de res i que siga un verdader plaer pel treball que han fet. I, com no, a tots els diputats i diputades que he tingut l'honor de compartir durant dotze anys, debatent d'una cosa que per a mi era fonamental i, sobretot, era parlar dels homes i dones que viuen en el món rural i en l'agricultura.

Gràcies a tots i, de veritat, ha sigut un honor per a mi.

El senyor vicepresident:

El senyor Giner Giner:

Moltes gràcies, senyor president.

Per part del Grup Parlamentari Popular anem a fer-li una proposta per tal de transaccionar. I explique el motiu per què introduïm eixa proposta.

Al nostre juí, des de la conselleria ja s'està promocionant la comercialització dels productes autòctons i de temporada, mitjançant les ajudes concedides a les figures de qualitat diferenciada, que comprenen els cultius més importants de la nostra comunitat com són, per exemple, els cítrics, el vi o l'oli, entre altres. Estos productes estan venent-se i promocionant-se en fires locals i, a més, en mercats específics -com és el cas de la taronja en Castelló.

Recolzem els mercats de proximitat, ja que són, sense dubte, una tendència de consum en tota Europa i que beneficia els xicotets productors. I, a més, aporten una informació directa, molt important, sobre el perfil del consumidor d'estos productes i els seus hàbits de consum.

Però entenem que, a més de promocionar el producte i la seua venda, des de la conselleria també està fent-se un esforç que cal replegar en eixa proposta de pla global de comercialització. S'està fent un esforç -com deia- per a que es valore el producte i que es relacione en els hàbits saludables de consum, per tal d'augmentar un consum a través de jornades informatives i de material divulgatiu com, insistisc, defense.

El meu grup considera que són dos actuacions complementàries, que deuen realitzar-se a favor de l'increment de les vendes dels productes autòctons, com són la promoció de les nostres pròpies produccions i la potenciació dels beneficis saludables del seu consum.

Per tant, la proposta en concret seria introduir en la seua resolució, quan diu: «Les Corts insten el Consell a dissenyar un pla global de comercialització de productes agroalimentaris de proximitat», introduir ahí «per a que es valore el producte i es relacione en els hàbits saludables de consum i -continuar- per a afavorir la rendibilitat de les explotacions agràries -tal qual està redactada la proposició». No sé si, en tot cas, podem plasmar-ho per escrit, si el senyor president ho considera oportú.

I, també, abans d'acabar la meua intervenció, agrair a tots els membres d'esta comissió, a tots els diputats del Grup Socialista i de Compromís la relació humana i també política que hem tingut en el si d'esta comissió. Agrair-la de tot cor, molt sincerament. Ha sigut un autèntic plaer, un honor, un gust poder treballar des de l'agricultura; i fer-ho en persones del nivell de vostés, de la categoria personal de vostés. Jo crec que a tots mos ha unit, al llarg d'estos quatre anys, el mateix objectiu, que era millorar les condicions del nostre camp, de la pesca i de la ramaderia. I crec que en algun moment hem pogut discrepar, però això sempre ha sigut en nom de la defensa de les nostres pròpies opinions, sense perdre eixe objectiu a què em referia.

Agrair, també, als membres de la cambra, a tots els treballadors de Les Corts per la seua tasca, que ha sigut imprescindible per a poder portar a terme els objectius d'esta comissió. Al senyor president i als membres de la mesa, als lletrats, a tots, moltíssimes gràcies. I espere que seguim treballant junts, siga en el si de Les Corts o siga en qualsevol altre àmbit, pel bé de la nostra agricultura, de la nostra ramaderia, de la nostra pesca.

Moltíssimes gràcies i fins sempre.

Gràcies, senyor president.

El senyor vicepresident:

El senyor Pañella Alcàcer:

Sí, és introduir. , que no canvia, en absolut, el sentit. I, per tant.

El senyor vicepresident:

«Propuesta de resolución: Les Corts instan al Consell a diseñar un plan global de comercialización de productos agroalimentarios de proximidad para que se valore el producto y se le relacione con los hábitos saludables de consumo, y para favorecer la rentabilidad de las explotaciones agrarias y ganaderas y garantizar su futuro, contribuyendo, también, a la sostenibilidad y el mantenimiento de los espacios agrarios y rurales del País Valenciano. »

Proposició no de llei sobre l'aprovació d'ajudes als afectats per les gelades a la Comunitat Valenciana, presentada pel Grup Parlamentari Compromís (RE número 72. 070, BOC número 291)

El senyor vicepresident:

El senyor Pañella Alcàcer:

Moltes gràcies, senyor president.

L'exposició és breu, concisa i clara. Hem parlat de les gelades del mes de gener com podíem parlar d'altres situacions que afecten greument a tots els productes, en este cas les hortalisses d'hivern -està citat-, carxofes, faves, creïlles, coliflors, cultius de fulla, enciams, espinacs, bledes, també els cítrics pendents de recol·lecció.

En este moment no entraré en el debat de quines són les mesures a prendre a canvi, perquè sempre quan les hem proposat sempre hem acabat exactament igual; és a dir, les que corresponen a l'estat, les que ha de fer La Generalitat, que si ja s'han iniciat, que si s'han. Per tant, el plantejament que faig amb esta proposició no de llei és distint, no és parlar de quines mesures sinó del control de les mesures, d'alguna manera del control. I, per tant, sí que fem una proposta que encara que parlem d'això i que podríem dir «bé, que això va ser el mes de gener». Però ja m'avance jo, sí que és veritat que és un model diferent al que estem fent. I, per tant, la importància de la proposta ve sobretot si la considerem en termes globals.

Què fer en cas d'una situació com la que s'ha patit a partir de gener? Jo entenc que en el mes que estem em puguen dir «és que això avui no es pot fer». Efectivament, això ja ho hem dit altres vegades, el procediment de la cambra porta a estes situacions que no hi ha una possibilitat de trametre per urgència a una comissió un aspecte com este. Per tant, s'ha quedat ací.

Però, més enllà del que és el cas particular de les gelades que han passat en el mes de gener que el que cite, això sense dubte va a repetir-se en altres moments bé per gelades o bé per altres inclemències del temps en les quals algunes estan cobertes per assegurances agràries, altres no. I, per tant, la problemàtica que crea quan és en un espai prou ample, com estes gelades que no han sigut molt concentrades una part sinó pràcticament han sigut generals en tot el país, en unes zones més que en altres però en tot el país, ens pot fer pensar que les diverses circumstàncies que ocasionen, les diverses problemàtiques, calen resoldre's d'una manera comuna.

Aleshores, el debat, que encara que en esta proposta se circumscriu a un fet concret, ens hauria de portar a una fórmula general per actuar sempre que es produïren estos fets. I és la creació d'una comissió de seguiments, la representació d'organitzacions agràries i les cooperatives per analitzar l'evolució de les gelades, en este cas d'una fórmula més genèrica seria de les inclemències del temps encara que el que estem proposant és esta. Però sí que el debat que jo propose és que es vaja més enllà del que és el que ha passat en el mes de gener sinó la necessitat que férem este sistema, perquè això afavoriria el control no només de la valoració inicial que es poguera fer sinó el problema que ens trobem moltes vegades: que passa el temps, que se prometen unes ajudes, que la fórmula per arribar a aconseguir les ajudes és tan complicada que moltíssimes de les persones afectades no podran accedir a elles i després el control de quan arriben estes ajudes. Per tant, ahí és crear d'alguna manera una comissió que treballe des del que és la valoració fins al moment en què els afectats reben les ajudes. És importantíssim eixe control, perquè sabem que no s'està duent a terme i que no passa.

Per tant, encara que ja sé que ahí parla del mes de gener, i introduïx per primera vegada, crec que per primera vegada, almenys en esta legislatura, en l'última sessió de la comissió, introduïx per primera vegada este concepte de creació d'una comissió que servisca tant per a treballar des del que és la valoració, dels danys que han passat, en tot el procés de sol·licituds per al final arribar al moment en què el productor afectat rep els diners o les millores, perquè algunes són millores econòmiques indirectes a través dels impostos, però diguem el final de tota esta situació.

Per tant, encara que la proposta és concreta en el debat i la introduïsc com un element, com deia, de valoració o d'actuació genèric, general. I, per tant, la proposta està concreta. Eixa és la proposta de debat perquè quede per primera vegada sobre la taula. I, lògicament, crec que d'ací un temps, poc de temps, tindrem l'oportunitat de seguir treballant per l'agricultura i, per tant, de parlar en estos termes genèrics del que avui se proposa d'una manera molt concreta.

Gràcies, senyor president.

El senyor vicepresident:

La senyora Crespo Domínguez:

Gràcies, senyor president.

Senyories.

Senyor Pañella, ja li avance que el Grup Socialista donarà recolzament a la seua proposició no de llei. Primer, per considerar que és de justícia que els homes i dones del camp puguen encara, a hores d'ara, perquè si no m'enganye les gelades foren en gener i estem acabant març, mantindre viva l'esperança que per fi la Conselleria d'Agricultura els farà cas i que donarà llum verda a la creació d'eixa comissió de seguiment dels danys produïts per les gelades de gener. I, segona, perquè en esta comunitat el govern té les competències exclusives en matèria d'agricultura. I no em cansaré d'explicar-ho. Això vol dir que ha de posar els mitjans necessaris quan fa falta i donar solució ràpida als problemes que patix o puga patir el camp valencià, ja siga a través d'ajudes directes o altres. Perquè, de no ser així, assistirem de nou a l'abandó de més camps per part dels agricultors que veuen com el cost de la producció dels seus productes, que no ha pogut vendre en tota la seua totalitat per les desgràcies que ocorren, en este cas han sigut gelades, però també podrien ser pedregades o altres capritxos del temps. I que ja sumen molts i seguits anys darrere d'anys i solucions no ens arriben per part de la conselleria.

Ací, en la Comissió d'Agricultura, jo crec que s'ha parlat molt al llarg de tota la legislatura dels danys que el mal temps ha causat als homes i dones del camp. De nord a sud de la comunitat, per exemple el pixat dels tarongers, el raïm de taula del Vinalopó o l'olivar de l'Alcoià-Comptat on es vegeren afectats vint-i-sis pobles, que a hores d'ara encara tenen la collita reduïda en un 50%, són exemples sonats del que pot fer el temps en unes hores i la falta de sensibilitat de la conselleria, que a hores d'ara encara no ha posat cap mitjà a l'abast d'estos homes i dones.

Per això, tornar hui ací a parlar de la creació d'una comissió de seguiment amb representació de les diferents organitzacions agràries i cooperatives per a que puguen valorar els danys que han causat les gelades de gener i proposen les ajudes pertinents, em sembla una miqueta irrisori, però sobretot decepcionant. I m'explique.

No creu vosté, senyor Pañella, que un sector que patix reversos continus hauria de ser la preocupació diària de la conselleria? No creu vosté que la conselleria hauria de prendre més interés i ocupar-se més del futur del camp valencià? Doncs, res de res. I vosté ho sap igual com jo. Què tenim en el camp valencià? Problemes crònics i cada vegada hi ha menys eixides dels productes valencians al mercat amb preus dignes. Dic «productes valencians», en plural, perquè vosté en la seua proposició no de llei fa un inventari detallat de molts d'ells, començant per les hortalisses, els fruitals, els cítrics i, com no? , la ramaderia, que de forma indirecta també es veu castigada pel mal temps, en este cas les gelades.

I, mire vosté, senyor Pañella, si el govern del Partit Popular es preocupara o tan sols li interessara solucionar eixos problemes ja hauria posat en marxa tots els dispositius necessaris per a pal·liar-los i hauria dissenyat, però no ara en 2011 sinó fa uns anys, una política que tinguera en compte el sector agrícola valencià. Perquè ningú ens negarà, senyories, que ací tenim les millors taronges del món i una producció de nispros en Callosa que són l'enveja de molts. Però, clar, ahí s'acaba la cosa.

Com diuen haurà molt de continents, però poc de contingut. Perquè la Conselleria d'Agricultura en esta comunitat mai posa els diners per a que els nostres productes tinguen el futur garantit amb un preu digne en el mercat que permeta l'agricultor fer front als continus reversos que li porta el temps i sobretot la possibilitat de continuar treballant la terra i no abandonant-la pel cúmul de males campanyes que patix.

Així que clar que donarem suport, el Grup Socialista, a la seua proposició. Però també li dic que ja hauria d'haver-se creat, sense necessitat de demanar-la per part de la conselleria. I espere que hui, Déu ho vulga, es cree perquè seria positiva i útil per als agricultors valencians que veuen amb molta preocupació el seu futur.

I, senyories, no m'agradaria acabar sense donar les gràcies als lletrats pel seu saber fer i pel bon funcionament d'esta comissió, però també a tots els membres d'esta comissió que m'han donat l'oportunitat de conéixer un sector que per a mi fa quatre anys era desconegut. I amb l'ajuda de tots vostés, perquè mira que hem treballat en esta comissió tots els grups polític, és un sector que ara estime. Però sobretot li tinc un gran respecte i admiració vegent com els homes i dones del camp valencià fan de

per a sobreviure en condicions difícils, però lluitant dia a dia per al devenir d'una terra la qual ells cultiven amb dedicació. Gràcies molt especials al meu company Toni Lozano per ser un gran mestre i una gran persona. Ha estat un privilegi treballar al costat de tots vostés.

Res més i moltes gràcies.

El senyor vicepresident:

El senyor Lorenzo Perales:

(inintel·ligibles)

Los lotes previstos para su comercialización controlados fueron 419, los lotes no conformes fueron 73. De estos, habría que establecer que 12 lotes tienen más del 10% de fruta afectada con frío, cuya producción ha sido enviada a industria de trasformación o destruida. Estos se encontraban en siete empresas concretamente. Otros 12 lotes -entre un 5% y un 10%- de fruta afectada, a los que se les obligó a reetiquetar la mercancía por incumplimiento de la orden de calidad comercial de los cítricos. El resto de lotes fueron con defectos menores.

(inintel·ligible)

El senyor vicepresident:

El senyor Pañella Alcàcer:

Prèviament, donar-li les gràcies a la senyor Crespo i al Grup Socialista pel seu recolzament. I voldria dir-los que, al marge que en la intervenció. , no he volgut entrar voluntàriament en el que són valoracions fetes, que coincidixen totalment en les que vosté ha fet.

Per l'altra part, i en el mateix to, voldria contestar també al Partit Popular, en el sentit que del text de la proposició no de llei que presente crec que no es desprén -perquè ha constat- que hi haja una crítica a la Conselleria d'Agricultura per haver abandonat o haver deixat de fer les gestions que li pertoquen. I no perquè no les puga fer, sinó que ja he dit que volia que el to siga en positiu, per no motivar ningú. Vull dir,

(so d'un telèfon mòbil)

en la meua forma de presentar les proposicions no de llei, senyories, del text de la proposició, crec que ningú es pot sentir ofés, ni criticat tan sols, cosa que seria lícita també, però en cap de les tres que debatem avui s'ha volgut donar eixa circumstància.

I aleshores, jo replegue tota la informació que vosté m'ha donat. Però he de dir-li que, malgrat això, no té res a vore amb allò que jo propose. No he volgut fer una crítica, ni si s'han fet. , i no s'han fet les acciones que vosté m'ha dit. D'entrada sí que diré que se basa pràcticament en la citricultura, i és veritat que és el major dels nostres productes i el més important. Però n'hi han hagut. , i en la zona precisament on visc jo, el nord del país, doncs, en la zona de Benicarló, per exemple, les carxofes han tingut un efecte molt greu sobre elles.

Què passa? Que, per desgràcia, l'agricultor, el nostre productor agrari, està tan acostumat a eixir-se'n dels problemes ell sol, que moltes vegades no origina les crítiques oportunes perquè se soluciona la vida ell com ho ha fet de manera habitual.

I, precisament, vosté me parla de tota la valoració, de tot. Però s'oblida de la diferència del que jo plantege en este moment, que és la participació. Vosté. , en el que m'ha dit se desprén una part fonamental, que és la conselleria qui controla tot el procés que vosté ha dit. I jo el que parle és que participen en este procés les organitzacions agràries, les cooperatives, i també he dit que les meues propostes solen ser en pla d'idea, mai tancades. Potser hauria de participar algú més. Bé, ahí igual que han fet abans una esmena d'addició, doncs, amb una transaccional se podria fer també. No intente ser en eixe aspecte tancat.

Però el fet que hi haja una comissió de seguiment en la qual participen les organitzacions agràries. Per què les organitzacions agràries? Les organitzacions professionals agràries són les que representen legalment els agricultors, els productors que estan afiliats i enquadrats en elles. I, per tant, quan parlem de les organitzacions en plural vol dir que estan. , qui d'alguna manera accedix també a les accions de control són directament els nostres agricultors. Això és el que estem proposant. I això és el que no està. Això és el que no està.

I, per tant, jo dic, vull fugir en este moment de tota crítica. També és veritat que ja he plantejat jo que, bé, faig una intervenció més amb caràcter global i general que esta, perquè sabia ja que uns dels arguments seria eixe, i com ja portem quatre anys ací, doncs ja sé també quines argumentacions se me posen damunt la taula. I ja m'avance jo, i dic, miren, senyories, està clar que vostés me diran això, està clar que encara així se podria modificar, però també està clar que jo propose a vegades en la línia del que és una forma de procedir una cosa que no es tanque en un moment determinat i en una zona determinada, sinó que la propose com a una cosa, com una mesura global d'actuació.

I, per tant, li dic, d'acord amb tot el que m'ha dit, no vaig a entrar en la crítica en este moment d'això. No vaig a rebatre-li absolutament res. Però trobe a faltar l'altra part, que és el control que puguen exercir i, com he dit, des del procés inicial al final. Perquè, en este moment, en este moment, vosté ha parlat. , però bé, vorem al final fins on arribaran les ajudes i on no arribaran.

I quan dic això, pense que englobe les que són pròpies de la conselleria, com les que són pròpies de l'estat en este moment, que el control s'ha de dirigir en tots els costats. Perquè quan arriben als tribunals els procediments, sabem sempre que hi han unes que afecten a impostos i altres coses, que són de caràcter estatal, i que d'alguna manera s'ha de controlar que això passe.

Jo el que demane és això, que s'incorporen també les organitzacions agràries i les cooperatives, tant al fenomen de la valoració inicial, com en tot el procés fins al control final.

Moltes gràcies.

El senyor vicepresident:

El senyor Lorenzo Paredes:

El senyor vicepresident:

Señorías, pasamos a votación. Les anuncio que el señor presidente luego se incorporará, por si quiere dirigirnos algunas palabras, después de la votación. Pasamos a votación de este punto. ¿Votos a favor? 6. ¿Votos en contra? 8. Queda desestimada esta proposición no de ley.

(Ocupa la presidència el president, senyor Josep Maria Pañella Alcàcer)

El senyor president:

Senyories, és la darrera Comissió d'Agricultura que tenim en esta legislatura. Jo, en este moment, volia recordar les breus paraules que vam dir quan vaig ser elegit president, vaig dir: a nosaltres ens toquen tots els temes d'agricultura, ramaderia i pesca -i vaig afegir-, quasi res, quasi res, sobretot pensant com tenim el sector, i en aquell moment encara no teníem una crisi clara de caràcter econòmic com la que tenim avui.

Per tant, vull dir, crec que hem fet treball, que hem plantejat prou assumptes, i sobretot importants, que hem discutit moltíssim en postures -que és normal- no coincidents, perquè per això representem sectors socials diferents cada un dels grups polítics que ací estem. I, per tant, crec que hem complit el treball. Si ho hem complit bé. I he dit que hem complit, no he dit «bé». Deixe al nostre poble, a tot el poble valencià, que siga qui diga si ho hem fet bé o ho hem fet malament. Ho hem fet amb la dedicació per part meua que és possible i done per fet que en tots els casos de les seues senyories també.

Per tant, he d'agrair-los a tots, com he dit, en primer lloc, la dedicació; en segon lloc, l'ordre en què s'han desenvolupat totes i cadascuna de les comissions, ací no hem tingut mai un problema de cap tipus, i per tant això és d'agrair perquè dóna la imatge de la serietat en la qual s'ha afrontat la nostra comissió.

He d'agrair també, indubtablement, al senyor secretari i al senyor vicepresident perquè els he donat feina més habitual, no? , per dir-ho d'alguna manera, eixe doble paper d'actuar com a portaveu en un cas i com a president en un altre, els he donat també una feina extra. Però bé, he de dir que hem tingut la col·laboració, tant de tota la mesa com, i a ells específicament vull dirigir-me, als dos portaveus, tant el del Grup Popular, senyor Giner, com al del Grup Socialista, senyor Lozano, per arribar a acords, per arribar a. , i sempre per a coordinar-mos en tot.

Crec que en eixe sentit sí que ho hem fet bé. I no dic que no, sinó no vull valorar el sentit dels acords que hem pres, que això li toca al públic, al nostre poble en general.

I també, com no? , vull agrair a tot el personal de la casa, perquè el fet que haja estat tot a punt sempre, que no hem tingut tampoc cap necessitat que no haja estat per endavant, per endavant atesa, no hem hagut de demanar-ho perquè tot ha estat en el seu lloc. Per tant, dóna també imatge de la seua professionalitat.

I he deixat en últim lloc al nostre lletrat al qual he conegut, i sobretot he conegut com a un expert en agricultura, ja no només en el que és l'organització jurídica que necessitem, sinó també en temes agraris. I, bé, dir-li que ha estat una sort conéixer-lo a este nivell professional també.

Acabe. Per a mi ha estat tot un honor poder ser president d'una comissió, i particularment de la Comissió d'Agricultura, Ramaderia i Pesca. Procedisc d'una casa de llauradors típics, típics, normals, de poble, i per tant això per a mi. , a la millor algú no li dóna la importància que per a mi ha tingut esta comissió.

Senyories, acabe agraint-los tot el treball, i espere que també tot el poble valencià després ho puga agrair.

Moltes gràcies.

(S'alça la reunió a les 11 hores i 21 minuts)

