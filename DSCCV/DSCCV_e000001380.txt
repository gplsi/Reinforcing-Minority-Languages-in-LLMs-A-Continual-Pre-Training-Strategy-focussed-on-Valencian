Comissió d'Economia, Pressupostos i Hisenda realitzada el dia 28 de febrer de 2011. Comença la reunió a les 11 hores i 5 minuts. Presideix el diputat senyor Jesús Ros Piles. Reunió número 38.

Propostes de resolució presentades pels grups parlamentaris a l'informe de fiscalització del compte general de La Generalitat corresponent a l'exercici 2009

El senyor president:

Anem a començar la reunió de la comissió d'hisenda que havíem convocat per a hui.

Anem a desenrotllar la comissió com la desenrotllàrem en altres ocasions. Hi haurà una intervenció de cinc minuts per a cada u.

(Veus i pausa. S'interromp la gravació)

Anem a començar la comissió, i els done la seguretat que quedaran tots satisfets.

Senyora secretària, vol vore si en som prou?

(La secretària passa llista per tal de comprovar si hi ha quòrum)

La senyora secretària:

El senyor president:

Moltes gràcies, senyora secretària.

Primer punt de l'ordre dia és l'aprovació de l'acta de la reunió anterior. Les seues senyories estan d'acord?

S'aprova.

El senyor president:

Segon punt de l'ordre del dia: debat de les propostes de resolució presentades pels grups parlamentaris.

Té la paraula per cinc minuts, en primer lloc, el senyor Torró.

El senyor Torró Gil:

Gràcies, senyor president.

Anem a vore. Nosaltres presentem una proposta de resolució amb tres recomanacions. Una d'elles ja l'havíem plantejada l'any anterior, i n'afegim dues de noves.

La primera. Bé, totes elles tenen a vore amb el fet de la realització d'auditories operatives, almenys les dos primeres.

La primera es tractaria d'instar la sindicatura a realitzar una auditoria operativa de la Secretaria Autonòmica d'Autonomia Personal i Dependència quant a l'eficàcia, eficiència i economia del programa pressupostari 313. 60. Em sembla molt important, d'una banda, per la quantitat de diners que suposa i, d'una altra, per la utilitat social d'aquest programa. I finalment, sobretot perquè des de l'inici de l'aplicació de la llei de dependència hi ha una evident ineficiència manifesta en els diners que es gasten en aquesta quantitat.

Jo he consultat aquest matí mateix l'últim informe que hi ha sobre la qüestió de la dependència i realment les dades són espectacularment dolentes. Estem parlant que la situació, a 1 de febrer de 2011, era de 37. 606 persones amb prestacions, que és un 5,5% del total de la gent que té prestacions en estos moments a tota Espanya, quan la població valenciana s'apropa a l'11%, és a dir, estem parlant d'un 10,86%. I això fa que estigam just per davall de la mitjana quant a gent que cobra o que té algun tipus de prestació respecte a la mitjana. La mitjana de tot l'estat és de l'1,4% i nosaltres ens situem en el 0,7%, és a dir, just per davall de la mitjana. Per davall nostre tan sols està Canàries i a un nivell paregut es troba Madrid.

Per tant, ens trobem molt lluny de la mitjana i molt lluny dels òptims que suposen algunes autonomies, com el cas de Cantàbria, Andalusia, Aragó o la Rioja, que es trobem per damunt del 2%. I, per tant, insistim que hi ha un problema evident quant a l'eficiència, eficàcia i economia de l'aplicació d'eixe programa. Per tant, proposem que es faça aquesta auditoria operativa.

Com també volem que es faça una auditoria operativa. N'hem seleccionat, a més, dues, perquè pensem que les auditories operatives són molt costoses de realitzar. I, per tant, entenem que no es pot sol·licitar una gran quantitat. Per tant, la de la llei de dependència entenem que és important.

I també creiem que és molt important, sobretot com a exemple del que està passant a les empreses públiques valencianes, el tema de CIEGSA, que és una de les més endeutades. Estem parlant ja d'un deute que supera els 2. 000 milions d'euros, que està pagant-se en estos moments se suposa que uns 100 milions d'euros anuals en interessos. I volem que, particularment, dins d'eixa qüestió -supose que entraria, però entenem que és un dels temes més preocupants-, que es faça. , s'analitze la rendibilitat dels lloguers mensuals de les aules transitòries o provisionals, el que popularment s'anomena barracons.

Les dades de què es disposen, també derivades dels mateixos informes de la sindicatura, parlen que s'arriba ja en la despesa, fins a finals de 2009, a 80 milions d'euros en nou anys. I n'hi han una sèrie de despeses addicionals que es donen en tota aquesta qüestió, que fa que es qüestione de forma oberta la rendibilitat d'aquest tipus d'actuacions. És a dir, hi ha un baix nivell d'actuació per part de CIEGSA, la qual cosa obliga a la instal·lació de barracons, que a més de cars, són poc eficients. I, per tant, entenem que la sindicatura hauria de prendre cartes en l'assumpte.

I, finalment, una qüestió que em sembla important, que el mateix síndic ací va reconéixer que s'havia de prendre en compte, que és instar la Sindicatura de Comptes a auditar aquelles empreses privades, la facturació del total de les quals a les administracions públiques valencianes supere la meitat de la seua xifra global de negoci. Hem posat la meitat de la xifra global de negoci per posar, diguérem, un límit. Entenem que hi han empreses de serveis -Orange Market podria ser un exemple fantàstic-, empreses de serveis socials, com, per exemple. -podria també ser un exemple Sedesa-, o empreses de construcció -també posem com a exemple la d'Enrique Ortiz-, que facturen elevats nivells a l'administració autonòmica. I, per tant, creiem que deurien entrar dins la fiscalització que realitza anualment la mateixa Sindicatura de Comptes.

El senyor president:

Moltes gràcies, senyor Torró.

Té la paraula la senyora Mollà.

La senyora Mollà Herrera:

Gràcies, senyor president.

El Grup Parlamentari Compromís presenta avui una proposta de resolució sobre l'informe de la Sindicatura de Comptes de 2009 que pretén arreplegar d'alguna manera les incidències més clares que hem pogut observar en l'informe plantejat per la sindicatura i, a més, alguns dels reptes que hauria d'assumir la mateixa sindicatura per a no convertir-se en un simple espectador de la gestió pública, sinó que puga desenvolupar, amb la màxima eficiència, totes les competències que li són atorgades i que algunes d'elles es queden en el caràcter voluntariós. I nosaltres volem que se desenvolupen com a una qüestió, doncs, bastant més valenta.

Comencem la nostra proposta posant de manifest que l'informe, malgrat que en alguns moments fa referència a les dificultats administratives que s'han pogut trobar a l'hora de poder fiscalitzar determinats documents i que no han pogut arreplegar per, d'alguna manera, l'impediment de l'administració, doncs que açò no siga un punt anecdòtic en l'informe, sinó que se desenvolupe d'una manera més concreta què és el que ha passat quan s'han trobat este tipus d'impediments per part dels organismes dependents de l'administració i de la mateixa administració, perquè creem que és important que se visualitze, ja dic, que passe a ser un punt anecdòtic per a visualitzar clarament quins són els impediments trobats per l'administració pública.

En segon lloc, demanem que la sindicatura realitze una fiscalització completa de totes les empreses que hagen tancat 2009 amb pèrdues, com va argumentar i va exposar ací el síndic de Comptes. Pràcticament el 90% de les empreses públiques van registrar pèrdues en 2009. I a més, nosaltres volem posar de manifest -i així ho podem vore en els diversos informes de la sindicatura- que no és una qüestió puntual, sinó que és una dinàmica general, és a dir, tots els anys este percentatge es manté estable en les empreses públiques que registren pèrdues.

I, per tant, nosaltres creguem que els informes de la sindicatura sempre se queden en qüestions molt concretes, és a dir, no fan una fiscalització completa de les empreses. Fan de dos o tres empreses una fiscalització completa i, de la resta, ho fan de coses molt puntuals. Fiscalització general i, de la majoria, fiscalització molt concreta. I nosaltres creguem que s'ha d'incloure la fiscalització completa a totes les empreses públiques que registren pèrdues.

A més, creguem que la sindicatura ha posat de manifest este any -i a més de forma molt insistent en l'informe- una incidència trobada en els contractes menors i en les factures de caixa fixa. I a més, és una de les recomanacions que fa. Nosaltres entenem que ja que han saltat a la llum moltíssimes de les irregularitats comeses pel Partit Popular al govern autonòmic, que vénen de la mà justament de les gestions que se fan de les factures de caixa fixa i dels contractes menors, i com que hem vist l'impediment constant per part del Partit Popular en estes Corts de poder fer un registre d'estos contractes i d'estes factures, doncs entenem que és la sindicatura l'encarregada d'ampliar la informació, la investigació, la fiscalització, com li vullgam dir, d'estes incidències, és a dir, concretament dels contractes menors i les factures de caixa fixa fetes per l'administració autonòmica.

La quarta part és aquest caràcter voluntarista, però que nosaltres creguem que ha de convertir-se en una realitat, que són competències de la sindicatura, a l'hora de poder obrir expedients de responsabilitat comptable a aquelles qüestions concretes on s'hagen detectat, doncs, comportaments irregulars, desinterés manifest, actuacions no ajustades als criteris de bona gestió comptable, etcètera.

És a dir, nosaltres creguem que ha de passar la sindicatura de ser un pur espectador a veritablement desenvolupar totes les competències que té al seu abast i que se posen en algun moment donat en la llei com a caràcter més voluntariós, i nosaltres entenem que hem de passar d'este caràcter voluntariós per a donar-li el pas valent que necessita la sindicatura per a convertir-se veritablement en un organisme que fiscalitze i, a més, que tinga capacitat sancionadora o, almenys, d'obrir expedients de responsabilitat comptable.

I després ja, per últim, és una qüestió que creguem que és més una cosa que li devem a la sindicatura. Any rere any, el síndic de Comptes posa de manifest la mancança de recursos, tant materials com humans, a l'hora de poder desenvolupar la seua tasca. La fan amb pocs recursos, la fan eficientment. Però sí que és de veres que ens acollim a esta demanda que el mateix síndic fa any rere any sobre com, si tingueren més mitjans materials i humans, podrien desenvolupar una tasca molt més general sobre la tasca fiscalitzadora que li té encomanat aquest organisme.

Res més i moltes gràcies.

El senyor president:

Moltes gràcies, senyora Mollà.

Té la paraula la senyora Moreno.

La senyora Moreno Fernández:

Sabemos que la gestión en Feria Valencia no ha sido en absoluto correcta. Fruto del ERE que se ha hecho en Feria Valencia, donde más de ciento cincuenta trabajadores van a la calle, hemos empezado a saber cosas, antes no se sabía, ahora, sí, los despedidos nos lo cuentan. Sabemos que la plantilla pasó de 100 que tenía el señor Baixauli de presidente, a más de trescientos cincuenta; sabemos que en esa plantilla se incluyen amigos, muy amigos, muy relacionados con la trama Gürtel, con el Bigotes, con Orange Market; sabemos que del dinero de todos los valencianos se ha pagado viajes relativos a la empresa de los directivos de Feria Valencia.

El senyor president:

Moltes gràcies, senyora Moreno.

Té la paraula el senyor Marí.

El senyor Marí Olano:

El senyor president:

Moltes gràcies, senyor Marí.

¿Algun grup vol fer ús dels dos minuts de rèplica? Doncs, si no és aixina, senyories, passarem.

Senyora Moreno.

La senyora Moreno Fernández:

El senyor Marí Olano:

El senyor president:

Moltes gràcies.

Passem, doncs, senyories, a votar les propostes de resolució del compte general.

En primer lloc passarem a votar la proposta presentada pel Grup Parlamentari Popular. Vots a favor? 8. En contra? 7.

La presentada pel grup de diputats no adscrits. Vots a favor? 7. En contra? 8.

La presentada pel Grup Parlamentari Compromís. Vots a favor? 7. En contra? 8.

I la presentada pel Grup Parlamentari Socialista. Vots a favor? 7. En contra? 8.

Propostes de resolució presentades pels grup parlamentaris als informes de fiscalització de les cambres de comerç, de les universitats públiques i del Fons de Compensació Interterritorial de la Comunitat Valenciana corresponents a l'exercici 2009

El senyor president:

Passarem a votar directament els punts 3, 4 i 5, com és habitual, senyories, en este tipus de propostes de resolució. En primer lloc passarem a votar la proposta de resolució del grup parlamentari. ,

del Grup Parlamentari Popular i Grup Parlamentari Socialista, que els dos. ,

son exactament igual. Vots a favor? 14. Abstencions? 1.

Passarem a aprovar el punt 4, proposta de resolució presentada en el tema de les universitats. Vots a favor? 14. Abstencions? 1.

I la del fons de compensació. Vots a favor? 14. Abstencions? 1.

Doncs, si les seues senyories no tenen res més a dir, hem acabat els punts de l'ordre del dia que hi havien hui ací, a la comissió. Alcem la sessió.

(S'alça la reunió a les 11 hores i 30 minuts)

