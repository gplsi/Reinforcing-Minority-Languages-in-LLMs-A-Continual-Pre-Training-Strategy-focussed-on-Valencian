Comissió d'Educació i Cultura realitzada el dia 6 de juny de 2019. Comença la reunió a les 10 hores i 44 minuts. Presideix el president de les Corts Valencianes, senyor Enric Morera i Català. Reunió número 1.

El senyor president de les Corts Valencianes:

Molt bon dia, senyories.

Anem a constituir la Comissió d'Educació i Cultura de les Corts Valencianes. Crec que tots vostés coneixen…

Sessió constitutiva de la Comissió d'Educació i Cultura

El senyor president de les Corts Valencianes:

Els grups parlamentaris ens han fet arribar l'adscripció de membres titulars de senyories a esta comissió. Coneixen vostés el procediment que està emmarcat en l'article 41 del reglament. I per tant, procedirem a l'elecció en primer lloc en papereta blanca del president o presidenta.

La secretària de la mesa i de la Mesa de les Corts va a llegir, va a passar llista dels membres de la…

(La secretària primera passa llista per tal de comprovar si hi ha quòrum)

La senyora secretària primera de les Corts Valencianes:

N'hi ha quòrum, president.

El senyor president de les Corts Valencianes:

Senyories, una vegada vist que tenim quòrum i estan tots els membres de la comissió, anem a passar a la votació.

En primer lloc, votarem en papereta blanca president o presidenta de la comissió. Pot cridar a ses senyories.

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Finalitzada la votació, anem a passar a l'escrutini.

(El president fa l'escrutini)

Senyories, realitzat l'escrutini, el resultat és el següent: l'il·lustre diputat Jesús Pla ha obtingut deu vots i un vot en blanc. Per tant, queda elegit president de la Comissió d'Educació i Cultura l'il·lustre diputat Jesús Pla.

A partir d'ara, anem a fer una següent votació. La vicepresidenta serà dona i el secretari de la mesa de la comissió serà home. Podem cridar a votació?

La senyora secretària primera de les Corts Valencianes:

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president de les Corts Valencianes:

Molt bé. Realitzada la votació, anem a passar a l'escrutini.

(El president fa l'escrutini)

Realitzat l'escrutini, la papereta integrada per la il·lustre diputada Rosa Menor i l'il·lustre diputat Luis Martínez han obtingut sis vots. La papereta amb l'il·lustre diputat José Chulvi i Toñi Serna, quatre vots. I un vot en blanc. Per tant, vist l'escrutini, queda proclamada vicepresidenta de la mesa de la Comissió d'Educació i Cultura la il·lustre diputada Rosa Menor i, el secretari de la comissió, l'il·lustre diputat José Chulvi.

Poden prendre possessió de la presidència. Primer el president, Jesús Pla. Vicepresidenta, Rosa Menor. I secretari, el senyor José Chulvi.

Els desitge un bon treball. Tenen una assistència lletrada magnífica i que esta comissió complisca el seus objectius.

Moltes gràcies.

(Els diputats que han sigut elegits ocupen els seus llocs)

El senyor president:

Molt bon dia a tots i a totes.

En primer lloc, en nom de la mesa, gràcies per la confiança. No ens coneixem encara, però espere que esta legislatura siga profitosa i ens arribem a conéixer bé. I en nom meu i en el de la mesa, per al que vullgueu i necessiteu.

Moltes gràcies.

S'alça la sessió. Perdó. (Rialles i aplaudiments) (S'alça la reunió a les 10 hores i 44 minuts)

(Rialles i aplaudiments)

(S'alça la reunió a les 10 hores i 44 minuts)

