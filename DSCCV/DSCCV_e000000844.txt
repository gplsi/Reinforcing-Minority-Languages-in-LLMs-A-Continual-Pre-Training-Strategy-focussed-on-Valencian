Comissió de Drets Humans, Cooperació i Solidaritat amb el Tercer Món realitzada el dia 11 de maig de 2005. Comença la reunió a les 13 hores i 20 minuts. Presideix la Il·lustre Diputada Senyora Alejandra Climent Jordá. Reunió número 6.

Presa en consideració de la Proposició no de llei sobre la sol·licitud d'indult a favor Juan Guerrero Pérez, presentada pels grups parlamentaris Popular, Socialista i Esquerra Unida-Els Verds-Esquerra Valenciana: Entesa (RE número 28. 940).

La senyora presidenta:

(Inoïble) . Comisión permanente no legislativa de Derechos Humanos, Cooperación y Solidaridad con el Tercer Mundo.

(La senyora secretària passa llista per tal de comprovar l'existència de quòrum)

El primer punto del orden día, la lectura y aprobación, si escau, del acta de la reunión anterior. S'aprova? (Pausa)

El segon punt del dia: presa en consideració de la proposició no de llei sobre la sol·licitud d'indult a favor Juan Guerrero Pérez, presentada pels grup parlamentaris Popular, Socialista i Esquerra Unida-Els Verds-Esquerra Valenciana: Entesa.

Passe a llegir la proposició no de llei.

"Rafel Maluenda Verdú, portaveu adjunt del Grup Parlamentari Popular, Antoni Such Botella, portaveu adjunt del Grup Parlamentari Socialista, i Joan Oltra i Soler, portaveu del Grup Parlamentari d'Esquerra Unida-Els Verds-Esquerra Valenciana: Entesa, a l'empar del que disposa el Reglament i la Resolució de caràcter general 4/VI, que determina el procediment per a la tramitació de les proposicions no de llei o qualsevol altra proposta de resolució relativa als drets humans o temes que entren dins de l'àmbit de competència 1

de la comissió permanent, presenten la següent proposició no de llei sobre la sol·licitud d'indult a favor de Juan Guerrero Pérez i, al mateix temps, sol·licitem convocatòria de la comissió, amb la inclusió d'este punt en l'ordre per a hui a les 2 de la vesprada.

Exposició de motius:

Juan Guerrero Pérez, veí de El Campello, va ser empresonat el passat 23 de febrer per a complir una condemna de quatre anys, dos mesos i un dia per un delicte comés l'any 1991.

La corporació de El Campello i el seu alcalde, por voluntat de tots els grups polítics representants, fent ressort de la gran mobilitat social que existix en el municipi a favor que li siga concedit l'indult a Juan Guerrero Pérez, junt amb el seu bon comportament a la pressió, ha fet que les institucions penitenciàries li concedisquen el tercer grau.

Este canvi en la seua situació penitenciària no és prou, encara que és important i ben rebut, pel moviment social del municipi a favor de Juan Guerrero Pérez i de les gestions que el seu alcalde, en representació de tots els grups polítics, està portant a efecte i que se centra a aconseguir l'indult definitiu.

En este sentit, s'han arreplegat més de 5. 000 firmes dels ciutadans i ciutadanes de El Campello sol·licitant la petició d'indult i continuen arreplegant-ne cada dia més.

Sense posar en dubte que la sentència dictada en el seu dia fóra justa, donat el temps transcorregut, les Corts Valencianes també es fan ressort, donat el comportament cívic que en l'actualitat té Juan Guerrero Pérez, el moviment social que a favor seu existix a El Campello i els acords i actuacions de las seua corporació municipal i el seu alcalde i, en conseqüència, acorden la següent proposta de resolució:

Les Cors Valencianes acorden dirigir-se al Consell de Ministres d'Espanya sol·licitant que siga concedit l'indult sol·licitat a favor de Juan Guerrero Pérez i que a l'empar del que disposa l'ordenament jurídic vigent, siga tramitat en torn preferent.

Corts Valencianes, 10 de maig de 2005".

Algun diputat. ? (Remors)

El senyor Cardona i Pla:

Molt breument. Simplement perquè quede constància en el Diari de Sessions.

És la segona vegada que gastem este procediment d'urgència per a tractar temes en esta comissió. Pensem que és un procediment vàlid i correcte. En el cas que seguírem el tràmit normal es tardarien molts mesos en poder vore estes coses, i pensem que són qüestions d'urgència.

Per una altra part, i pel que fa al tema de la comissió, nosaltres considerem que constitucionalment les condemnes penals tenen una finalitat de rehabilitació i que moltes voltes perden el sentit simplement perquè la rehabilitació ja s'ha produït abans que es produïsca l'entrada en presó.

Nosaltres, atenent a la mobilització social i atenent a la realitat d'este cas, pensem que fem bé en demanar l'indult, i considerem també que el consell de ministres el concedirà en la major brevetat possible.

Ja diu la mateixa resolució que malgrat que la sentència poguera ser més o menys justa, o poguera ser molt justa en el moment d'imposar-se, en este moment el compliment de pena seria totalment contraproduent per a la persona implicada i també per a la societat, que ara està gaudint d'una persona totalment rehabilitada.

La senyora presidenta:

Moltes gràcies.

Senyor Vicente.

El senyor Vicente Navarro:

La senyora presidenta:

La senyora Linares Rodríguez:

La senyora presidenta:

(S'alça la reunió a les 13 hores i 30 minuts)

