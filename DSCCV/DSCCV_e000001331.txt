Comissió d'Afers Europeus realitzada el dia 3 de novembre de 2009. Comença la reunió a les 10 hores i 45 minuts. Presideix el diputat senyor David Francisco Serra Cervera. Reunió número 6.

Informe de la presidència de la comissió sobre l'escrit RE número 44. 047, de data 29 d'octubre de 2009, pel qual la diputada senyora M. ª Dolores Huesca Rodríguez comunica la seua renúncia al càrrec de secretària de la Comissió d'Afers Europeus

El senyor president:

(Inoïble)

. de la Comissió d'Afers Europeus, i demanar-los disculpes esta presidència perquè s'ha retardat uns minuts, però qüestions d'intendència i organització d'esta casa m'han obligat a estar present en altres reunions no més importants que esta.

Si volem, comencem amb el primer punt, que és lectura i aprovació, si escau, de l'acta de la reunió anterior. Si alguna persona vol dir alguna cosa.

Disculpeu. Anem a passar llista. No tenint en estos moments ocupada la secretaria de la comissió oficialment, de manera excepcional el senyor Camarasa farà lectura de la llista dels assistents.

Té la paraula.

(El senyor Camarasa Albertos passa llista per tal de comprovar si hi ha quòrum)

Moltes gràcies, senyor secretari en funcions.

Anem a passar, com dia, al primer punt, que era la lectura i aprovació, si escau, de l'acta de la reunió anterior. Entenc que si no hi ha ninguna persona que diga res, la donem per aprovada.

El senyor president:

Passem al segon punt de l'ordre del dia: informe de la presidència de la comissió sobre l'escrit registre d'entrada 44. 047, de data 29 d'octubre de 2009, pel qual la diputada senyora María Dolores Huesca Rodríguez comunica la seua renúncia al càrrec de secretària de la Comissió d'Afers Europeus.

Sí que m'agradaria, en qualitat de president, que esta comissió se pronunciara en el reconeixement del treball, l'aportació i la col·laboració que ha tingut en tot moment la senyora María Dolores Huesca en la comissió, la predisposició perquè pogueren eixir les coses i el treball de la comissió i que al llarg dels últims mesos haguem pogut tindre una sèrie de reunions continues i constants, que jo crec que tota la mesa de la comissió ha col·laborat en el mateix.

Per tant, li demanaria, en este cas, a la lletrada que li comunique oficialment l'agraïment i el reconeixement d'esta comissió.

Elecció d'un nou secretari o nova secretària de la comissió

El senyor president:

I si no hi ha res més, passem al tercer punt, en este cas, de l'ordre del dia, que és l'elecció per la comissió d'un nou o una nova secretari/secretària de la comissió.

Com tots vostés saben, tenen en la carpeta una papereta en la qual se té de posar el nom d'una persona o deixar-la en blanc. I farem la votació com sempre se produïx, que se crida de manera nominal a cada u dels membres de la comissió.

El senyor Camarasa Albertos crida per ordre alfabètic els diputats i les diputades per tal que depositen la papereta en l'urna)

Molt bé. Havent votat tots, anem a passar al recompte.

(El senyor president fa l'escrutini)

Els servicis jurídics de la casa diuen que el senyor Manuel Mata ha obtingut 8 vots a favor i 7 vots en blanc. Per tant, des d'este moment, el senyor Manuel Mata passa a ocupar la secretaria de la Mesa de la Comissió d'Afers Europeus.

(Aplaudiments)

(El senyor Manuel Mata ocupa el seu lloc en la mesa)

Senyories, si no els importa, continua la comissió.

I, en primer lloc, donar-li la benvinguda formal al nou secretari, que espere que pugam comptar amb la mateixa diligència, entrega i col·laboració que l'antiga secretària, i jo estic segur. I damunt, se dóna la circumstància que tenim l'ocasió -me permet el luxe de dir-ho- que el senyor Manuel Mata ja fa molts anys que se preocupa pels temes europeus. I possiblement, des dels albors de la transició, va ser dels primers polítics valencians que va creure en el concepte d'una Unió Europea com la que tenim i amb la finalitat que s'ha construït i està construint-se.

Per tant, jo crec que per a esta comissió és un luxe comptar amb ell, i jo crec que tot això al final anirà a l'abast que puguem treballar amb més ganes, amb més il·lusió i que els resultats d'esta comissió siguen més interessant i més importants per als ciutadans de la Comunitat Valenciana.

Informe de la presidència de la comissió en relació amb el compliment de la Resolució 185/VII sobre les mesures per a incorporar el corredor del Mediterrani de ferrocarril a la xarxa europea de transports, aprovada per la comissió en la reunió del dia 19 de maig de 2009

El senyor president:

I si no els importa, passarem al quart punt de l'ordre del dia, que és: informe de la presidència de la comissió sobre el compliment de la Resolució 185/VII sobre les mesures per a incorporar el corredor del Mediterrani de ferrocarril a la xarxa europea de transports, aprovada per la comissió en la reunió del 19 de maig de 2009.

Senyora lletrada, ¿tenen els informes? Si els té vosté a mà, perquè en la meua carpeta no els he vist.

Són tres informes que n'hi han, els tres punts següents. I, lògicament, molt gustosament faré manifestació d'estos, però no me consta en la carpeta.

Bé, si volen, passe a donar lectura. En este cas, «le informo que se ha trasladado la Resolución número 185/VII de Les Corts por carta al ministro de Fomento. En la misma se recoge, entre otros aspectos, la necesidad urgente de que el presidente del Gobierno de España, aprovechando la próxima presidencia española en el 2010 del consejo de la Unión Europa, incluya cuanto antes el corredor mediterráneo como un itinerario prioritario dentro de las redes transeuropeas de transportes, con un tratamiento y atención particularizados. Así como que mediante la oportuna colaboración entre el Gobierno de España y la Comisión Europea, se inicie la ejecución del proyecto ferroviario de alta velocidad en el corredor en el ancho UIC, con doble vía y preparado para velocidad y a 300-350 kilómetros hora, y el desarrollo de dicho corredor ferroviario de una plataforma moderna y eficaz para el transporte de mercancías. »

Informe de la presidència de la comissió en relació amb el compliment de la Resolució 187/VII sobre la necessitat que la promoció de la cooperació euromediterrània destaque entre les actuacions prioritàries de la presidència espanyola de la Unió Europea de 2010, aprovada per la comissió en la reunió del dia 19 de maig de 2009

El senyor president:

Passem al següent punt, que és.

Són tres, són tres, que vaig a llegir-los les tres resolucions.

) El següent informe de la presidència de la comissió sobre el compliment de la resolució 187/VII. En este cas, el vicepresident primer, conseller de Presidència: «En relación con la Resolución 187/VII, le informo que se ha dado traslado de dicha resolución al vicepresidente tercero del Gobierno de España y ministro de Política Territorial, don Manuel Chaves González, mediante escrito fechado a 23 de julio, solicitando de esa vicepresidencia la consideración de las cuestiones que se recogen en dicha resolución relativas a las actuaciones prioritarias de la presidencia española de la Unión Europea en el año 2010. »

Informe de la presidència de la comissió en relació amb el compliment de la Resolució 188/VII sobre els articles pirotècnics, aprovada per la comissió en la reunió del dia 19 de maig de 2009

El senyor president:

I passem a l'últim informe, que és el 188/VII: «El conseller de Governació, en compliment de la Resolució 188/VII sobre els articles pirotècnics, aprovada per la Comissió d'Afers Europeus en la sessió del dia 19 de maig, informa que amb data 6 de juliol d'enguany, ha remés a la vicepresidència primera del govern una carta donant-li coneixement de l'esmentada resolució i instant-la a adoptar les mesures oportunes. El que els comunique perquè en prengueu coneixement i als efectes de retre compte a Les Corts. València, 7 de juliol. »

Per tant, els informes estan donats i vostés estan informats del compliment de les resolucions.

Proposició no de llei sobre la demanda de mesures de suport al sector del calçat, presentada pel Grup Parlamentari Popular (RE número 43. 336, BOC número 175)

El senyor president:

I si no hi ha cap problema, passem al següent punt de l'ordre del dia, que és el sèptim punt, i en este cas l'últim, que seria: presa en consideració de la proposició no de llei sobre la demanda de mesures de suport al sector del calçat, presentada pel Grup Parlamentari Popular.

Per tant, en este cas, té la paraula, per a la seua defensa, la portaveu del Grup Popular, la senyora Iranzo.

La senyora Iranzo Martín:

En cada una de las crisis, las empresas del sector se han ido adaptando y reinventando. Por ejemplo, el antiguo fabricante líder de zapatillas deportivas, Paredes, capitanea hoy la confección de calzado especializado en riesgos laborales. Esta especialización les ha ido permitiendo ir adelantando.

Desde el Grupo Parlamentario Popular creemos, como es nuestro deber y nuestra obligación, además de nuestra responsabilidad, pues debemos de apoyarlos, debemos de aprobar medidas que les beneficien y, por lo tanto, estaremos muy agradecidos si apoyan esta iniciativa, que no pretende otra cosa -como ya les había dicho antes- sino mejorar y facilitar las medidas adecuadas para que el sector del calzado en la Comunidad Valenciana siga creciendo.

El senyor president:

Moltes gràcies, senyora portaveu.

No n'hi ha esmenes presentades a esta. Per tant, la resta de grups, si volen intervindre. En este cas, el senyor Morera pareix que demana la paraula. De menor a major, els grups van intervenint.

Senyor Morera, té la paraula.

El senyor Morera Català:

Moltes gràcies, senyor president.

Per a fixar la posició del nostre grup respecte a la proposta de resolució que planteja el Grup Popular.

Miren vostés, el primer i el segon punt no tenen res a vore. Sobre el segon punt ens podíem posar d'acord en alguna de les mesures que planteja el Grup Popular, tot i que, efectivament, molt millorades, molt millorades, perquè n'hi ha algunes que deixen molt a dir, quant a proposta perquè el govern central tinga en compte este important sector de la nostra economia, este

clúster

important, situat a l'àrea del Vinalopó i molt especialitzat.

Però, clar, este sector ha sobreviscut, malgrat el que se diu en el punt 1, i és malgrat la Conselleria d'Indústria i Comerç, perquè ja sabem que el Grup Popular té un model econòmic per a la nostra terra basat en el balafiament dels nostres recursos econòmics i territorials i no han recolzat la indústria tradicional, la seua necessària reconversió i potenciació en clau d'una economia local.

Per tant, demanar en el primer punt que es continue recolzant la Conselleria d'Indústria i Comerç en totes les accions i supòsits que realitza amb l'objectiu de preservar la indústria valenciana del calcer, doncs, una antinòmia, perquè si recolzem un govern que no presta cap atenció a la indústria dels nostres sectors industrials més potents, doncs, anem malament. Si hem de recolzar una indústria que no fa res, una conselleria que no fa res per la nostra indústria, doncs, estem apanyats! I la veritat és que no podem recolzar una proposta de resolució que aniria en contra del que és un model industrial potent.

Li he de recordar la seua senyoria que des què governà el Partit Popular -i des de fa molts anys- el País Valencià ha deixat de ser regió europea exportadora, perquè vostés s'han dedicat més -amb els escassos recursos que comptem- per un model de finançament que ens perjudica com a poble, el seu model de finançament -i el que ve pitjor encara-, doncs, vostés s'han dedicat a fer un model econòmic basat en l'especulació al nostre territori, en els grans esdeveniments, la majoria d'ells sense cap rendibilitat ni econòmica ni social, i han menyspreat el que hauria d'haver sigut un dels elements fonamentals per al nostre equilibri econòmic, com és la indústria, i, concretament, este clúster

del Vinalopó, com és la del calcer. Este sector viu malgrat un govern que no es preocupa de la seua situació, ni govern valencià ni govern central, i viu -com vosté ha dit- reinventant-se cada vegada i intentat buscar uns mitjans de mercat davant una competència insofrible.

Vostés i el seu govern, el del senyor Aznar, van ser els que van obrir la possibilitat de les entrades dels productes xinesos sense cap restriccions als ports valencians! Aleshores, què venen a contar-nos ara del

i de totes estes històries! Si van ser vostés! Si aplaudien l'entrada de productes xinesos sense seguretat, sense controls, sense saber si estaven elaborats per mà d'obra infantil! I, per tant, no ens podem aparéixer vostés com els adalils de d'antidúmping, quan vostés són representants d'eixe model econòmic i social que té en la producció de béns i serveis, amb importants discriminacions econòmiques i laborals, els que van produir eixa competència deslleial. O no va ser el president Aznar el que va aplaudir la venda d'aerobusos a la Xina a canvi d'una introducció enorme de tèxtil i sabates als nostres ports! Si van ser vostés! Si és el seu model econòmic, de poca restricció, poc control, de regularització, i el que ens ha portat a esta situació de desastre.

Per tant, li torne a dir, ens podíem haver posat millorant el segon punt, perquè considerem que sí que és necessari que la presidència del Govern d'Espanya, respecte el semestre en què anem a fixar l'agenda de la Unió Europea, doncs que este tema, que és la indústria tradicional europea, en vistes a la seua competitivitat del segle XXI, i, el sector del calcer, que és un sector important en què la indústria valenciana representava el 68, però gràcies a les seues politiques ara molt menys, ara crec que estem pel 62% de la producció espanyola, per culpa de les seues polítiques.

Aleshores, ens podíem haver posat d'acord en el segon punt millorant, per exemple, perquè s'oblida vosté. , en un dels punts li demana el govern central que garantisca el respecte a les normatives sanitàries de qualitat i d'origen, senyora diputada, i seguretat. Mos hem oblidat de la seguretat. En fi, que la podíem haver millorat, però al final per a què dedicar-mos a açò si tenim tanta faena per fer? Per tant, com la van a aprovar i això va a servir per al que va a servir, per a molt; ja sabem que això va a aprofitar per a molt perquè tenen una relació magnífica amb el govern central i el govern central magnífica amb vostés, i açò estan esperant-ho. En Madrid m'han dit que estan esperant esta resolució amb el braços oberts. Però, clar, com el primer punt és recolzar tot el que no s'ha de fer en matèria d'indústria, doncs per a què anem a calfar-nos el cap?

Per tant, què vol que li diga? Mire, m'abstindré perquè en Canal 9 no diguen que l'oposició s'ha oposat a esta proposta de resolució. Simplement per això, perquè com ací se juga amb les cartes marcades, doncs, simplement per això ja li dic que no me posaré en contra. No som els del no, però som els de les coses s'han de fer bé i amb rigor.

Per tant, si vostés volen continuar recolzant una política industrial, la del seu govern, que ens ha dut al fracàs en els sectors industrials valencians per un model caduc, obsolet, que el president Camps ja ens ha dit que va a continuar, doncs allà vostés en la seua responsabilitat, perquè donar suport a la conselleria mantenint les polítiques que ens han dut a una situació de col·lapse dels nostres sectors productius tan importants, doncs és molt negatiu per a les nostres opcions com a poble.

Per tant, ja li he anunciat que mos abstindrem i esperem que si de veritat se vol recolzar el sector, que portem ací propostes més solvents i més rigoroses.

Moltes gràcies.

El senyor president:

Moltes gràcies, senyor Morera.

I esta presidència li agraïx el que ja haja anunciat la predisposició del seu grup a abstindre's. Per tant, això ja mos clarifica un grup parlamentari que és el que va a fer.

Ara passem el torn de paraula a la senyora Salvador, portaveu del Partit Socialista en la Comissió d'Afers Europeus.

La senyora Salvador Rubert:

Gràcies, senyor president.

Evidentment les meues primeres paraules, sumar-me a l'enhorabona al company Manolo Mata que assumix la secretaria de la mesa d'aquesta comissió i esperem que la seua labor, doncs siga tan fructífera com la de la secretària precedent.

En primer lloc, respecte a la proposició no de llei que presenta el Partit Popular, no puc qualificar-la més que d'estranya, ja que se suma a un grup de proposicions no de llei que han despertat l'activitat parlamentària del seu grup en aquesta comissió, aprofitant la presidència espanyola de la Unió Europea per al primer semestre de 2010. Dic i recalque «de la Unió Europea» perquè jo pense que vostés deurien aplicar-se un poc més de rigor en la redacció de les seues proposicions no de llei perquè fan referència en la seua PNL a la presidència de la Comissió Europea. No s'han enterat que el president de la Comissió Europea és el senyor Durao Barroso?

Partint amb aquesta primera premissa que presenten una PNL, inclús mal redactada, tants assessors que tenen se deurien esmerar una miqueta més.

Dit açò, és una PNL, una més, que se pot emmarcar en la seua activitat parlamentària sustentada en la demagògia política. El recolzament d'este grup parlamentari i del Govern d'Espanya al sector del calcer és inqüestionable i amb xifres, ho diré posteriorment i reforçaré aquesta idea.

Dir-los, senyories, que al Congrés del Diputats els grups parlamentaris estan negociant una proposició no de llei per a recolzar la presidència espanyola de la Unió Europea. Una proposició no de llei fonamentada, i una negociació fonamentada en orientacions polítiques no sobre temes concrets.

El senyor president:

Senyories, per favor.

La senyora Salvador Rubert:

. perquè el president ha de tindre marge de maniobra per a poder negociar amb la resta d'estats membres quan assumisca la presidència de la Unió europea.

En Europa, senyories, impera la política del consens, però clar, com vostés això no saben el que és, doncs estan una miqueta perduts en esta comissió i amb el que va a suposar la presidència del president Zapatero de la Unió Europea el primer semestre de 2010.

Com li deia, els grups parlamentaris a Madrid negociant, el seu partit també al Congrés dels Diputats, negociant amb el Grup Parlamentari Socialista, en una premissa, la lleialtat institucional, i vostés ací no sabem molt bé a què es dediquen en esta comissió, a presentar PNL a granel aprofitant la presidència espanyola de la Unió Europea. La veritat és que ja sabem que vostés no estan molt coordinats en el seu partit a Madrid. Açò ja ho sabem, però esperàvem un poc més d'alçada de mires amb la presidència espanyola de la Unió Europea i no convertir aquesta comissió en un

constant de pressió i de presentació, i d'instar el Govern d'Espanya.

Com li deia, no s'han assabentat vostés del que suposa la presidència espanyola de la Unió Europea, no de la Comissió Europea com diuen en la seua proposició no de llei, reitere.

El president José Luis Rodríguez Zapatero liderarà la presidència espanyola en tres eixos en la seua agenda: la del nou model econòmic, en el que evidentment estan els sectors i la indústria tradicional i els diferents sector productius d'aquesta comunitat i d'aquest país; aprofundir en l'Europa social i, sobretot, adaptar Europa a un nou món multipolar. Crisi, ocupació i formació, les premisses de la presidència espanyola a la Unió Europea.

Vostés no tenen rigor ni serietat en les seues propostes. On està el govern Camps i les seues inversions per al calcer? És que no estan. Com pretenen que recolzem una PNL en la qual el primer punt és que recolzem les actuacions de la Conselleria d'Indústria per al sector del calcer? Com anem a recolzar si no existixen? Cinisme polític per a parlar de plans de competitivitat en esta comunitat. Plans de competitivitat, inversions del govern Camps al sector del calcer?

Vostés volen instar el president del govern que es comprometa a recolzar aquest sector productiu que sí es fonamental per a l'economia de la comunitat valenciana i alacantina, però és que el president del govern, José Luis Rodríguez Zapatero, ja recolza, no li cal ser president de la Unió Europea, i continuarà recolzant també a Europa.

Ja ha aprovat el Decret 11/2009, de 6 de febrer, per a facilitar l'adaptació laboral del sector a la fabricació i components del calçat,

, marroquineria, canvis estructurals en el comerç mundial. El pla d'ajuda al calçat, 21 milions d'euros per a la província d'Alacant que beneficia 20. 000 treballadors. Bonificacions a empreses si contracten treballadors de més de cinquanta-cinc anys, subvencions a la mobilitat laboral i a la recerca d'ocupació, ajudes per a la creació d'ocupació i formació, a les quals també es pot acollir aquest sector en l'àmbit de la Unió Europea.

Quant a la competència deslleial dels mercats xinesos i vietnamites al sector del calcer, la Comissió Europea ha imposat mesures

; s'han aplicat aranzels des de l'any 2006 i s'ha demanat i negociat que es prorroguen fins l'any 2011, i ahí, en eixa negociació ha estat, està i estarà el Govern d'Espanya i el president José Luis Rodríguez Zapatero, encara que vostés no ho volen vore.

El Govern d'Espanya i el president han estat i estaran recolzant el sector negociant aquestes mesures que s'han d'adoptar en matèria aranzelària als mercats que facen competència deslleial.

El que no és possible és que en una decisió que requerix marge de maniobra i negociació amb altres estats de la Unió Europea i també amb l'organització mundial del comerç, amb l'OMC, vostés vullguen restringir-la a una PNL que insta el Govern d'Espanya. Es requerix marge de maniobra per a negociar, senyories, aquestes qüestions en l'àmbit de la Unió Europea i l'Organització Mundial del Comerç.

El compromís del govern, el compromís del president amb aquest sector productiu les dades ho demostren. On estan les seues dades, de la seua conselleria i del seu president Camps?

Per tant, en el marc de les competències del govern, es seguirà recolzant al sector, en Espanya i en Europa. A l'àmbit de la Unió Europea també fonamentalment ara, en situació de crisi, que requerix invertir més en ocupació i formació, li demanem al Consell, li demanem al senyor Rambla, que s'aplique i que facen els deures com la resta d'administracions els fan.

Quant a les mesures

, recordar-li que la Comissió Europea mentre calga seguirem recolzant l'aplicació d'aranzels i el president del govern seguirà negociant amb la resta d'estats membres.

Per tant, la posició d'aquest grup parlamentari amb aquesta proposició no de llei, serà la d'abstindre'ns.

Moltes gràcies.

El senyor president:

Moltes gràcies, senyora Salvador.

Demana la paraula la portaveu del Grup Popular per a. No, no, no, demana la paraula? Ja està, jo li tinc de preguntar per a què? Aleshores, me pareix molt bé. Té vosté, senyora portaveu, té vosté cinc minuts per a replicar a qui crega que deu replicar. D'això sap que esta presidència és benèvola en els temps i més en estes matèria que són interessants i importants.

La senyora Iranzo Martín:

Pero además le digo una cosa: cada vez que mi grupo, el Grupo Parlamentario Popular en el Congreso, les han preguntado a ustedes cuándo va a llegar el dinero, no han tenido respuesta.

El senyor president:

Muchas gracias. , senyora portaveu.

Molt bé, té la paraula el senyor Morera, per un temps de cinc minuts.

El senyor Morera Català:

Moltes gràcies, senyor president.

És precisament per això pel que mos abstindrem, perquè si «todos los datos» que té la seua senyoria respecte a l'actuació que ha fet la Conselleria d'Indústria és el que ha dit vosté ací, ha dit «todos los datos», doncs efectivament, és absolutament insuficient, ridícula, l'actuació que té el govern valencià en matèria d'indústria i sectors productius valencians. I per això mateix és una enganyifa, el que vostés diuen ací de continuar donant suport al no res. Perquè si «todos los datos» els acaba d'expressar la seua senyoria, hui, ací, doncs ja sabem el que tenim, un govern que no es preocupa de la nostra indústria.

I com que eixa és la realitat, doncs. , és incompatible que mosatros pugam donar suport a un Consell, a un govern valencià que no té com a prioritat la indústria valenciana i, concretament, el clúster de la sabata del Vinalopó. És que. , més evident, aigua.

Ara, sí que em preocupa una cosa, i és que el

anticatalanista que tenen les intervencions del Partit Popular ja comença a ser preocupant. Perquè eixe antitot, anticatalanisme, antieuropeisme. I li he de recordar a la seua senyoria que les actuacions del govern valencià són líders en reprovacions per part de la Unió Europea.

El senyor president:

Senyor Morera, a la qüestió anem.

El senyor Morera Català:

Sí, sí, és que és la qüestió.

El senyor president:

Parlem del que estem parlant del calcer. No d'anticalanisme, ni eixes coses. Parlem del que toca, per favor.

El senyor Morera Català:

Anem a vore, si és que estic replicant a la diputada que acaba de dir que el model de finançament. Doncs escolte, si n'hi ha uns parlaments autònoms que fan bé les coses i reclamen basant-se en un model de finançament que han aprovat en els seus estatuts, què vol que li diga? Si mosatros no ho hem fet, doncs què hem de criticar, que ho facen bé els altres?

És que també ho va fer Andalusia, senyora diputada. És que el senyor Arenas, crec que és del seu partit.

I el mateix que està criticant vosté per a Andalusia, ho va fer el senyor Arenas. Per tant, eixe

anticatalanista no ens interessa, i li diré per què. Perquè acabem d'aprovar i donar compte d'una resolució que aprovàrem per unanimitat sobre el corredor mediterrani, i no siga que amb el seu anticatalanisme se pose en perill projectes estratègics per al nostre país. I eixe

és molt preocupant. Molt preocupant. Perquè el que estem fent és perdre aliats en matèries que a nivell espanyol i a nivell europeu són estratègiques per al nostre país; més que per a d'ells. Perquè per a anar cap al nord, per a anar a la via de comunicació d'Europa, crec que haurem de passar per Catalunya. I amb la seua posició anticatalanista conscient i reiterada, mos deixa en una situació molt penosa.

Si li ha de dir alguna cosa, agarre i li ho diu al senyor Arenas. Que en tota esta crisi que han tingut vostés sembla que alguna cosa sap més que el que els ha passat a vostés. Aleshores, jo què sé! Si vol continuar per ahí, doncs continuen. Mire, continuarem aprovant resolucions amb la seua majoria absoluta, però que seran tan irrisòries, tan inútils i tan poc eficaces per als nostres interessos que continuarem perdent posicions a nivell europeu i a nivell espanyol.

Des que vostés governen, des que governa el Partit Popular, el nivell de renda mínima valencià respecte a la mitjana espanyola s'ha reduït. I si me parla de model de finançament que ha perjudicat als nostres interessos, i per això deriva que no tenen diners per a recolzar els nostres sectors productius. Però, senyora diputada, si l'actual model de finançament és el model del Partit Popular. No sé si. Ara sembla que se va a modificar el model, i efectivament mos perjudicarà. Paraules reconegudes del mateix expresident Joan Lerma. Però, l'actual model? L'actual model que provoca que no tingam els recursos. , -una altra cosa és com governen vostés- que no tingam més recursos per a invertir en els nostres sectors productius és el seu model! És el seu model.

Per tant, escolte, més rigor, menys anticatalanisme, més saber el terreny que xafem i, a partir d'ahí, fem les coses bé. Les coses s'han de fer bé. No se poden fer malament. I que el seu govern es pose les piles, perquè per a segons quines coses sí que es posen les piles, i les de Duracell; però per al que és la indústria i els sectors productius valencians pareix que no tinguen cap interés. I aixina els va, aixina els va. Que des que vostés governen una regió europea exportadora ha passat a ser una regió europea importadora.

I sap el que li dic? Que el vaixell xinés eixe que va vindre als nostres ports amb matèries carregades

social contra els nostres productes, entre ells la sabata, va anar el seu president, el president

(inintel·ligible)

. a aplaudir. Eixa és la realitat. En compte d'estar defensant l'exportació dels nostres productes en condicions d'igualtat a mercats de tercers països. Eixa és la realitat.

Per tant, esta proposta de resolució és absolutament millorable, però mosatros, per responsabilitat, no la votarem en contra. Però, per descomptat, que les coses s'han de fer millor.

El senyor president:

Moltes gràcies, senyor Morera.

I té la paraula la senyora Salvador, en representació del Grup Socialista.

La senyora Salvador Rubert:

Gràcies, senyor president.

Senyoria, vosté parla de les dades de l'atur, que és una cosa recurrent per part del Grup Parlamentari Popular en aquesta comissió. Doncs no seran les dades més altes de l'atur en aquesta comunitat, la Comunitat Valenciana, les més altes de tota Espanya, curiosament, no? , on vostés governen. No serà l'absència de les polítiques en matèria de formació i d'ocupació del seu president, del senyor Camps, les que fan que aquesta comunitat tinga les dades d'atur més altes de tot el territori espanyol, lamentablement, però una vegada més en les dades de l'EPA.

El senyor president:

Per favor, senyor Asencio.

La senyora Salvador Rubert:

Quant als plans de competitivitat. Vosté parla de plans de competitivitat que deuen ser els plans de competitivitat de Nunca Jamás, que és on deuen estar. Perquè la veritat és que el principal càstig al sector del calcer en aquesta comunitat és que vostés governen amb l'absència de polítiques i d'inversions per aquest sector.

Dir-li que el president i el Govern d'Espanya seguiran defensant al sector com fins ara, com a president del Govern d'Espanya, com a president de la Unió Europea de manera conjuntural i mentres siga sent president del Govern d'Espanya i quan no siga president de la Unió Europea. Perquè en l'agenda del president del govern, en l'agenda del Govern d'Espanya està el recolzament a aquests sectors productius, al calcer i a la resta.

Els demane, senyories, rigor en aquesta comissió en les iniciatives que vostés presenten. Deixen ja de presentar iniciatives demagògiques. Ací hi han molts temes que afecten l'Europa de les Regions que vostés deurien tindre la iniciativa de presentar. Aquesta cambra i aquesta comissió han de servir per apropar Europa als ciutadans, i vostés ni una iniciativa en esta línia. Vostés. , la pròxima presidència espanyola de la Unió Europea és la que ha disparat el que vostés descobrixquen que Europa

. I ara comencen a presentar PNL, instant el Govern d'Espanya i el president durant la presidència espanyola.

Sincerament, jo els convide que presenten iniciatives en l'àmbit de les competències d'aquesta comunitat autònoma a l'àmbit europeu.

Miren-se a l'espill, lleialtat institucional, i miren-se a l'espill de les seues competències. Tinguen aquests debats on s'han de tindre, sector del calcer, Comissió d'Indústria. Ahí és on han de parlar d'indústria. Miren-se l'Estatut d'autonomia, miren-se la Constitució i miren-se quin és el seu marc competencial i on estan la responsabilitat i les inversions del govern Camps. Zero.

Per tant, deixen de convertir aquesta comissió en un

contra el Govern d'Espanya i assumisquen les seues competències, i tingam ací els debats que hem de tindre i que cal que tingam en l'àmbit de l'Europa de les Regions. I deixen de presentar iniciatives que tenen un caràcter i un rerefons totalment demagògic.

Moltes gràcies.

El senyor president:

Moltes gràcies, senyora Salvador.

No, no té la paraula. No té la paraula durant 15 segons perquè jo crec que tots els grups han tingut suficient temps per a parlar, per a fixar les posicions i dir cada un, de manera coherent, el que ha de dir. I crec que ara passem a la part -jo crec- també important d'este debat que és la votació.

Per tant, vots a favor de la proposició no de llei? Són 8 vots a favor. Vots en contra? Cap vot en contra. Abstencions? Per tant, queda aprovada la proposició no de llei de recolzament al sector del calcer. No n'hi ha hagut cap vot en contra i hi han hagut 6 abstencions.

I no havent res més que tractar, senyories, s'alça la sessió.

(S'alça la reunió a les 11 hores i 40 minuts)

