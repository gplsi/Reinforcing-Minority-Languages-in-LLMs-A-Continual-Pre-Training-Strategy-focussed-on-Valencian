Comissió de Radiotelevisió Valenciana i de l'Espai Audiovisual realitzada el dia 23 de març de 2016. Comença la reunió a les 10 hores i 42 minuts. Presideix el diputat senyor Marc Pallarès Piquer. Reunió número 5.

El senyor president:

En primer lloc, la secretària procedirà a passar llista per tal de constatar si hi ha quòrum.

(La secretària passa llista per tal de comprovar si hi ha quòrum)

Moltes gràcies, senyora secretària.

Proposta de vocals per a formar part de l'Alt Consell Consultiu de Radiodifusió, Televisió i Altres Mitjans de Comunicació

El senyor president:

Procedirem a donar la paraula als portaveus i les portaveus dels grups parlamentaris abans de procedir a la votació.

Té la paraula l'il·lustre diputat i síndic, el senyor Antonio Montiel.

El senyor Montiel Márquez:

Hem considerat que els grups poden traure per consens els cinc noms dels candidats proposats pels diferents grups. Per tant, propose que siga admés directament el nom de les cinc persones proposades.

El senyor president:

Té la paraula l'il·lustre diputat, el senyor Antonio Subiela, per part del Grup Parlamentari Ciudadanos.

El senyor Subiela Chico:

Desde Ciudadanos confiamos en la responsabilidad de todos y cada uno de los grupos parlamentarios que forman estas Corts y confiamos en los representantes que ofrecen para el alto consejo consultivo, y estamos de acuerdo en que los cinco candidatos que presentamos sean presentados al Consell para que sean nombrados miembros de alto consejo consultivo de radiotelevisión valenciana.

El senyor president:

Bé, doncs, moltes gràcies, senyor Subiela.

Té la paraula l'il·lustre diputat i síndic del Grup Parlamentari Compromís, el senyor Fran Ferri.

El senyor Ferri Fayos:

Sí, senyor president.

Des de Compromís també considerem que les cinc persones candidates presentades pels grups parlamentaris corresponen amb els criteris que es marcaven- i, per tant, estem d'acord en que siguen nomenades sense haver de procedir a ninguna votació per a l'alt consell consultiu.

El senyor president:

Moltes gràcies, senyor Ferri.

Te la paraula la il·lustre diputada, la senyora Rosa Peris, per part del Grup Parlamentari Socialista.

La senyora Peris Cervera:

Gràcies, senyor president.

A l'igual que els representants de la resta de grups, els cinc noms proposats conformen un acord -majoritari no, unànime- d'esta comissió. I, per tant, nosaltres -com no pot ser d'altra manera- estem d'acord amb els cinc noms que s'han presentat.

El senyor president:

Moltes gràcies, senyora Peris.

Té la paraula, ara, per part del Grup Parlamentari Popular, l'il·lustre diputat, el senyor Jorge Bellver.

El senyor Bellver Casaña:

Moltes gràcies, senyor president.

Des del Grup Parlamentari Popular i a pesar que en el debat plenari ja vàrem dir que la iniciativa del Grup Parlamentari Ciutadans quedava descafeïnada en la mesura que. , doncs el que finalment se va acordar, que porta a que va a haver-hi un informe per part d'este alt consell consultiu que no va a ser vinculant per a les decisions que haja de prendre el govern. Però, a pesar d'això, a pesar del que varen dir en el debat parlamentari, anem a respectar l'acord a què arribaren tots els grups la setmana passada. I, per tant, considerem idoni el nomenament per part dels grups parlamentaris.

El senyor president:

Moltes gràcies, senyor Bellver.

Queden, per tant, aprovats els cinc candidats i candidates i seran proposats. Estem parlant del senyor Rafa Xambó i Olmos, la senyora María López Estíbaliz, senyora Alicia Martínez Chordá, Vicent Vergara del Toro i Raquel Piqueras Navarro.

D'acord, doncs s'alça la sessió. (Remors) Diga, senyor Subiela.

El senyor Subiela Chico:

El senyor president:

Ah sí, sí. Disculpen. Gràcies, senyor Subiela.

I també comptaríem com a suplent amb la senyora Amparo García Vilaplana, d'acord?

El senyor Bellver Casaña:

Senyor president,.

El senyor president:

Diga senyor Bellver.

El senyor Bellver Casaña:

. una qüestió d'ordre: aprovem també la suplent que presenta el Grup Parlamentari Ciutadans, però és una suplència que no afectaria. És a dir, en el cas que la representant del Grup Parlamentari Ciudadanos que hem aprovat se retirara, hauria d'haver una votació novament. No entraria directament la substituta -entenc-. El nomenament dels substituts és als efectes de la paritat dins de la comissió.

El senyor president:

El senyor Bellver Casaña:

. però si. , el candidat representant del Grup Parlamentari Ciutadans decaiguera, hauria de tornar-se a aprovar el representant d'eixe grup parlamentari en esta comissió. Eixe és el dubte que tinc, eixa és la pregunta que estic fent.

El senyor president:

S'hauria de buscar el consens, perquè en principi, clar, el proyecto no de ley no decía nada, tampoco, al respecto (se sent una veu que diu: «Nada, nada. ») con lo cual. , hablaba de unanimidad.

Bé, obrim un ràpid torn de paraula, no n'hi ha problema. Obrim un ràpid torn de paraula i aclarim aquesta qüestió.

Té la paraula el senyor Antonio Montiel.

El senyor Montiel Márquez:

Sí. Entenc que el dubte se suscita perquè el titular -o la titular i el suplent- no són del mateix gènere, ¿no? I això. (Se sent una veu que diu: «Sí que són. ») Sí que són? Aleshores jo crec que, en la mesura. , si són del mateix gènere no trenca la paritat la composició de l'alt consell consultiu, la proporció entre homes i dones. I, per una altra banda, eixa persona -eixa suplent- a soles és suplent de la persona proposada per Ciutadans i no de qualsevol membre de l'alt consell consultiu, crec que no n'hi hauria cap problema.

De la mateixa manera que si alguns dels que s'han reservat el dret a nomenar suplent tinguera qualsevol impediment o per qualsevol raó causara baixa, podrien proposar una altra persona. Entenc que eixa és la qüestió i que, per tant…

El senyor Bellver Casaña:

Anem a vore, si vàrem acordar no presentar -vàrem acordar alguns grups- no presentar suplent, era perquè havíem arribat a un acord respecte al gènere. El fet de presentar un candidat i un suplent és exclusivament als efectes de la paritat de gènere dins de la comissió, no respecte al nomenament de substitut. Jo entenc que s'hauria de fer una nova votació en el seu moment, eixa era la pregunta. (Se sent una veu que diu: «Que no seria automàtica. ») Clar, i és la pregunta que estic fent. Home, perquè si no el normal és que la resta de grups haguérem presentat suplent.

El senyor president:

Senyor Subiela.

El senyor Subiela Chico:

El senyor Bellver Casaña:

El senyor president:

Anem a vore. Si me permeten un segon, el que és evident és que l'elecció de persones dins de les Corts Valencianes està regulada per l'article 178 del reglament, -178, ¿verdad? - 178 del reglament. I el que s'està parlant ara allí no està establert en cap. -té, crec recordar, cinc punts l'article 178, crec que són cinc- i això no està establert en cap dels cinc punts. Per tant, com estem en un terreny una miqueta pantanós, jo crec que el millor és fer una suspensió de cinc minuts. , sis, o el temps que faça falta. Perquè…, crec que es fa necessari que quede clar si, en l'hipotètic cas que la representant del grup del parlament triada…, o proposada, millor dit, -triada per tots però proposada pel Grup de Ciudadanos-, en l'hipotètic cas que causara baixa, caldria que de hui isquera la decisió de si caldria tornar a fer la votació o si és automàtica.

Com no està recollit en l'article 178, com la PNL tampoc diu res, jo crec que el més sensat és fer una breu interrupció de quatre, cinc, sis, huit minuts, que ho parlen vostés i que arriben a un acord.

Senyora Peris.

La senyora Peris Cervera:

Senyor president, jo crec que el reial decret que regula l'alt consell consultiu modificat per la PNL que vàrem modificar ací, diu que «l'alt consell consultiu estarà conformat per cinc membres i els seus suplents». Per tant, entenc que Ciutadans ha complit estrictament amb la proposta i ha presentat un candidat i un suplent que hui hem validat. Jo entenc que la resta de grups som els que no hem complit al 100% la proposta.

Per tant, entenc que la seua suplent està avalada per l'acord d'esta comissió i que els que no han presentat suplents, en el cas que hi haguera un cessament i hagueren de nomenar un suplent, sí es vorien obligats a que foren ratificats per esta comissió. Però entenc que la seua suplent acaba de ser ratificada per esta comissió perquè ha complit estrictament la llei.

El senyor president:

Efectivament, el reial decret diu això, però jo crec que seria necessari. , jo insistisc a fer una breu pausa, a vore si poden confluir les dues postures, perquè al cap i a la fi també estem parlant d'una situació hipotètica que molt probablement no es donarà. A vore si ho podem parlar, i, si no, ho votem i ja està, no hi ha cap problema.

Fem una breu pausa de quatre o cinc minuts, d'acord?

(Se suspén la reunió durant uns minuts)

El senyor president:

Bé, si els pareix, reprenem la sessió… (Remors) Bé, reprenem la sessió.

En l'acord, els serveis de la casa faran explícit que la substituta és substituta de la candidata del Grup Ciudadanos. És a dir, en cas que es produïra alguna baixa d'algun dels altres membres proposats per alguns dels altres partits -aprovats per unanimitat però proposats per algun dels altres partits-, no entraria automàticament dins de l'alt consell consultiu la suplent de Ciudadanos. La suplent proposada per Ciudadanos només entraria en cas que es donara de baixa la seua pròpia titular. Eixe és l'acord que explícitament figurarà i que es transmetrà al Consell, d'acord?

Doncs molt bé, s'alça la sessió.

(S'alça la reunió a les 10 hores i 59 minuts)

