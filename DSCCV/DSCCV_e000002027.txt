Comissió de Governació i Administració Local. Reunió realitzada el dia 2 d'octubre de 2008. Comença la reunió a les 16 hores i 34 minuts. Presideix la diputada senyora María Rosa Roca Castelló. Reunió número 9.

Proposició no de llei sobre la tramitació i aprovació urgent pel Consell del nou Pla d'emergència del Serrallo a Castelló, presentada pel Grup Parlamentari Esquerra Unida-Bloc-Verds-IR: Compromís (RE número 20. 363, BOC número 93)

La senyora presidenta:

(Inoïble)

. de Governació amb el primer punt de l'ordre del dia.

(El senyor secretari passa llista per tal de comprovar si hi ha quòrum)

Ara sí que comencem ja la Comissió de Governació amb el primer punt de l'ordre del dia: lectura i aprovació, si escau, de l'acta de la reunió anterior.

Senyores i senyors diputats, tenen alguna esmena a fer a esta acta? Si no hi ha cap esmena, es dóna per aprovada l'acta anterior.

La senyora presidenta:

Passem al següent punt de l'ordre del dia: presa en consideració de la Proposició no de llei sobre la tramitació i aprovació urgent pel Consell del nou Pla d'emergències del Serrallo a Castelló, presentada pel Grup Parlamentari Esquerra Unida-Bloc-Verds-IR: Compromís.

Té la paraula el senyor Pañella.

El senyor Pañella Alcàcer:

Moltes gràcies.

Bé, he de dir que la proposició que hem presentat té dos punts: el primer és que el Consell aprove el nou Pla d'emergències del Serrallo, i el segon que es facen públiques i s'apliquen mentrestant les mesures que es preveien en l'antic pla que existia ja.

Bé, he de dir que la primera part això està en marxa, això ja s'ha passat i tal, però que no perd la proposició, per això s'ha presentat, l'ajuntament tinc entés que ha presentat al·legacions. Però, lògicament, el pla no està en vigor encara. I jo ho dic perquè això és aixina, perquè la proposició ve del primer període de sessions que es va presentar, no va arribar a discutir-se, van decidir que pensàvem que és important perquè tornara a estar, encara que hi han hagut modificacions al respecte que poden dir, «la moció ha perdut actualitat». Jo pense que no, perquè, bé, no està en vigor encara, i perquè el segon punt jo pense que ens l'hauríem de plantejar molt seriosament que s'aplicaren les mesures.

Ho dic, des del Bloc, abans d'estar a Les Corts, ja en l'Ajuntament d'Almassora i en el de Castelló, des de 1995 que estem demanant que s'aplique el pla d'emergència exterior. Un pla que és obligatori, sobretot específicament quan hi ha empreses d'alt risc, com és el cas d'empreses químiques que tenen un alt risc de seguretat. Més tenint en compte que on està el polígon del Serrallo, eh, està molt prop, però molt prop de nuclis habitats, residencials, tant en el que correspon a la platja d'Almassora com al que és el Grau de Castelló, edificis habitats, és a dir, zones urbanes residencials.

He de dir que la data que estava prevista d'aprovació del pla d'emergència exterior, del nou, era el 2007. 2007. I que és curiós que en agost -tinc la dada des d'Almassora mateixa- acabava el termini d'al·legacions, però l'Ajuntament d'Almassora encara no havia rebut cap informació al respecte. Per tant, tot eixe període es va passar.

Ara s'ha iniciat el procés. Però el procés realment no està, com he dit, hi ha un procés iniciat, hi ha un procés en què s'han presentat al·legacions. Però este pla ni és efectiu encara, a més la seua tramitació és llarga, no només depén del govern de La Generalitat, sinó que haurà d'anar també al ministeri, a Madrid, on tindrà l'aprovació definitiva. La qual cosa vol dir que podem estar encara mesos i mesos, podem estar mesos i mesos sense tindre cap pla d'emergència en vigor.

Existia un pla anterior, ja que quan parlem del pla emergència actual és per la necessària adaptació a la nova normativa existent. L'anterior estava fet, però hi havia una circumstància. És que el pla de comunicació, el pla de comunicació no es va fer públic. I això és un problema. Perquè precisament un pla d'emergència exterior, precisament, en un moment d'alarma, la gent, les persones que viuen allí, tant les que estan treballant en les empreses com els demés, han de saber què fer. Per tant, si està redactat, que supose que sí, perquè sinó no estaria autoritzat, supose que l'anterior estava realitzat, no s'havia fet públic en cap moment. No sé, no vull fer. , no vull, o sí que vull fer-ho. Jo no trobe cap explicació que dir. , que explicar a la gent l'alt risc que hi ha en eixe polígon industrial.

Per si. He buscat i, per exemple, en altres llocs similars, com podia ser el polígon industrial de Tarragona doncs té una web on, en eixa mateixa web, està penjat el protocol en cas d'haver accidents. Ací no. Ací se desconeix.

Per tant, com dia, el nou pla d'emergència exterior, i dic «exterior» perquè sí que és veritat que les empreses que en tenen tenen el seu pla propi, però això en el que afecta a l'empresa, però no tota la zona on està. I ja he dit que és una zona on confluïx tant la platja d'Almassora com el Grau de Castelló. L'objectiu del nou pla seria adaptar-se a les normes. Però, clar, és que d'això portem dos anys.

Jo vull que siguen conscients del perill que hi ha. Quines empreses existixen? Existixen empreses químiques: BP, Proquimed. Existixen tancs de Repsol, existix la central tèrmica, i en les noves ampliacions en el port de Castelló hi ha unes noves empreses previstes, com la planta de coc o la planta de biodièsel. Això mos porta a una concentració d'empreses d'alt nivell de perillositat.

I en este moment com estem? Sense pla d'emergència conegut. La pregunta és: què passaria si hi ha un accident? Què passaria, què faria la gent que està vivint en les zones de la platja d'Almassora o en les zones més properes del Grau de Castelló? En este moment ningú sap què fer. No sabem què farien. Pense que això és un greu problema.

I pense que també la proposta que presentem és perfectament assumible. És a dir, mire, mentre s'aprova el nou pla i estiga en vigor, que es facen públiques i s'apliquen les mesures que es preveien en el pla antic. Com a mínim això. Que la gent sàpiga que es pengen en la web, que hi hagen cartells informatius en tots els llocs perquè això siga efectiu.

Res més. Moltes gràcies.

La senyora presidenta:

Molt bé. Moltíssimes gràcies, senyor Pañella.

Com cap grup polític ha presentat esmenes que estiguen ací, damunt la taula, té la paraula, en primer lloc, per a fixar posició, la portaveu del Partit Socialista.

La senyora Andrés Barea:

La senyora presidenta:

Moltes gràcies, senyora Andrés.

Per a fixar posició, té ara la paraula la portaveu del Partit Popular.

La senyora Quinzá Alegre:

La senyora presidenta:

Moltes gràcies, senyora Quinzá.

Per al torn de rèplica, té ara el temps el senyor Pañella.

El senyor Pañella Alcàcer:

Ha tingut una contradicció, que està tot fet. No, no està tot fet. Vaja, jo tinc una pregunta.

La pregunta és molt clara. No, no, la pregunta és claríssima: si avui hi ha alguna situació anòmala, algun accident, ¿les persones que viuen allí saben què tenen de fer o no saben absolutament res del que tenen de fer? Eixa és la situació, ¿eh?

Jo me sume a la petició de cara al govern central, del govern de l'estat perquè, el més ràpid, se faja l'homologació. M'hi sume, però no reste res del que ha posat. Sumar, sume, però no reste res. Home, reste, sí, ja ho he dit jo, el primer punt, en el sentit que l'aproven quan ja he reconegut jo el primer i ja els he explicat que se manté perquè quan se presenta, que no és ara, és en el primer període de sessions, eixa pla no està en marxa, ningú coneix res d'eixe pla i, per tant, estava totalment en vigor.

Però la situació de risc és absolutament la mateixa en este moment, ¡la situació de risc és la mateixa! Per tant, jo accedixc que se sol·licite també que se faja el més ràpid possible per part del govern, perquè no tindria sentit que diguera. , és que

(ininte­l·ligible)

. ací i no vull. No, no, això també, però, a més, no reste res, en el sentit de dir no sé. , jo no sé quan es posarà en marxa. I no és fer-lo ràpid: estic parlant que des de l'any 1995 poden trobar vostés les peticions nostres, ¡des de 1995! , que s'aplique el pla d'emergència exterior existent, que es faça públic, i encara no tenim cap obligació, perquè eixe pla d'emergència exterior s'ha amagat i no s'ha fet públic, ¡des de l'any 1995! , ¡no s'ha fet públic! , i allí viu cada vegada més gent.

¡No s'ha ficat! , ¡no s'ha ficat! , no s'ha ficat cap problema.

I ara sí, l'únic motiu que tenen és que s'ha tingut de fer adaptacions, vosté ho ha dit, i jo també, adaptacions per nova normativa o també per algunes noves empreses i

(ininte­l·ligible)

. . ¡D'acord! , però la veritat és que des de l'any 1995 no hi ha. , que hi està obligat, ningú sap absolutament què fer, ningú sap què fer, perquè no s'ha donat informació.

És més, és més, sí que s'ha fet una cosa: se van ficar unes sirenes, ¿eh? , però que ningú sap quan tenen de funcionar ni quan tenen de deixar de funcionar ni quin significat

tindria, si se posara a funcionar, perquè ningú té instruccions de què significaria el toc d'eixa sirena. Eixa és la realitat, i això no és. , el dir que ho deixem estar és dir jo no accepte aquesta responsabilitat i, tant de bo, com he dit abans, habitualment no passa res i no passe, perquè, si passara, en absència d'informació de, la gent, el que tenim de fer, doncs, mire, cadascú que accepte la seua responsabilitat.

Per tant, no la vaig a retirar. Ja dic, sí que faig una cosa, jo hi estic d'acord, en este moment ha sobrepassat el pas de La Generalitat, estic d'acord en ficar ahí darrere això i, lògicament, el primer punt, ¡però, el segon, no! Mentres no estiga, ha de tindre, i no sé quant tardarà, jo no ho sé, perquè si tarden com ha tardat La Generalitat, des de l'any 1995. Espere que no, espere que no tardarà tant, perquè, si tarda això, imagine's vosté el que podem estar esperant ací.

Moltes gràcies.

La senyora presidenta:

Gràcies, senyor Pañella.

Per a una rèplica, té la paraula la portaveu del Grup Popular.

La senyora Quinzá Alegre:

La senyora presidenta:

Moltes gràcies, senyora Quinzá.

Passem ara ja directament a la votació. ¿Vots a favor de la proposició no de llei sobre la tramitació i aprovació urgent pel Consell del nou Pla d'emergències del Serrallo (Castelló)? ¿Vots a favor? ¿Vots en contra? ¿Abstencions?

Doncs, d'esta manera, si no n'hi ha ja res més a dir, s'alça la sessió.

Moltes gràcies, senyories.

(S'alça la reunió a les 16 hores i 55 minuts)

