Comissió de Governació i Administració Local realitzada el dia 17 d'abril de 2012. Comença la reunió a les 10 hores i 35 minuts. Presideix el diputat senyor Fernando María Giner Giner. Reunió número 5.

El senyor president:

Senyor secretari.

(El secretari passa llista per tal de comprovar si hi ha quòrum)

Moltes gràcies, senyor secretari.

S'obri la sessió.

El primer punt de l'ordre del dia: lectura i aprovació de l'acta de la reunió anterior. ¿Alguna qüestió respecte a l'acta? Cal entendre que es dóna per aprovada.

El segon punt està retirat, la proposició no de llei que anava en el punt 2 del Grup Parlamentari d'Esquerra Unida.

Proposició no de llei sobre la declaració del País Valencià com un territori d'acolliment exempt de centres d'internament d'immigrants, presentada pel Grup Parlamentari Esquerra Unida (RE número 15. 862, BOC número 61)

El senyor president:

Passem, per tant, al tercer punt: presa en consideració de la Proposició no de llei sobre la declaració del PV com un territori d'acolliment exempt de centres d'internament d'immigrants, presentada pel Grup Parlamentari d'Esquerra Unida.

Per a la seua defensa, té paraula la senyora diputada.

La senyora Albiol Guzmán:

Molt bé. Moltes gràcies.

Per aclarir, allò de «PV» és País Valencià. (Remors i rialles)

Bé, passe a defensar la proposició no de llei.

Vivim en un món cada vegada més injust on les desigualtats nord-sud són cada volta més grans, un món on trenta-sis mil xiquets i xiquetes moren cada dia per causes evitables, on vuitanta milions de xiquets i xiquetes estan sense escolaritzar, on dos-cents vint-i-vuit xiquets i xiquetes són explotats sexualment cada hora en Amèrica Llatina, mentre la minoria es dedica a construir murs cada volta més alts per a preservar el seu benestar, murs físics, fronteres, reixats i murs polítics que han fet que en els últims quinze anys milers i milers de persones s'hagen deixat la vida intentant arribar a Espanya. Fugen de les guerres, de la fam i de la misèria.

No podem ignorar que, generalment, les persones migrants ho fan forçades per la impossibilitat de sobreviure en les seues societats d'origen, per causes de guerra, de dictadures, empobriment, de pèrdua de recursos, etcètera. Causes en què moltes vegades hi ha una quota de responsabilitat -per acció o per omissió- atribuïble als països a què s'acullen. No sols els neguem el dret a emigrar, sinó que no hem contribuït que pogueren exercir el dret a no migrar.

En el nord tenim una responsabilitat amb el sud, anys de colonialisme i d'explotació, venem armes als països en conflicte, les nostres empreses espolien els seus recursos i les nostres democràcies o suposades democràcies recolzen els seus dictadors. I ací el que fem, davant aquesta situació, és impedir-los l'entrada, tancar-los i expulsar-los. La política estatal d'immigració ha experimentat des de fa temps un greu retrocés en el compliment dels drets humans. El nostre país, el nostre estat, manté una llei d'estrangeria injusta i immoral, una llei del Partit Popular al que el Partit Socialista li va pegar una volta més.

La política sobre migració a l'estat espanyol -i, per tant, també, al País Valencià- és una política absolutament repressiva. Aquesta política de repressió fa pràcticament impossible l'entrada en condicions de legalitat i aplica l'expulsió com a única mesura als que no tenen permisos administratius. L'actual marc normatiu de la Llei d'estrangeria, a pesar del que puga ser la retòrica oficial, nega drets bàsics, dificulta l'accés a la documentació i imposa un règim sancionador repressiu que està generant que una part de la nostra societat es trobe al marge de l'exercici dels drets humans més elementals. Per exemple, el tema dels papers, de la documentació, és una cosa absolutament indecent; tindre a persones en una situació administrativa irregular només serveix per a dificultar-los l'accés als serveis bàsics i per a impedir-los l'accés a un contracte de treball i, per tant, perquè puguen ser explotats per empresaris sense escrúpols. Són per a ells mà d'obra barata i dòcil, sense seguretat social i sense reclams sindicals.

I és dins d'aquesta política d'immigració -de la qual acabe de fer un breu resum-, d'esta política de control de fronteres, d'esta política repressiva i insolidària, on es troben emmarcats els centres d'internament per a estrangers, els «guantánamos europeus». Perquè, igual que Guantánamo, són llocs tancats, obscurs, invisibles, són limbes jurídics on no se sap el que està passant en els centres d'internament d'estrangers, on les persones immigrants es veuen privades de llibertat i de drets per una cosa que només és una falta administrativa.

La directiva de retorn, que fixa un marc per a la detenció i expulsió dels estrangers sense papers i que permet detindre i retindre sense decisió judicial, per mitjà d'una mera ordre administrativa als immigrants, fins a díhuit mesos. Retindre en uns llocs que, si no utilitzàrem eufemismes, com açò del centre d'internament d'estrangers, directament els diríem que són presons, són centres que atempten contra la dignitat i la llibertat fonamental dels que intenten aconseguir una vida millor, se'ls priva de la llibertat però l'únic delicte que han comés és no tindre papers, és no tindre un permís administratiu o no haver renovat eixe permís administratiu a temps. El seu delicte -com dic- és no tindre papers, és una falta administrativa, és equivalent a l'impagament d'una multa de trànsit.

Imagineu-vos que a algú el tancaren en una presó simplement per no haver pagat una multa de trànsit. I dic «presons», però realment són pitjors que presons perquè, almenys, una presó té unes garanties per mínimes que siguen, unes garanties legals jurídiques. Els centres d'internament d'estrangers ni això, són un limbe jurídic. I, actualment, en la ciutat de València està funcionant un centre d'internament d'estrangers, el CIE de Sapadors, Zapadores.

No podem acceptar la pròpia pervivència dels centres d'internament per a estrangers i estrangeres, institucions que tenen el funcionament -com dic- de presons alegals, on es patix pena de privació de llibertat sense que s'haja produït la comissió d'un delicte i sense que s'haja dictat una sentència legal. Només fa falta la mera falta administrativa de no tindre la documentació requerida en qualsevol control arbitrari de la policia, controls, per cert, perquè cal explicar com arriben aquestes persones migrants a estos centres d'estrangers; normalment arriben perquè se'ls fa controls, batudes que fa la policia, i, normalment, són batudes i controls fets d'una manera absolutament racista. ¿Val? Perquè al nostre país s'estan produint estes batudes racistes, perquè se'ls demana la documentació simplement perquè tenen un color de pell diferent, se'ls està demanant la documentació, n'hi ha policia al voltant dels centres de salut, al voltant de les escoles, en les estacions de metro, en les estacions de trens, d'autobusos. Jo mateix he viscut com a l'estació de trens de Castelló la policia para i demana la documentació únicament a les persones que tenen -com dic- un color de pell diferent o que se veu que són persones que venen d'altres països. I és aixina com acaben en aquestos centres d'internament d'estrangers, per culpa moltes voltes d'aquestes batudes o d'aquestos controls que s'efectuen de manera -com dic- absolutament racista i xenòfoba.

Tampoc resulta acceptable per a la nostra democràcia el secretisme i la falta d'informació per part de l'administració central sobre estos centres i el seu funcionament. I encara més vergonyós resulta -si és possible- que haja hagut de ser la via judicial la que haja hagut de fixar les mesures mínimes de dignitat per als interns d'estos centres d'internament d'estrangers i estrangeres, que estaven situades per davall de les persones que estan en institucions penitenciàries. I, com dic, va ser el Jutjat d'Instrucció número 3 de València qui va adoptar un procediment, iniciat a instàncies de la plataforma pel tancament dels CIE, el 26 d'abril de 2011, en què va acordar requerir al director del centre, de Zapadores, les següents mesures.

Fixeu-vos com estava la situació perquè un jutge diga que s'ha de dotar el centre dels perceptius serveis socials, que s'ha de donar instruccions pertinents al personal sanitari que presta els seus serveis al CIE perquè els interns tinguen l'atenció que necessiten, un jutge que va donar ordres perquè l'entrevista entre l'advocat i l'intern en el CIE no poguera suplir cap restricció, una sentència del jutjat per tal que se facilitara el contacte de les persones que estan en el CIE amb les organitzacions no governamentals i que s'autoritzara, per tant, el pas d'aquestes ONG dins del CIE. Va ser també l'auto d'aquest jutjat el que va possibilitar que les mampares existents en la sala de visita, com a regla general, no suposaren un obstacle per al contacte directe entre interns i visitants. És a dir, que les condicions que se tenien en aquest centre eren pitjors que les d'una presó, i va ser un jutge el que ho va dir, ¿no?

Des de fa anys, en els CIE, no només en el de València, sinó també en altres que n'hi ha a l'estat espanyol -Madrid, Barcelona, Màlaga-. es produïxen sistemàtiques violacions dels drets humans, silenciades pels mitjans, per institucions i ignorades per la població. Solament a través dels testimonis de persones detingudes en els CIE, i gràcies a l'acció de diferents organitzacions, sobretot ací a València de la Plataforma pel Tancament dels CIE, per la campanya «CIE no», solament a través d'això s'ha donat a conéixer, en part, la realitat que es viu a aquestos centres: pallisses, humiliacions psicològiques, falta d'atenció mèdica, avortaments provocats per les males condicions, insalubritat, massificació, manca de tutela judicial efectiva, etcètera, etcètera, etcètera. De fet, en un recent informe del Parlament Europeu sobre els CIE se diu que els CIE espanyols són els pitjors de la Unió Europea.

De fet, els últims mesos hem hagut de viure la vergonyosa i lamentable situació -que, a més, ens ompli de ràbia- d'alguns morts assassinats -per acció o omissió- en els CIE de Madrid i Barcelona.

Segons l'informe del CEAR sobre la situació dels CIE en tot l'estat, hi ha conviccions, en alguns casos provades que en el CIE de València hi ha tortures, absència d'identificació dels policies, zones grises en el sistema de videocontrol, negativa a elaborar part de lesions, impossibilitat de presentar queixes i cel·les d'aïllament. De fet, ací tinc l'informe sobre la campanya pel tancament dels centres d'internament per a estrangers on es parla de les vulneracions dels drets bàsics en els centres d'internament d'estrangers i es parla del CIE de València, i diu: «Torturas a internos de dentro del CIE, convicción firme; ausencia de sistemas de identificación de los políticas, convicción probada; zonas grises en el sistema de videocontrol, convicción probada; negativa a elaborar partes médicos o a la documentación de lesiones por parte del personal médico del centro, convicción probada; celdas de aislamiento que incumplen normas de uso, comunicación y registro, convicción fime; sistema de quejas y peticiones inexistente o inadecuado, convicción firme; ausencia de los datos obligatorios en la ficha que permitirían al interno saber quién en su letrado o contractable, convicción fime. » És a dir, la situació del CIE de València, de Zapadores, és una de les pitjors de tot l'estat.

I és per tot açò, pel que suposa d'absolutament immoral, vergonyós, perquè atempta contra la dignitat humana, perquè atempta contra els drets humans, que des d'Esquerra Unida, i en concordança amb la irrenunciable aspiració a establir una societat valenciana plenament democràtica en els seus valors i en el llibre exercici dels drets de ciutadania per a totes les persones residents en el nostre territori, que des d'Esquerra Unida -com dic- volem que les Corts Valencianes declaren el País Valencià com un territori d'acollida, exempt de centres d'internament per a estrangers i estrangeres i de mesures atemptatòries als drets i la dignitat de les persones on no s'encoratgen les actituds xenòfobes i es respecten els drets de ciutadania dels seus residents.

Volem, des d'Esquerra Unida, que les Corts Valencianes insten el govern de l'estat al tancament immediat del centre d'internament d'estrangers i estrangeres de Zapadores.

Gràcies.

El senyor president:

Moltes gràcies, senyora diputada.

Pel Grup Compromís, té la paraula el senyor Ferri.

El senyor Ferri Fayos:

Bon dia, senyories.

Saludar el company de la campanya «CIES no» que ens acompanya. I, bé, començaré la meua exposició.

Des de Compromís, com no podia ser d'altra manera, donarem suport a aquesta iniciativa i continuarem treballant amb la plataforma que demana el seu tancament. Els CIE, tot i que corresponen a les sigles de centres d'internament d'estrangers, no són altra cosa que presons encobertes que priven de llibertat a persones que no han comés cap tipus de delicte. En paraules del Sindicat Unificat de Policia, són «miniguantánamos». Miniguantánamos on van a parar persones per cometre una falta administrativa i que viuen pitjor que en una presó.

Des de fa un temps, s'està demanat a la secretària d'estat de seguretat que es permetra entrar al centre de Zapadores a un grup, entre els quals, aniríem alguns diputats. Una visita per a poder conéixer de primera mà la situació i parlar amb el personal sanitari, administratiu i amb els mateixos interns sobre la realitat d'estos centres. La resposta, de moment, el silenci.

Han sentit la dita de si alguna cosa no es pot ensenyar és que segurament no es pot fer? I és que quan han aconseguit accedir a organitzacions independents, com ara la comissió d'ajuda al refugiat, el que han descrit deixa molt mal parat al govern espanyol.

L'informe de CEAR sobre el centre Aluche de Madrid, centre de Capuchinos de Màlaga i el centre de Zapadores de València és demolidor.

Parla de centres preparats per a una retenció de no més de setanta-dos hores, però amb un internament mitjà de quinze dies, que en alguns casos arriba fins als quaranta.

Parla de falta d'espais físics i condicions d'higiene per a activitats, pati, accés a comunicació, etcètera.

Parla de l'amuntegament a les cel·les i de l'absència d'inodors en estes; en alguns casos, açò obliga els interns a fer les seues necessitats en botelles durant la nit.

Parla de l'absència absoluta d'intimitat als banys comuns; d'humitat en les habitacions i absència de llum natural; de la manca de roba neta, tovalloles o mantes.

Els que han entrat han constatat l'existència de cel·les d'aïllament sense cap tipus de control ni comunicació al jutge. Que no es realitzen ni entrevistes ni exploracions mèdiques a l'entrada dels interns, dificultant així la denúncia de possibles maltractaments durant el període de retenció. Un seguit de situacions deixen a estes persones en la més absoluta indefensió davant qualsevol tipus de maltractament.

N'hi ha una llista molt llarga de deficiències que els recomane lligen perquè de veritat que són un horror i un atac a la dignitat de les persones i una violació flagrant dels drets humans.

Estem davant de vertaders forats negres de la legalitat creats en l'època de Felipe González i mantinguts pels diferents governs de l'estat que han criticat no només associacions de suport a refugiats, sinó també els sindicats de la pròpia policia i sentències judicials.

Sentències judicials, com la del Jutjat d'Instrucció número 6 de Madrid, que obligava a un centre a donar tracte digne a una malalta de càncer que no li volien donar una dieta rica en fibra. Que una sentència judicial haja d'obligar a un centre a fer això és senzillament indignant.

En una altra sentència, el jutge s'escandalitzava perquè no existien infermeres o condicions adequades. En eixe cas, va morir una altra dona a causa de meningitis. I altres morts que encara estan baix investigació policial, com la d'un xic, de 21 anys, en el CIE de Barcelona, per una possible negligència.

Estes persones, en molts casos, són detingudes en batudes o identificacions racials i portades directament a estos centres con lo puesto, com aquell que diu. Són senzillament desnonades de les seues vides quan estan comprant en un mercat o viatjant en un transport públic.

Senyories, com ja he dit, des de Compromís, recolzarem aquesta proposta en tots els seus punts, perquè no estem davant d'un debat sobre els immigrants, sinó sobre nosaltres, perquè no podem ser còmplices d'esta situació, perquè no podem oblidar que darrere dels expedients n'hi ha persones amb cara i ulls, amb fills, amb pares, amb mares.

Estes persones són víctimes de situacions realment dramàtiques als seus països d'origen. I mentre eliminem projectes de cooperació i desenvolupament en eixos territoris, deixem de construir escoles i hospitals a l'Àfrica i ens gastem els diners ací en presons per retindre'ls quan vénen buscant una vida millor.

Perquè no podem afegir més injustícies a la injustícia, votarem a favor de convertir el País Valencià en un territori d'acolliment i lliure de forats negres de la legalitat i dels drets humans que suposen estos centres. I, per tant, votarem a favor d'instar el govern de l'estat que acabe amb els centres d'internament al nostre territori.

Moltes gràcies.

El senyor president:

Moltes gràcies, senyor Ferri.

En representació del Grup Socialista, té la paraula la senyora Ana Barceló.

La senyora Barceló Chico:

Moltes gràcies, senyor president.

El senyor president:

Moltes gràcies, senyora Barceló.

En representació del Grup Parlamentari Popular, el senyor Alfredo Castelló té la paraula.

El senyor Castelló Sáez:

Mire, ustedes, en su proposición no de ley, en el punto primero, nos dicen que «Les Corts Valencianes declaren al País Valencià com un territori d'acolliment, exempt de CIE i de mesures atemptatòries als drets i dignitat de les persones, on no s'encoratgen les actituds xenòfobes i es respecten els drets de ciutadania dels seus residents. »

Nosotros lo que queremos es mejorar las condiciones de estas personas, que están en un stand by, en un limbo, como han dicho antes, jurídico, pendientes de su expulsión, o pendientes, como ha dicho usted, muchas veces de que no se les acabe expulsando, y que nos parece que ese trato debe ser humano, debe ser justo, debe atender a sus necesidades personales y humanas, a sus necesidades médicas, sociales, jurídicas, de todo tipo.

El senyor president:

Moltíssimes gràcies, senyor Castelló.

Per a rèplica, té la paraula la senyora Albiol.

La senyora Albiol Guzmán:

Sí. En primer lloc, agrair el senyor Ferri el seu recolzament (remors) a la proposició no de llei d'Esquerra Unida.

I, bé, la veritat és que no m'esperava menys del Partit Socialista, un partit que ha sigut autor i còmplice de la política de repressió als immigrants, de la política repressiva a aquells que busquen una vida més digna. El Partit Socialista ha tingut una política d'immigració absolutament nefasta. Van ser capaços d'endurir una llei d'estrangeria del Partit Popular que pareixia que no podia ser més dolenta. Això és el que ha fet el Partit Socialista quan ha estat en el govern de l'estat.

I, evidentment, del Partit Popular no tenia dubtes, perquè ja és de sobra coneguda la seua postura davant els immigrants, que, evidentment, només són bons quan vénen ací a fer ric l'empresari de torn.

Mire, no és una qüestió de conductes, o que hi hagen coses que cal millorar perquè estan malament, o que a la millor es podria tindre unes millors condicions en els centres d'internament d'estrangers o que es podrien fer més habitables, no és una qüestió d'això. Es tracta de respectar els drets humans i es tracta de respectar la dignitat de les persones i, per tant, es tracta de tancar els centres d'internament per a estrangers i estrangeres, no de fer-los més habitables.

Sobre el reglament, per a nosaltres, el reglament és, evidentment, el mal menor. Doncs sí, mentres hi hagen centres d'internament d'estrangers, tant de bo se milloren les condicions de vida en aquestos centres. Però no és el nostre objectiu. El nostre objectiu no és que se milloren les condicions de vida en els CIE, el nostre objectiu és que se tanquen els CIE, perquè atempten contra la dignitat de les persones.

I no me parlen de la política europea com si fóra una cosa inevitable. «Ai! , és que Europa ens marca que tenim de tindre centres d'internament per a estrangers. » Miren, és que la política d'Europa la marquen vostés també. La política d'Europa és la que marca el Partit Popular i el Partit Socialista en tota Europa, o els seus partits en altres estats. És que vostés són còmplices d'aquesta política europea, és que vostés van a Europa i voten i recolzen la directiva de la vergonya. Vostés van a Europa i demanen que la política contra les persones que vénen a buscar-se la vida ací siga més dura, més repressiva, siga de tancar-los, expulsar-los. Això és el que fa el Partit Socialista i el Partit Popular a Europa. I els centres d'internament ací en el País Valencià, en l'estat espanyol, són conseqüència d'eixa política que un partit i l'altre recolzen a Europa, la política de perseguir, de tancar i d'expulsar les persones immigrants, després, això sí, d'anys i anys de saqueig dels seus països d'origen.

Mire, que es respecten els drets humans en els CIE? A vore. En el CIE de Zapadores, en València, nou hores tancats sense poder anar ni al quarto de bany, un total de 21 cel·les que mesuren 4 metres d'amples i 5 de llarg, on n'hi han fins a 8 interns en quatre lliteres i es passen dins, com dic, nou hores tancats, que han d'orinar en una botella de plàstic. Només n'hi han 7 urinaris per a 120 persones. I això quan no estan tancats en la cel·la, 7 urinaris per a 120 persones. No hi ha aigua potable, veuen la llum del dia 2 hores al dia, ixen al pati una hora de matí i una hora de vesprada. Hi ha 6 dutxes per a 120 interns, encara que només estan operatives una hora i mitja al dia. No n'hi ha atenció psicològica, no n'hi ha tota l'atenció mèdica que es necessita. N'hi ha cel·les d'aïllament.

Però què m'estan contant que es respecten els drets humans al CIE de Zapadores? És que és mentida, és que ha tingut d'haver una ordre judicial. És que la campanya «CIE no» té de fer visites amb l'ONG constantment perquè es puga esbrinar en quina situació es troben allí dins. És que l'altre dia va anar la síndica de Greuges i no la van deixar parlar amb els immigrants que n'hi havien en el CIE de València, de Zapadores. Ho vam llegir l'altre dia en la premsa. No la van deixar parlar amb ells. Els tracten com si foren presoners, delinqüents, terroristes, quan l'únic que fan és que no tenen un paper administratiu. I no el tenen no perquè no vullguen tindre'l, no el tenen perquè les seues polítiques impedixen que ells puguen tindre eixe paper administratiu.

Fins i tot en el CIE de València este estiu volien expulsar una dona embarassada de cinc mesos, que havia vingut ací fugint de la guerra de Líbia. Però quin nivell d'insolidaritat es practica en aquest país?

Miren, mantindre el CIE de Zapadores, el que fa és tensar el límit de l'estat dret fins a fer-lo fracassar. El CIE de Zapadores, igual que el de Màlaga, o el de Madrid o el de Barcelona, són la demostració que l'estat de dret ha fracassat en l'estat espanyol.

I miren, sí n'hi ha alternativa, i l'alternativa és una nova política d'immigració, amb drets de ciutadania per a tothom. Eixa és l'alternativa, una nova política que no siga repressiva i que siga acollidora.

Gràcies.

El senyor president:

Moltes gràcies, senyora Albiol.

Alguna petició de paraula? Senyor Castelló.

El senyor Castelló Sáez:

Pero decirle otra cosa, decirle otra cosa, porque cuando les apetece se ponen una camiseta y cuando les apetece se ponen otra. Me parece que no ha sido la expresión más adecuada. Pero la postura del Partido Popular en el Congreso de los Diputados es la misma que la del PSOE, que la de CIU, que la UPYD y que la de la Izquierda Plural, ¿eh? A ver si es que aquí nos estamos volviendo locos. Yo tengo el acta aquí. O sea, no nos volvamos locos. No puede ponerse uno la camiseta del radicalismo y al día siguiente ponerse la camiseta de que yo soy del sistema, aunque esté realmente de moda.

El senyor president:

Gràcies, senyor diputat.

Senyories, esgotats els torns de debat, es passa a votació la proposició no de llei sobre la declaració en el territori valencià de l'acolliment dels centres d'internament d'immigrants, presentada pel Grup Parlamentari d'Esquerra Unida. Vots a favor? Vots en contra? Queda rebutjada per 2 vots a favor i 13 en contra.

Fem un descans d'un minut perquè puga entrar a la sala la secretària autonòmica.

(Se suspén la reunió durant uns minuts)

El senyor president:

Senyories, es reprén la sessió.

Compareixença d'un membre del Consell, que fa la secretària autonòmica de Presidència, senyora Cristina Macías Martín, per a explicar les mesures desenvolupades pel Consell en compliment de la Llei 11/2009, de ciutadania corporativa, sol·licitada pel Grup Parlamentari Compromís (RE número 12. 599), a la qual s'acumula la sol·licitada per la secretària autonòmica de Presidència, a petició pròpia (RE número 16. 181)

El senyor president:

A continuació va a substanciar-se la compareixença d'un membre del Consell. Com que era de la mateixa temàtica s'agrupen el punt quatre i cinc, el quart i el quint. Com a conseqüència, té la paraula la secretària autonòmica, la senyora Cristina Macías.

La senyora secretària autonòmica de Presidència:

Como es sabido, ya en los años ochenta comienza a defenderse la idea de que la contribución al bienestar y a la calidad de vida debe ser la meta de todas las instituciones sociales y no solo de las públicas. Se abandona así la idea de que las administraciones públicas sean las únicas a las que se les puede exigir responsabilidades sociales, medioambientales, solidarias y se introduce el concepto de ciudadanía corporativa y de responsabilidad social corporativa para hacer extensiva esta a todos los agentes de la sociedad. Esta percepción en la que la empresa y los trabajadores tienen un especial protagonismo en la mejora del bienestar se materializa en la denominada «responsabilidad social corporativa» o «ciudadanía corporativa».

Estas son las premisas que el Consell pretende fomentar con la Ley de ciudadanía corporativa, sin imposiciones, ayudando e impulsando acciones para que en las empresas se configure la cultura empresarial en la que las actividades desarrolladas sean congruentes con las normas, valores sociales o expectativas de los grupos de interés que les rodea. Estaríamos hablando de crear una nueva cultura empresarial más responsable, más solidaria y alejada de los cánones que sitúan a la empresa como una entidad solo preocupada por el beneficio económico.

El senyor president:

Moltes gràcies, senyora secretària autonòmica.

Pel Grup Compromís, té la paraula el senyor Ferri.

El senyor Ferri Fayos:

Moltes gràcies, senyor president.

Moltes gràcies, senyora secretària autonòmica, per comparéixer en esta comissió.

L'11 de novembre de 2009 es va votar i aprovar a Les Corts la Llei de ciutadania corporativa. En aquell debat, des de Compromís, ja vam expressar les nostres reticències davant una llei que ja consideràvem clarament insuficient i millorable. Una llei que tracta a priori un tema que ens interessa a tots els grups en general i a Compromís en particular: promoure la responsabilitat social de les empreses, incentivar el sector privat per a realitzar projectes beneficiosos per a la comunitat, a superar les exigències mínimes legals en l'àmbit de la igualtat, les condicions laborals o el respecte al medi ambient entre altres.

Per això ens ocupem de fer seguiment d'aquesta llei i per això ens preocupem quan constatem la realitat. Perquè quan es va aprovar ens temíem que aquesta llei només fora un instrument d'autobombo del senyor Blasco per a fer-se la foto entregant certificacions, presentant plans que després no s'apliquen o assistint a reunions d'una mena de consell assessor amb una composició poc plural i sense capacitat real de decisió.

Lamentablement, les pors que teníem no només s'han confirmat sinó que es van quedar curtes, perquè una llei de 2009 que en 2012. ¿De quin grau de compliment estem parlant? ¿Un 10%? Això és el que passa quan es fan lleis pensant en titulars i fotos i no en millorar la vida de les persones. Estem davant d'una llei que, recordem, tampoc és que tinga una complexitat d'execució massa gran, ja que es centra en tres elements: les certificacions a empreses amb projectes en ciutadania corporativa, el consell de la ciutadania corporativa i el pla amb caràcter bianual que hauria de recollir les mesures del consell en este àmbit. Anem un per un.

Comencem amb les certificacions. Sincerament no he trobat cap comerç o cap empresa amb el signe distintiu de ciutadania corporativa. Segons la llei les empreses acreditades haurien d'estar presents en un índex, però res sabem d'ell. El consell de ciutadania corporativa, amb paraules del Partit Popular en aquell ple, era «el verdadero motor de esa labor de promoción, difusión y reconocimiento». I, clar, amb un motor amb estes condicions poc de recorregut pot fer esta llei.

El pla de ciutadania corporativa era una altra cosa, era -també amb paraules literals- «el instrumento essencial para el desarrollo e implementación de la política valenciana en ciudadanía corporativa». I, clar, si a tres anys de l'aprovació de la llei encara no s'ha aprovat ni redactat cap pla, podem imaginar on queda la política valenciana en ciutadania corporativa, en el no-res.

I realment clarificador fer l'exercici de comparar què es va dir amb el que tenim passats dos, quasi tres anys. I què es va dir? Per exemple, es va dir que era una iniciativa pionera a l'estat. Això es va dir al debat parlamentari i es va repetir a les diferents notes de premsa, etcètera. Realment no era pionera en res, potser en usar la terminologia determinada per a un àmbit concret, com la responsabilitat social empresarial o corporativa. Però, clar, quan estem parlant d'operacions d'autobombo sempre queda bé allò de ser els primers.

I, atenció! , hem arribat a pensar que potser el problema és que algú es va creure que realment era una llei pionera i va pensar, «no, millor la deixem guardadeta uns anys que ens hem avançat massa». Potser eixa és l'explicació a este retard en l'aplicació ¿no?

Ara, seriosament, no crec que siga eixa la causa. Crec que el fet que no s'haja aplicat respon a la marxa del senyor Blasco de la conselleria. El senyor Blasco va muntar una iniciativa més pensant en l'autobombo que realment en apostar per a responsabilitat social corporativa i quan se'n va anar, com no responia a una prioritat del govern del Partit Popular, va caure en l'oblit.

Una altra cosa que es va dir en la línia de les típiques declaracions grandiloqüents del Consell és que anava a beneficiar 370. 000 empreses i al voltant de 200. 000 professionals autònoms. I, vaja, si realment s'aplicara una política real efectiva, creïble amb responsabilitat social empresarial, no només es beneficiarien les empreses i autònoms valencians sinó que a més es beneficaria el (inintel·ligible) . es beneficiarien els sectors més vulnerables, en definitiva, es beneficiaria tota la societat. Però no és el cas.

I crida l'atenció comparar eixes xifres de 370. 000 empreses i 200. 000 autònoms amb el resultat del 10% que sí s'està aplicant; em referisc al registre de la ciutadania corporativa, depenent de la Direcció General de Ciutadania i Integració. És un registre tant d'empreses i professionals que porten endavant projectes de ciutadania corporativa com dels qui s'oferixen a col·laborar amb els projectes d'este tipus. Com vosté ha dit, n'hi ha 17 apuntats.

Per tant, s'adreça a aquelles 370. 000 empreses i 200. 000 professionals de què parlava el Partit Popular en el debat, en Canal 9 i en les notes de premsa.

Senyora secretària, ¿sap quants projectes d'eixes 370. 000 empreses i 200. 000 professionals han aplegat al registre? Vosté ho ha dit, 12 projectes i cinc empreses que s'oferixen a col·laborar; i cap del present any, totes de 2011. Què ha passat en el 2012? I no crec que això siga culpa o responsabilitat de les empreses i professionals, sinó del que estem tractant, de la deixadesa del Consell en este àmbit i del nul desplegament de la llei tant en iniciatives com en promoció, no de la llei ni del conseller de torn, sinó dels instruments que se creen. Perquè en el fons sempre estem parlant del mateix, de creure's una cosa o no; de realment creure's la importància de la responsabilitat social corporativa o no.

I que conste que nosaltres partim que la llei de la ciutadania corporativa es quedava molt curta; però n'hi han molts aspectes que es poden incorporar en una política seriosa de foment de la responsabilitat social en les empreses i que ací no trobem.

Un que està tenint un impuls important, des de la Unió Europea, és la incorporació de criteris mediambientals i socials en les contractacions públiques; és a dir, que si s'ha de comprar roba per als sanitaris -per dir-li alguna cosa- se prime les ofertes que complixen uns estàndards més elevats de sostenibilitat, d'integració de vulnerabilitats, de salut i de condicions laborals, etcètera. Per posar-nos en context, a alguns dels països de la Unió Europea les compres públiques de productes sostenibles ja representen la major part de les contractacions: a Suècia, un 80%; en Regne Unit i Alemanya, un 70%; en Àustria, un 60%. A Espanya les xifres apunten a menys del 30%; i en el cas valencià les xifres no crec que siguen molt millors -potser, la senyora secretària té dades i ens les puga donar més endavant.

Des de Compromís pensem que una bona política de responsabilitat social corporativa ha de tocar estos temes i no quedar-se en un consell consultiu, unes certificacions i un registre.

Des de Compromís. Però si realment eixa és l'ambició de la majoria actual de Les Corts, la democràcia és així i haurem d'esperar per a plantejar el nostre programa quan calga.

El que és exigible és que el que s'aprova es complisca. Si s'aprova un consell i no es constituïx, si s'aprova un registre i es queda en 12 entrades ja és, com a mínim, preocupant. Per això voldria que la senyora secretària, en la seua intervenció, ens aclarira algunes qüestions concretes:

Sobre el consell de ciutadania corporativa, en quina data concreta poden afirmar que ja estarà constituït? Vosté ha dit a finals d'any; quina data concreta? Han contactat ja amb els qui hi formaran part?

Sobre les certificacions en ciutadania corporativa, quantes s'han atorgat? ; a empreses de quins sectors? Si s'han atorgat, ¿quins seguiments s'han fet per a avaluar el compliment dels projectes?

Sobre el pla valencià de ciutadania corporativa, quan tenen previst que estiga aprovat? Quines idees tenen en ment per a incloure? ¿Han contactat ja amb col·laboradors per a la seua redacció, com ara cambres de comerç, organitzacions empresarials, sindicats, ONG, empreses de l'economia social, etcètera?

Sobre el registre de ciutadania corporativa, ¿consideren vostés que les dotze iniciatives registrades són un número raonable? A què ho atribueixen; manca de promoció, potser? I a això s'uneixen altres qüestions: s'ha fet alguna campanya de comunicació dels instruments de la llei? Quines activitats de formació i sensibilització concretes s'han fet?

En la línia del que indica el Pavace, s'han incorporat criteris de responsabilitat social en les contractacions públiques? Quin percentatge del total suposen?

En definitiva, volem saber, senyora secretària, si realment tenen pensat desplegar la llei o si pensen mantindre-la guardada, omplint-se de teranyines durant uns quants anys més.

Moltes gràcies.

El senyor president:

Moltes gràcies, senyor Ferri.

Pel grup d'Esquerra Unida, té la paraula la senyora Albiol.

La senyora Albiol Guzmán:

Gràcies.

Mire, la veritat és que vosté pareix que ha vingut ací a contar-nos la llei, quan en realitat ací el que hi havia era una petició de compareixença per a explicar les mesures desenvolupades pel Consell, en compliment de la Llei 11/2009; és a dir, per a explicar les mesures desenvolupades pel Consell sobre eixa llei, no per a contar-nos la llei, que és el que vosté ha fet.

Vosté no ha de vindre ací a contar-nos la llei, primer perquè nosaltres sabem llegir i ja, si volem llegir-nos-la, ens la llegim; i, segon, perquè això ja ens ho va fer el conseller Blasco en el ple de Les Corts quan vam aprovar la llei i quan es va fer el debat de la llei en el seu moment. I, en el seu moment, ja des d'Esquerra Unida li vam dir que aquesta llei era una llei que era només propaganda; que era una llei que es va inventar el senyor Blasco per a poder posar davant de les cambres, junt a tots els empresaris de totes aquestes empreses que van dir que recolzaven aquesta llei -empreses, per cert, com BBVA o BP Oil; és a dir, empreses que de responsabilitat social en tenen ben poqueta, no? , perquè empreses que estan tirant la gent de sa casa quan no pot pagar una hipoteca o que estan contaminant l'aire de totes les comarques de la Plana, doncs que no em parlen a mi de responsabilitat social en aquestes empreses.

Però bé, com dic, aquesta llei ja es va fer únicament perquè el senyor Blasco es fera eixa foto. Perquè, en realitat, és una llei absolutament buida de contingut que només servix per a això, perquè el Consell els pose una medalleta a uns empresaris i després el Consell puga fer propaganda d'eixa medalleta i d'eixe premi. Aquesta llei és només un intent de netejar la imatge de determinats empresaris perquè estos puguen dormir bé per les nits i puguen netejar, com dic, la seua mala consciència.

Això és el que era aquesta llei; i la demostració és el que vosté ha fet ací avui. I és que no ens ha dit absolutament res que s'haja fet després d'aprovar-se la llei. Res. I, clar, és que vosté no pot vindre a contar-nos res perquè és que no se pot fer res. Només n'hi havien tres cosetes: el consell de ciutadania corporativa, que vosté diu que igual enguany se posa en marxa -d'una llei que es va aprovar en 2009-; un pla valencià de ciutadania corporativa, que tampoc s'ha fet; i el tema dels certificats de les empreses. És a dir, s'havien de fer tres cosetes; no s'ha fet ninguna de les tres.

I, per tant, açò és la demostració que nosaltres teníem raó quan vam votar la llei en contra i quan vam dir que açò no servia per a res més que per a propaganda del senyor Blasco. I vosté avui ha vingut ací a dir-nos que teníem raó. I, per tant, doncs bé, també de tant en tant està bé que algú ens done la raó en aquesta cambra.

És la demostració que les seues lleis no serveixen absolutament per a res. Vostés fan les lleis per fer-les; perquè queda bé; perquè vénen, diuen que si la responsabilitat social de les empreses, que si ciudadania corporativa, que si el compromís de no sé quantes empreses. Però després, a l'hora de la veritat, res de res; ni pla valencià de ciutadania, ni certificats per a les empreses, ni consell valencià de ciutadania, ni absolutament res perquè tampoc dóna per a fer-ho.

Miren, realment, si de veritat el que volen és que les empreses col·laboren en millorar la qualitat de vida dels valencians i de les valencianes i tinguen eixa responsabilitat social i tot això que diuen, si de veritat ho vullgueren, el camí és un altre i és molt més senzill; i no calia ni fer esta llei ni desenvolupar-la ni res de res. El que cal és que les empreses paguen els impostos que els pertoca. I si una empresa és molt gran i guanya molts diners i té molts diners, doncs que pague més impostos. I aixina, en eixos impostos, podrem tindre més escoles, més instituts, més centres de salut, més hospitals. I aixina és com millor van a col·laborar les empreses a eixa responsabilitat social que diuen vostés. La resta és paper mullat, la resta és propaganda i és fer un projecte de llei que, com vosté ha dit, no servix per a res perquè no han fet res. I ja està.

Per tant, eixa és la nostra posició. Que volen que empreses col·laboren a que millore tot en el País Valencià? Molt bé, doncs que paguen els impostos que els pertoca, sobretot les més grans, que són les que han de pagar més impostos i són justament a les que vostés més els perdonen.

Gràcies.

El senyor president:

Moltes gràcies, senyora Albiol.

Per part del Grup Parlamentari Socialista, senyora Barceló.

La senyora Barceló Chico:

El senyor president:

Moltes gràcies, senyora Barceló.

Pel Grup Parlamentari Popular, té la paraula el senyor Luis Ibáñez.

El senyor Ibáñez Gadea:

El senyor president:

Moltes gràcies, senyor Ibáñez.

Per a contestar a tots els grups parlamentaris, té a continuació la paraula la senyora secretària autonòmica.

La senyora secretària autonòmica de Presidència:

Además, La Generalitat, a través de las correspondientes acciones formativas organizadas por la Dirección General de Familia y Mujer asesora a las empresas en el proceso de elaboración e implantación de planes de igualdad. A las empresas que obtienen el visado de sus planes de igualdad se les concede el sello de empresa familiarmente responsable, que les ofrece un valor añadido, con el reconocimiento del esfuerzo por mejorar su clima laboral y, por tanto, la calidad de vida y la motivación de su plantilla.

Como les he avanzado en mi primera intervención y como ya también ha manifestado el vicepresidente del Consell, este año tendrá lugar la sesión constitutiva del consejo de ciudadanía corporativa, algo que no se ha podido realizar antes debido a la amplitud y complejidad de su composición. No es fácil figurar en una entidad que, además de los representantes directos de la administración pública, acoge a dos miembros del grupo, uno del Comité Económico y Social, organizaciones empresariales, y otros dos del grupo dos, organizaciones sindicales, un representante de la economía social, a propuesta del Comité Económico y Social, un representante de las asociaciones de consumidores y usuarios, un representante del Consejo General de Cámaras de Comercio, dos representantes de fundaciones y asociaciones que actúan en el ámbito de ciudadanía corporativa, un representante de la Federación Valenciana de Municipios y Provincias, un representante de cada una de las universidades valencianas, un representante del Consejo Valenciano del Voluntariado, un representante de las asociaciones de vecinos, dos profesionales expertos en la materia y tres representantes de las entidades financieras que destinan mayor volumen de recursos a obra social en la Comunidad Valenciana, a través de sus órganos de gobierno.

El senyor president:

Moltes gràcies, senyora secretària.

Alguna intervenció? Senyor Ferri.

El senyor Ferri Fayos:

Gràcies, senyor president.

Bé, serà molt breu la meua intervenció. Simplement, estem parlant de responsabilitat social corporativa i després de tres anys em sembla molt irresponsable per part del Consell vindre ací a tirar-li les culpes a la universitat i a les entitats que haurien de formar part del consell de ciutadania corporativa, de tirar-los les culpes i dir que no s'ha constituït per retards en la seua designació, en la designació per part d'aquestes institucions. Crec que després de tres anys hauria d'haver sigut el Consell el que hauria d'assumir estes culpes i no tirar-li-les als altres, perquè han tardat tres anys en constituir el consell de ciutadania corporativa, tres anys en fer alguna cosa per la llei, que encara no s'ha fet, i a més quan resulta que per a fer una reforma de la Constitució només tarden un mes, i per anunciar que van a fer una retallada de més de 10. 000 milions d'euros en el pressupost de l'estat només van tardar uns minuts en fer una nota de premsa i una roda de premsa.

Per tant, senyora secretària, si a la pròxima vegada que van a vindre vostés i els demanem una compareixença sobre aquesta llei van a vindre i no van a respondre a la mitat de les preguntes que els hem plantejat des d'ací, tant Compromís com la resta de l'oposició, doncs val la pena que ens envie un mail amb el que va a dir-nos i ens estalviem tots vindre ací a perdre el temps. Perquè considere que el que hem fet ací ha sigut perdre el temps.

No res més, moltes gràcies.

El senyor president:

Gràcies, senyor diputat.

Més intervencions? Senyora Barceló.

La senyora Barceló Chico:

Gràcies, senyor president.

El senyor president:

Gràcies, senyora diputada.

Senyora secretària autonòmica té la paraula.

La senyora secretària autonòmica de Presidència:

En este sentido, me gustaría reconocer y poner en valor el papel de nuestras empresas en la actualidad, porque el mayor desafío al que se enfrentan las empresas hoy en día es a mantener a sus trabajadores y que permanezcan a su servicio. En estos momentos, me permitirán que les diga que no hay mejor política de responsabilidad social que ésta.

El senyor president:

Moltes gràcies, senyora secretària.

Agraïm la seua presència en la comissió.

Senyories, no havent-hi més punts a tractar, s'alça la sessió.

(S'alça la reunió a les 12 hores i 10 minuts)

