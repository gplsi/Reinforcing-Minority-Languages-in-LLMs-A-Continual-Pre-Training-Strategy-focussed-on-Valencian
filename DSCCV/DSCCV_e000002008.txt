Comissió d’Obres Públiques i Transports realitzada el dia 18 de setembre de 2008. Comença la reunió a les 11 hores i 4 minuts. Presideix el diputat senyor Rafael Ferraro Sebastiá. Reunió número 10.

Informe de la presidència de la comissió sobre el compliment de les resolucions 31/VII i 33/VII, aprovades per la Comissi ó d’Obres Públiques i Transports en la reunió del dia 4 de desembre de 2007 (RE número 19. 989 i 19. 987)

El senyor president:

Bon dia a tots.

Anem a començar la Comissió d’Obres Públiques convocada per al dia de hui.

En primer lloc, el senyor secretari passarà llista per tal de comprovar si hi ha quòrum. Procedisca, senyor secretari.

(El senyor secretari passa llista per tal de comprovar si hi ha quòrum)

El senyor president:

Moltes gràcies, senyor secretari.

En primer lloc, i abans de començar l’ordre del dia, vullguera que constara en acta la felicitació de la comissió a la il·lustre senyora diputada Mercedes Sanchordi per la seua maternitat, que ha sigut mare, crec que va ser el dilluns, membre d ’esta comissió i que fou inclús secretària d’esta mesa de la comissió. Que conste en acta, senyor secretari. Moltes gràcies.

Passant a l’ordre del dia, lectura i aprovació, si procedix, de l’acta de la sessió anterior. Com sempre, les seues senyories tenen l’acta en les seues carpetes. Si han de fer alguna rectificació este és el moment i, si no, l’aprovarem per unanimitat i per aclamació. Molt bé, queda aprovada.

El senyor president:

Segon punt de l’ordre del dia: informe de la presidència de la comissió sobre el compliment de les resolucions 31/VII i 33/VII, aprovades per la Comissi ó d’Obres Públiques i Transports en la reunió de 4 de desembre de 2007.

Per a donar compte, s’han rebut ací uns escrits de la conselleria i jo demane al senyor secretari que llisca el referent a la 31/VII i despr és passarem a vore el 37/VII.

Senyor secretari.

El senyor secretari:

En compliment de l’establit en la Resolució 31/VII, l’informe que des de la conselleria s’han mantingut contactes amb l’ajuntament i s’hi ha presentat un projecte sobre el port. Tot això emmarcat en la recerca de màxim consens sobre les actuacions portuàries a desenrotllar en Xàbia.

És l’escrit que hem rebut, senyor president.

El senyor president:

Quedem enterats, esta comissió.

I passem a la Resolució 33/VII. Sobre esta resolució, el conseller d’Obres Públiques, Infraestructures i Transports va demanar la seua compareixença davant la comissió per a explicar l’estat actual de la futura llei de ports. El que vull és que. , açò va decaure, esta petició, perquè acabà el període de sessions. Per tant, esperem que el conseller procedisca una altra volta a demanar la seua compareixen ça o que faça el que crega convenient per a donar compte d‘este tema. O siga, que el dia 26 de juny va demanar la compareixença però quan arribà a la Mesa de Les Corts, la Mesa de Les Corts no va donar el tràmit perquè, com és lògic, estàvem fora ja del període de sessions.

Informe de la presidència de la comissió sobre el compliment de les resolucions 54/VII a 57/VII, aprovades per la Comissi ó d’Obres Públiques i Transports en la reunió del dia 5 de maig de 2008 (RE número 19. 107)

El senyor president:

Passem, doncs, al segon punt de l’ordre del dia. Perdó, al tercer. Informe de la presidència de la comissió sobre el compliment de les resolucions 54/VII a 57/VII, aprovades per la Comissi ó d’Obres Públiques i Transports en la reunió del dia 5 de maig de 2008.

Senyor secretari, si és tan amable de llegir l’informe de la conselleria.

El senyor secretari:

(Inoïble)

. alcalde. –perdó–, entre altres aspectes la unanimitat amb què comptà la seua aprovació entre tots els grups de Les Corts, el que li comunique i donem compte.

El senyor president:

Senyories, la comissió es dóna per enterada d’estes manifestacions. Les seues senyories tenen en les carpetes còpia d’estos informes. Com no n’hi ha res més a tractar, s’alça la sessió.

(S’alça la reunió a les 11 hores i 10 minuts)

