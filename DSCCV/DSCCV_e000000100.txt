Comissió d'Obres Públiques i Transports realitzada el dia 17 de novembre de 2005. Comença la reunió a les 13 hores i 25 minuts. Presideix l'Il·lustre Diputat Senyor Rafael Ferraro Sebastiá. Reunió número 10.

Recepció d'esmenes i nomenament de la Ponència que ha d'informar sobre el Projecte de llei urbanística valenciana.

El senyor president:

Anem a començar la Comissió d'Obres Públiques i Transports.

En primer lloc, senyora secretària, passarà llista per tal de comprovar si n'hi ha quòrum.

(La senyora secretària passa llista per tal de comprovar el quòrum)

Moltes gràcies, senyora secretària.

Punt primer de l'orde del dia: lectura i aprovació, si escau, de l'acta de la reunió anterior.

Les seues senyories tenen en les seues carpetes l'acta corresponent, i ara és el moment de fer alguna observació, si fóra necessari. (Pausa) S'aprova per unanimitat. Moltes gràcies.

Punt 2: recepció d'esmenes i nomenament de la ponència que ha d'informar sobre el Projecte de llei urbanística valenciana. Igualment, les seues senyories tenen dos jocs de cada grup d'esmenes. Per qüestions d'intendència, s'ha fet aixina. Si en fera falta algun més, facen el favor de fer-ho saber a la taula de la comissió i faria arribar algun altre joc.

Passem, doncs, a nomenar la ponència que ha d'informar sobre la llei. Pel Grup d'Esquerra Unida-L'Entesa?

El senyor Arnal i Ibáñez:

El senyor president:

Si se complix el Reglament, sí. És membre de la comissió?

El senyor Arnal i Ibáñez:

Sí, jo sóc suplent en la comissió, però en este cas seria el titular, i el suplent, Joan Antoni Oltra.

El senyor Maluenda Verdú:

Per una qüestió d'ordre: el reglament diu que la comissió elegirà la ponència entre els seus membres. Què vol dir això? També el senyor Arnal no és membre d'esta comissió. Però què vol això? Que no té possibilitat de ser ponent? Sí que pot ser-ho, sempre i quan se faça un escrit del Grup Parlamentari d'Esquerra Unida dient que a l'efecte de la tramitació d'esta llei, el senyor Arnal és membre de ple dret de la comissió, o siga, que no és com quan mos substituïm en una comissió normal.

I, a més, eixos precedents és bo que. Jo, com no tinc ningun dubte que el grup del senyor Arnal va a fer eixe escrit (remors), no tinc ningun inconvenient en acceptar que el senyor Arnal siga ponent, però a condició que se presente l'escrit, que no tinc dubte que el faran.

El senyor president:

Doncs, molt bé. Esperem llavors l'escrit corresponent, per tal que quede degudament reglamentat el tema.

El senyor Arnal i Ibáñez:

Per suposat. I en eixe cas, seria jo el titular, i el suplent, el senyor Joan Antoni Oltra.

El senyor president:

Moltes gràcies.

Pel Grup Socialista?

La senyora Gay Bódalo:

Titulares, señores Adolf Sanmartín y María Dolores Gay; y suplentes, señoras Cristina Moreno y. (Inoïble)

El senyor president:

Moltes gràcies.

El senyor Maluenda Verdú:

Sí, titulars, Rafael Maluenda i senyor Fernando Modrego; i suplents, la senyora Mónica Lorente y el senyor Mariano Castejón.

El senyor president:

Complit l'orde del dia, senyories, s'alça la sessió.

Moltes gràcies.

(S'alça la reunió a les 13 hores i 30 minuts)

