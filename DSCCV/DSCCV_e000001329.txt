Comissió de Política Social i Ocupació realitzada el dia 22 d'octubre de 2009. Comença la reunió a les 16 hores i 36 minuts. Presideix el diputat senyor Diego Macià Antón. Reunió número 11.

Proposició no de llei sobre la resolució immediata de tots els expedients de grans dependents i l'augment del finançament en esta matèria, presentada pel Grup Parlamentari Esquerra Unida-Bloc-Verds-IR: Compromís (BOC números 41. 239, BOC número 172)

El senyor president:

Si els senyors diputats paren un poquet d'atenció comencem la.

(El secretari passa llista per tal de comprovar si hi ha quòrum)

El primer punt de l'ordre del dia: lectura i aprovació, si escau, de l'acta de la reunió anterior. Hi ha alguna observació a l'acta per part dels senyors diputats o diputades? No havent-hi cap observació, s'aprova per unanimitat.

El senyor president:

Punt dos: presa en consideració de la Proposició no de llei sobre la resolució immediata de tots els expedients de grans dependents i l'augment del finançament en aquesta matèria, presentada pel Grup Parlamentari Esquerra Unida-Bloc-Verds: Compromís.

Té la paraula el senyor Pañella.

El senyor Pañella Alcàcer:

Gràcies, senyor president.

Malgrat que esta proposició no de llei està presentada en el mes de juliol i ve ja de l'anterior període de sessions, no podia arribar -crec- en un moment més oportú, més oportú perquè és simplement fer una observació a les màximes necessitats que té l'aplicació de la llei de dependència en este moment, i dic que no podia ser més oportuna perquè ho és des del moment que pren possessió una nova consellera. Hem de recordar que és una canvi a meitat de legislatura i que és la tercera consellera des que existix la llei de dependència. La primera consellera va ser Alicia de Miguel, la senyora De Miguel, que en el seu moment va prendre la decisió de crear Avapsa com l'empresa pública de prestacions socials que assumira tot el que és la tramitació de la llei, que va ser la posada en marxa.

I dia això de l'oportunitat perquè recordem que el senyor Cotino va girar la conselleria cap per avall remodelant-la tota, la qual cosa, en segon lloc, va produir una paràlisis temporal, cosa que esperem que no torne a passar, no la remodelació de la conselleria, que és competència única de la consellera, però sí que anem a una situació de paràlisi que és la que havíem vist fins ara i que, sens dubte, de les paraules que la senyora consellera va dir en la seua compareixença no es desprén, però a vegades la realitat i les paraules tenen una gran diferència a l'hora de valorar-les.

Per què posem realment i li donem la major importància a la resolució dels expedients? Bé, perquè la resolució dels expedients dels grans dependents -segons la llei- ja hagueren d'estar al cent per cent resolts. Això ho marca la llei. I crec que, a més que ho marque la llei, personalment tinc un pes major en demanar-lo perquè jo, reiteradament, els he dit que si són incapaços -i la paraula

incapaç

la dic per la falta de capacitat, no personal, sinó de mitjans i econòmica que hi ha de portar-ho a terme-, que facen una reformulació dels objectius. Si la llei no es pot complir en els terminis que està, doncs, almenys, sapiguem quins són els objectius realitzables que des de la conselleria es marquen.

Quan després de diverses vegades d'haver demanat això, no tinc contestació, entenc que des de la conselleria se consideren realitzables els objectius tal com estan marcats en la llei. I, per tant, nosaltres, des de l'oposició al govern, tenim l'obligació d'exigir que es complisquen, almenys, mentrestant no ens arribe una reformulació clara dels objectius, cosa de la qual jo personalment i el grup al qual represente estaríem d'acord, estaríem d'acord en estudiar-lo, lògicament. Recordem que són, pràcticament, ja quasi 5. 000 les persones que han faltat, mentrestant no se pose en marxa la llei de dependència. I, per tant, això és una responsabilitat de l'actual govern de La Generalitat.

No vaig a entrar en allò que pensen, fins i tot, les associacions representatives de les persones afectades per la llei de dependència perquè les seus expressions són molt clares: creuen que no canviarà res, perquè no consideraven que era una problema personal, sinó que era un problema del govern, de l'orientació i l'actitud de tot el govern. Jo demane que no siga així, ja que, tal com va dir la nova consellera, la senyora Such, dia que «queda molt per fer». Recordem que ella va reconéixer -i jo ja vaig dir en el seu moment que no són les xifres que jo tinc, però jo me base en aquelles que ella va dir-, que són 57. 000 les persones valorades en aquell moment com a dependents, i, d'elles, 25. 000 reben la prestació o el servei acordat. Clar, això té dues lectures: la primera és 27. 000 reben la prestació; 32. 000, no. Eixa és l'altra lectura, 32. 000 encara no, d'aquelles que estan valorades. Però, hem de començar sabent que no tots els expedients de gran dependents, que obligatòriament haurien d'estar ja resolts i amb les prestacions efectives, en este moment no és així.

Recordem que també, el govern valencià, en l'aplicació de la llei de dependència obté una de les qualificacions més baixes de totes les autonomies de l'estat. I reconec també la manca de finançament, i, de fet, no només ho reconec jo, i ho reconec perquè en el punt segon, lògicament, demanem al govern de l'estat un augment -i és el moment també de tramitar-ho- perquè van estar en estudi els pressupostos per a l'any que ve, els pressupostos de l'estat, i, per tant, si se creuen, aquells que l'han creada, la llei de dependència, ja que han establit un sistema de finançament determinat, també és veritat que han d'augmentar-lo, al marge també de les responsabilitats que la mateixa conselleria té en la minva del finançament que obté des de l'estat. Perquè -ja ho digué una vegada, ací, en esta mateixa comissió-, ja no vaig a dir si és just o no és just, però a vegades quan posem les coses fàcils, doncs, si algú mos vol llevar alguna cosa li ho posem fàcil perquè mos ho lleve. Si el nivell d'expedients resolts haguera estat major, avui els ingressos que tindríem per a portar a terme la llei de dependència seria major.

És discutible, però eixa és la realitat. Ho hem posat fàcil. Els recorde que no només jo, sinó que el CERMI està demanant al govern que revise les partides destinades al finançament del sistema per l'autonomia de l'atenció a la dependència perquè l'adeqüe millor -i ho dic literalment- a la convenció de l'OMS sobre els drets de les persones amb discapacitats amb l'objectiu d'arribar a els nivells mínims de cobertura del servei i garantir la seua sostenibilitat.

Esta és la situació i, vostés, senyors diputats, ens diran què és el que pensen, indubtablement. Però, jo vull acabar llegint exactament allò que els demane.

Primer punt. Instem el govern valencià, primer, que resolga ja tots els expedients de grans dependents i els concedisca els recursos immediatament. Senyories, és molt clar, la llei, en l'exacte compliment de la llei, -si l'observem-obliga, perquè ja haurien d'estar tots resolts.

Que les resolucions s'agiliten -parlen de manera general- ja que la tardança està provant que els beneficis moren esperant i no poden arribar a gaudir-la. És una altra realitat. I, per tant, igual que dic que els expedients de grans dependents es resolguen tots immediatament, que la resta de resolucions -que per llei estem obligats a estar tramitant- també s'agiliten.

Que es pose en marxa l'assistent personal al servei d'ajuda a domicili i la resta de recursos que incloga la llei, que es posen en marxa ja.

Que s'aplique el caràcter retroactiu de la llei -com així consta- ja que en altres comunitats ho van fer. Recordem el caràcter retroactiu a partir del moment en què se resolt l'expedient, encara que no haja tingut la seua ajuda. Que comencen a posar en marxa els aspectes que la llei contempla com a prevenció per així millorar la qualitat de la vida de les persones dependents, que és un altre aspecte de la llei, que davant de la immediatesa i la urgència dels altres temes habitualment d'ell no parlem.

Punt segon. Les Corts Valencianes insten el govern de l'estat que augmente el finançament al País Valencià en aquesta matèria, que suposa un greuge comparatiu amb altres comunitats millor finançades i que ja estan desenvolupant la llei des de fa mesos.

No parle de responsabilitats, com vostés poden vore, en la meua proposta. Indubtablement, en exposar-la he de fer la crítica oportuna a les accions i omissions del govern de La Generalitat i de la Conselleria de Benestar Social, que és qui és responsable en este moment.

Però, si vostés lligen la nostra proposta, no compte absolutament en estes propostes més que la demanda d'allò que és just i d'allò que és necessari per als dependents. Està a la seua mà, senyories.

El senyor president:

Moltes gràcies.

Algun grup vol fer ús de la paraula?

Té la paraula la senyora Marina Albiol.

La senyora Albiol Guzmán:

Gràcies.

Simplement, per a dir quina és la posició d'Esquerra Unida en aquest tema davant aquesta proposició no de llei de Compromís.

El senyor president:

Moltes gràcies.

Té la paraula el portaveu del Partit Socialista.

El senyor Torres Salvador:

En lo que se refiere al otro nivel, a la otra fuente de financiación de esta ley, que es el nivel acordado con cada una de las comunidades autónomas, efectivamente, hemos salido perjudicados en el año 2009 con respecto a otras comunidades autónomas. ¿Por qué hemos salido perjudicados? Porque antes se tenía en cuenta el número de dependientes que había en cada comunidad autónoma, el nivel de renta, la dispersión, la insularidad y la renta media de las pensiones de cada una de las comunidades autónomas. Hasta entonces se aplicaban esos criterios. Pero desde enero del año 2009 se añadió un nuevo criterio. ¿Cuál fue? Y además de todos esos índices, se aplicará también el número de valoraciones que haya realizado cada una de las autonomías. ¡Claro! como la Comunidad de Madrid y la Comunidad Valenciana están a la cola, pues, efectivamente, ahí hemos sufrido una merma de los recursos que podríamos recibir. 4 millones de euros en concreto. Por lo tanto, nuestra comunidad es cierto que el año 2009 va a perder 4 millones de euros, ¿por qué? Por no haber realizado el trabajo que tenía que realizar. Y otras comunidades autónomas que han hecho más resoluciones de las que inicialmente les correspondería pues van a cobrar más.

El senyor president:

El senyor Torres Salvador:

El senyor president:

Moltes gràcies.

Pel Partit Popular, té la paraula el senyor diputat.

El senyor Cortes Llopis:

significa impedir. Y, con todos los respetos, que yo sepa, como les voy a hablar muy brevemente, aquí no impedimos absolutamente para la aplicación de esta ley.

(inintel·ligible)

(inintel·ligible)

El senyor president:

El senyor Pañella Alcàcer:

Bé, no puc menys que començar agraint-li al senyor diputat les deferències que té cap a la meua persona, indubtablement, no sé si són. , no crec que siguen tan merescudes, sinó que sóc simplement un diputat novell, porte tota l'experiència d'esta legislatura i simplement que està preocupat pels temes que crec que s'ha de preocupar per les seus

(inintel·ligible)

. Res més.

Mire, eixa part de. , m'afalaga eixa part de la seua intervenció, però no tant la resta. Perquè me demostra que, o no volen llegir exactament el que dic. Jo no vull parlar de crítiques ací. A vore, de què se tracta? D'instar que se resolguen tots els expedients dels grans dependents, tot i cadascun, això. Perquè diu «ja està fet». No senyor, ahí ja li dic jo que no, perquè vosté mateix, si afirma que està fet, està desmentint la informació que va passar la senyora consellera. No està fet.

Segona. ¿Hauria d'estar fet? Sí.

Tercera. ¿Volen impulsar-lo? Ací ve la real sensibilitat, si volem o no volem impulsar-lo. Mire, amb tota l'elegància, amb tot l'afecte, sense res d'acritud, el que se tracta és de dir-li: senyora consellera, vosté acaba d'entrar ara i, mire, mosatros considerem que això està incomplint el que diu la llei.

Li demanem, li demanem que prenga especial interés en resoldre estos temes, ja dic , amb tot l'afecte, sense res de tirar-li en cara a ningú res negatiu, entre altres coses, perquè encara que volguérem, a la senyora Such no li podem tirar absolutament res fins a hui, que està iniciant la seua gestió. Podríem parlar dels anteriors consellers, però no d'ella.

¿Quin és el problema, quin és el problema? El problema a la millor admetre que no està fet. Però, si és que jo no veig res negatiu en admetre-ho tampoc! És ser realista. Mire, vosté me dia

(inintel·ligible)

. i hi ha algunes coses que diu, no sé si se dirigia en global a tots, «aunque les pese», que vostés tenen molta preocupació, «aunque les pese». No, no, no. No me pesa absolutament gens que vostés tinguen tota la preocupació del món a desenvolupar la llei de dependència. Tot a l'inrevés, tot al contrari. És el que desitge que tinguen, sensibilitat

(inintel·ligible)

. , però a vostés -i lògicament quan parlem a vostés, ens dirigim com a grup que té el govern- els he demanar alguna cosa més que sensibilitat. Ja està bé que tinguen sensibilitat, però és que al govern li demane alguna cosa més.

Mire, parla de sensibilitat. ¿Què és -definim-, què és sensibilitat? , perquè per a algú la sensibilitat s'acaba a l'hora de parlar d'una cosa. És sensible perquè ho veu, parla i s'assabenta. Hi ha qui és tan sensible que quan li parlen de certes coses, per la nit no pot dormir. Hi ha qui és tan sensible que quan li parlem se posa a plorar.

Però és que eixa no és la sensibilitat que mosatros li exigim al govern. Al govern, com a executiu que és, li demanem la sensibilitat d'actuar, d'actuar, de portar a terme les actuacions que se deriven de les obligacions que tenen legals, que és el compliment de tots i cada un dels aspectes de la llei de dependència.

I jo no he parlat de tots i cada un, m'he centrat en uns punts determinats per no escampar massa, concentrat en uns punts. I ja li dic que no comporten una crítica negativa en este moment. I miren, el que estem dient és: tenim un especial interés nosaltres, els diputats de les Corts Valencianes, de tots els grups -¡tant de bo fóra aixina! - que estos punts siguen prioritaris per a vosté, senyora consellera. Prenga's interés en agarrar-lo amb tota la seriositat, que no em cap dubte, però també amb tota la intensitat que fa falta.

I al final, vull acabar amb les seues paraules, que per això he tardat un poquet en començar la meua exposició. Senyors diputats, senyores diputades, sobren paraules i falten fets. Eixa és la dura realitat.

Moltes gràcies.

El senyor president:

Gràcies.

Té la paraula, senyor diputat.

El senyor Cortes Llopis:

El senyor president:

Moltes gràcies.

Anem a passar a votar el punt dos: presa en consideració de la Proposició no de llei sobre la resolució immediata de tots els expedients de grans dependents i l'augment del finançament en aquesta matèria. ¿Vots a favor? ¿Vots en contra? Queda rebutjada la proposició no de llei.

Proposició no de llei sobre la modificació del Reial decret llei 3/2004, de 25 de juny, perquè es determine el salari mínim interprofessional com a referent perquè les persones físiques amb rendes baixes o amb necessitats socials especials puguen gaudir de l'abonament social de Telefònica, presentada pel Grup Parlamentari Esquerra Unida-Bloc-Verds-IR: Compromís (RE número 41. 242, BOC número 172)

El senyor president:

Punt tres: presa en consideració de la Proposició no de llei sobre la modificació del Reial decret llei 3/2004, de 25 de juny, perquè es determine el salari mínim interprofessional com a referent per a gaudir de l'abonament social de Telefònica per les persones físiques amb rendes baixes o amb necessitats socials especials, presentada pel Grup Parlamentari Esquerra Unida-Bloc-Verds: Compromís.

Hi ha una esmena presentada pel Grup Parlamentari Popular.

(Pausa i veus)

Passem, per tant, a la defensa de la proposició no de llei. Té la paraula el senyor diputat.

El senyor Pañella Alcàcer:

Gràcies, senyor president.

Bé, em cenyiré al text de la proposició, que crec que està extensament fonamentada. La base està a partir de l'augment de les persones majors de 65 anys i està comparant amb el que signifiquen els diversos augments de les pensions mínims, l'increment mitjà anual que té.

Això, si ara és important. Perquè la llei general de telecomunicacions diu que es poden establir sistemes d'ajuda directes als consumidors que siguen persones físiques amb rendes baixes o amb necessitats socials especials.

I l'Ordre 68/2002, de 16 de gener, sobre tarifes i preus per serveis prestats per Telefònica d'Espanya, en el punt tercer del seu annex, plans de preus per a persones discapacitades o amb necessitats socials especials, en l'apartat 3. 1 diu: «Abonament social: reducció del 70% en la quota d'alta del servei telefònic fix disponible al públic i reducció del 95% en la quota d'abonament mensual per a jubilats i pensionistes la renda familiar dels quals no excedisca del salari mínim interprofessional. L'operador designat podrà requerir de manera fefaent als esmentats abonats, amb una periodicitat no inferior a l'anual, perquè acrediten les circumstàncies que donen dret a aquest tipus d'abonament, i podrà suprimir la reducció del 95% en la quota mensual d'abonament al servei si no s'haguera justificat la dita circumstància en el termini de dos mesos des del requeriment. »

No obstant això, el Reial decret llei 3/2004, de 25 de juny, per a la racionalització de la regulació del salari mínim interprofessional i per a l'increment de la seua quantia, en l'article 2 diu: «Establiment d'un indicador públic de renda d'efectes múltiples. Disposa: perquè puga utilitzar-se com a indicador o referència del nivell de renda que servisca per determinar la quantia de determinades prestacions, benefici o serveis públics, i puga substituir en esta funció el salari mínim interprofessional, es crea un indicador públic de renda d'efectes múltiples, l'IPREM».

Anualment, en la llei de pressupostos generals de l'estat es determina la quantia de l'indicador, tenint en compte, almenys, la previsió i l'objectiu d'inflació utilitzats en ella. Amb anterioritat a l'aprovació del projecte de llei anual de pressupostos generals de l'estat, el govern consultarà a les organitzacions empresarials i sindicals més representatives sobre la quantia de l'IPREM. La quantia anual de l'IPREM estava establerta en 6. 447 euros, quan es referia al salari mínim interprofessional.

A partir de l'entrada en vigor d'este reial decret, les referències al salari mínim interprofessional ja no es fan, sinó que s'entenen referides a l'IPREM.

¿Quin és el problema? L'evolució de les pensions i l'evolució de l'IPREM, que ha donat com a resultat que pràcticament en este moment no hi han pensions que puguen entrar en esta valoració.

He buscat la situació de les pensions a data de hui, les pensions mínimes. A data de hui me referisc al 2009, perquè en 2010 no estan publicades encara. Supose que això constarà també a partir del que és la llei de pressupostos de l'estat, que està en estudi en este moment, però de la qual jo no tinc en este moment disponibilitat, sobre la qual no tinc disponibilitat.

Miren, l'IPREM 2009 mensual, 527,24 euros; l'anual, 6. 326, 86 euros. Pensió mínima, sense cònjuge a càrrec, 7. 339,92. La pensió mínima està per dalt, per dalt del que és l'IPREM. Vol dir que si açò no s'actualitza d'una manera o altra, hem creat una norma molt positiva, però que no pot ningú accedir a ella. Eixa és la situació. Supose que això són imprevisions que no es tenen en compte, però en este moment és aixina.

Sobre la pensió mínima de l'any que ve, parlem de 2010, ja dic que no les tinc, però sí que les notícies mos porten que estarà entre un augment entre el 2 i el 4%, mínim 2, màxim 4. L'IPREM també està al voltant de l'1, vol dir que se n'aniria, si li apliquem l'1, a 6. 380 euros anuals. Si la pensió mínima augmenta entre el 2 i el 4, i ja és superior a l'IPREM, si l'IPREM augmenta un 1, la distància encara serà major.

Per tant, el que vol dir és que esta prestació social no tindrà possibilitats pràcticament ningú d'accedir a ella.

Aleshores, ¿què demanem? Fàcil, que s'adeqüe, com era abans, al salari mínim interprofessional o bé, no ho diu ahí, però

(inintel·ligible)

. Vull dir, el que caldria fer és condicionar l'IPREM, perquè l'IPREM l'avantatge que té és que diu per a accedir a algunes subvenciones o ajudes d'algun tipus, diu: serà una renda mínima de dues vegades o tres vegades l'IPREM. Això és el que diuen algunes prestacions. En este cas no ho diu.

Per tant, podria tindre múltiples solucions. Més que la solució que proposem, a mi m'importa la discussió del tema, que arribe a qui ha d'arribar i que gestione una solució a este problema.

Per tant, jo demane que s'aprove allò que proposem, perquè al cap i a la fi, si la solució no és una altra, nosaltres, jo personalment, i el grup al qual represente, se considerarà satisfet. Perquè el que volem és precisament que se done una solució a este problema, que, ja dic, atenent a l'IPREM, avui pràcticament ningú pot sol·licitar. Perquè si algú està per davall d'ahí, és que no entra ahí, és que no tenia una prestació i, per tant, difícilment podrà pagar-se la instal·lació del telèfon tampoc. És que no tindrà cap possibilitat.

Senyories, jo crec que això és molt clar.

I demanem un segon punt que és també. , que mentrestant es dóna solució a este problema a nivell d'estat, perquè és un problema de legislació estatal, la Conselleria de Benestar Social assumisca, diguem, la subvenció d'aquelles persones que per les circumstàncies que hem dit, no poden entrar fins al moment en què entre. Eixa és la nostra petició.

Hi ha una esmena, però done l'oportunitat a l'esmenant que la defenga per tal de vore si és possible assumir-la i canviar la proposició o no.

El senyor president:

Moltes gràcies.

Té la paraula el senyor diputat.

El senyor Martínez Rodríguez:

Moltes gràcies, senyor president.

Con sesenta y cinco años sin cónyuge a cargo, la pensión mínima en este país, reglada, ¿eh? , es de 561,55 euros. Y con cónyuge a cargo, 696,19 euros. Es decir, me consta, porque lo he ido siguiendo, que estas pensiones han ido creciendo en los últimos años, pero lo que es cierto y real, señorías, es que estamos hablando de pensiones mínimas, mínimas, de subsistencia, y estas son pensiones regladas, es decir, el pago a personas que han cotizado durante treinta y cinco años a la Seguridad Social, con su cuota, pues, porque han cotizado en el paro agrario o porque han cotizado de manera mínima.

El senyor president:

Moltes gràcies.

Senyor Pañella.

El senyor Pañella Alcàcer:

Gràcies, senyor president.

Bé, primer, si me permet, li faré una correcció. No té més importància, però té un error en les quanties de les pensions. La pensió de 696,19 correspon a un titular de seixanta-cinc anys amb cònjuge a càrrec, i la de 651 que vosté ha dit és també amb cònjuge a càrrec, però menor de seixanta-cinc anys. La pensió sense cònjuge a càrrec és menor, és 509,28 mensuals, ¿eh? ,

que és el que se correspon als 7. 339,92 que jo havia dit. Almenys així consta en el quadre de 2009 de les pensions que diem.

Sobre si és o no és la xocolata del lloro, doncs, no ho sé. Vull dir, el tema no és eixe, vull dir que el plantejament no és eixe, el plantejament és que hem trobat, simplement, i ho he dit, una norma que no és aplicable. Bé, si hi ha voluntat d'aplicar-ho, nosaltres diem, escolte, mire, supose que açò no és voluntari, ara s'ha arribat ahí per l'evolució del que és el salari mínim interprofessional o l'IPREM, en este moment, i l'evolució de les pensions, i, per tant, ahí ha creixcut més la pensió que el salari mínim interprofessional en relació i, per tant, arriba un moment que no s'aplica. ¿Ningú se n'ha adonat? Bé, doncs, en el meu grup treballant i tot això en este tema, ens n'hem adonat, i ho proposem damunt la taula.

Sobre el segon punt que vosté me diu, mire, efectivament, ahí hi ha una qüestió que és el primer punt que jo proposava, que és de responsabilitat; hi ha una altra qüestió, que és el segon punt, que era de voluntat, que jo crec que he diferenciat. No parlava d'obligatorietat respecte a La Generalitat, sinó parlava de voluntat. Jo desprenc de la seua intervenció que no hi ha voluntat d'aprovar-la, eixe punt. ,

el següent punt que vostés me canvien. Per tant, assumint la realitat que és una cosa de competència estatal, no li diré que no, però entenc. , per a mi és com si ja haguérem tingut una votació sobre el punt segon i vostés han votat que no. Ara votarem el punt primer, i espere que voten que sí, m'ho ha anunciat vosté.

A disgust. , a disgust, però seria pitjor que açò se parara en este intent i no arribara a cap lloc. Però, a disgust, perquè posa de manifest la seua falta de voluntat de col·laborar en un tema com este. ¡Aixina!

¿Estan vostés en el dret? Sí. ¿Tenen vostés l'obligació? No. ¡Aixina de clar! Sense altra crítica que el contingut exacte de les meues paraules. ¿Tenen voluntat de col·laborar en açò? No.

I vosté m'ha parlat de la tercera. Mire, jo també, i he segut alcalde, he sigut regidor i he sigut específic de la tercera edat i he tingut una relació magnífica, ¡magnífica! , amb ells, però la meua relació, ¿sap per què ha sigut magnífica? , perquè m'he posat al seu servei, com a regidor, m'he posat al seu servei. Doncs, d'alguna manera, això era el mateix, demanàvem que vostés que vostés feien un servei complementari. ¡Voluntari! , per això dic que és de voluntat. No la hi ha.

Ja li ho he dit, per a mi, açò significa que hem fet una votació d'eixe punt a posta, que no l'hem treta, i ara després farem una votació de l'altre punt per a evitar que açò es quedara dormint ací i puga arribar a aquells que tenen en la mà donar-li una solució.

Malgrat això, jo seguixc demanant la votació favorable a tots els grups, perquè m'agradaria que este tema anara per unanimitat. Tant de bo s'haguera aprovat del tot. Almenys, ja que no hi ha voluntat en este tema, com a mínim, anem a passar a aquells que tenen la responsabilitat de donar una solució a este problema.

Moltes gràcies, senyor president.

El senyor president:

Moltes gràcies.

El senyor Torres Salvador:

les resuelva su solicitud de valoración y les paguen el servicio o la prestación a que tienen derecho.

Porque les recuerdo que en la ley de renta garantizada de ciudadanía y el decreto que la regula posteriormente, se establece que el índice valorador será ¡el IPREM!

(inoïble)

El senyor president:

El senyor Torres Salvador:

El senyor president:

El senyor Pañella Alcàcer:

Simplement, hi ha una qüestió, senyor Torres, que ha dit que no hi estava d'acord, i pense que sí que hi estem d'acord, en el sentit que jo no he criticat el fet que evolucione, sinó marcava com a. , precisament el fet que haja evolucionat un per dalt de l'altre és el que ha produït un desfasament i que l'únic que fem en este moment és denotar que està passant això i, absolutament, res més.

Jo volia dir-li que no hi havia contradicció, sinó hi havia una apreciació d'un fet simplement.

El senyor president:

Moltes gràcies per la seua brevetat, senyor diputat.

El senyor Martínez Rodríguez:

El senyor president:

Moltes gràcies.

Anem a passar a votar, per tant, la proposició no de llei. Hi ha una esmena acceptada amb estes matisacions que s'han fet. Vots a favor? 9. Vots en contra? 6. Se aprueba la proposición de ley con la enmienda. , tal como queda redactada y que ustedes conocen.

Proposició no de llei sobre la construcció de tots els centres geriàtrics necessaris a la província de Castelló, presentada per la diputada senyora Marina Albiol i Guzmán, de l'Agrupació de Diputats i Diputades No Adscrits, i quatre diputats i diputades més pertanyents a aquesta agrupació i al Grup Parlamentari Socialista (RE número 41. 662, BOC número 172)

El senyor president:

Passem al punt 4: presa en consideració de la Proposició no de llei sobre la construcció de.

de tots els centres geriàtrics necessaris a la província de Castelló, presentada per la diputada Marina Albiol i Guzmán, de la Agrupació de Diputats i Diputades No Adscrits, i quatre diputats i diputades més pertanyents a aquesta agrupació, al Grup Parlamentari Socialista.

Té la paraula la senyora diputada Marina Albiol.

La senyora Albiol Guzmán:

Gràcies.

En la província de Castelló hi ha tres places geriàtriques per cada cent majors de 65 anys, i és una ràtio inferior a la de la resta de l'estat espanyol, que es situa en 3,9 places per a cada cent majors de 65 anys.

Aquesta baixa ràtio en la província de Castelló fa que l'oferta siga inferior a la demanda existent i, per tant, n'hi ha persones que passen molts mesos esperant per a poder accedir a una plaça en una residència geriàtrica.

És dir, que n'hi han tres per cada cent majors de 65 anys enfront de, per exemple, Valladolid, que n'hi han 7,1; Ciudad Real, que n'hi han 5,8; Cáceres, 5,9, etcètera. És a dir, n'hi han províncies on la ràtio està molt per dalt de la mitjana estatal.

Les persones majors a la província de Castelló es passen anys esperant una plaça que pareix que no arriba mai i, fins i tot, n'hi ha persones que moren mentres esperen la plaça.

Nosaltres, des d'Esquerra Unida, pensem que és molt greu que persones majors que s'han passat tota la vida treballant, la majoria, quan arriben ja a la vellesa, doncs no tinguen un lloc digne per a estar, per a passar la seua vellesa, com deia.

La manca de places, a més, fa que siguen les famílies, normalment les dones, les que han d'assumir la responsabilitat d'atendre a aquestes persones. I clar, aleshores, ahí tenim el tema de la doble, la triple jornada laboral de les dones. Açò està també molt lligat amb el que parlàvem abans de la llei de la dependència i d'ahí la primera proposta d'aquesta proposició no de llei és que. , bé, que Les Corts insten la Conselleria de Benestar Social a construir tots els centres geriàtrics necessaris per tal que. , vaja, que la demanda s'ajuste a l'oferta. , que l'oferta s'ajuste a la demanda -perdó- de places geriàtriques en la província de Castelló, i pensem que s'ha de fer abans d'acabar esta legislatura.

I, sobretot, en Esquerra Unida ens preocupa el número de places geriàtriques, però, sobretot, ens preocupa qui gestiona aquestes residències en estos moments. Perquè la política de privatització del Partit Popular fa que la situació siga encara més dolenta perquè, pràcticament, totes les residències per a gent major han sigut privatitzades i són gestionades, en estos moments, per empreses privades, que, doncs bé, per tal d'augmentar el benefici, retallen en personal, retallen en formació d'eixe personal, retallen en serveis i, fins i tot, n'hi ha algunes que retallen en l'alimentació de la gent major. I açò és una realitat. Per a poder tindre beneficis, les empreses han de retallar en algunes coses. I al final els perjudicats són els usuaris, són la gent major que va a estes residències.

El Partit Popular porta anys regalant sòl públic dotacional de molts pobles de les nostres comarques, estan regalant, a més, tot tipus de privilegis per tal de crear tota una xarxa privada de centres, on el nombre de places públiques és molt limitat i la resta de places oferixen unes quantitats econòmiques tan elevades que la gent major no pot fer front, i més, si tenim en compte del que estàvem abans de com estan les pensions.

I, per això, demanem que siga la Conselleria de Benestar Social la que gestione directament els centres geriàtrics del País Valencià. Perquè des d'Esquerra Unida no volem que els drets de les persones majors servisquen per a fer negoci a determinades empreses, algunes d'elles relacionades, fins i tot, amb membres del Consell, com ha vingut passant fins ara. No volem que l'atenció als majors siga una cosa que s'utilitze per a fer negoci, com ja he dit.

Nosaltres pensem que cal apostar per uns serveis públics i de qualitat, d'accés universal i gratuït, perquè aquests representen uns drets socials que, bé, que han assolit la classe treballadora, han segut molts anys de lluita i açò d'estos drets socials són indispensables per a lluitar contra les desigualtats socials i territorials, i per tant, no podem perdre aquests drets. No podem deixar morir aquests serveis públics gestionats públicament.

El País Valencià ja fa anys que estem vivint tot un procés de desmantellament d'aquestos serveis públics que sustenta amb una campanya de desprestigi d'allò públic per part dels que pretenen que el que fins ara han segut drets dels ciutadans i ciutadanes, es convertisquen en un negoci molt profitós per a uns pocs.

Les conseqüències dels processos de privatització dels serveis públics al País Valencià són molt clares. S'ha perdut el control democràtic, es perd qualitat en la prestació del servei, disminuïxen els llocs de feina, els salaris són més baixos, n'hi ha més precarietat laboral, la formació del personal és pitjor i, a més, açò provoca un efecte redistributiu negatiu que sofrixen, especialment, els col·lectius més desprotegits perquè açò afecta al nucli essencial dels principis d'igualtat en l'accés, universalitat i no discriminació. I, a més, contràriament al que se'ns pretén vendre des de la dreta, suposa també una despesa major per a les arques públiques, perquè els fons públics han de servir per a sufragar els beneficis d'aquestes empreses.

Per tant, la gestió pública és més eficaç, és més eficient i és l'única que garantix l'equitat en l'accés i la universalitat del servei, ¡l'única! I, per això, volem que siga la Conselleria de Benestar Social la que gestione els geriàtrics públics del País Valencià.

Perquè de l'altra manera, al final, és només per a fer negoci, que és el que fa el Partit Popular en sanitat, però també s'està fent en les residències de persones majors. I, a més, és que és una contradicció. Jo no sé si vostés, senyors i senyores del Partit Popular, s'adonen que és una contradicció que els mateixos encarregats de gestionar el benestar social, és a dir, la pròpia Conselleria de Benestar Social, que és la que ha de gestionar el benestar social, és una contradicció que ells pensen que es gestiona millor des de l'empresa privada que la mateixa conselleria.

Com poden vostés pensar que gestiona millor l'empresa privada que la mateixa conselleria? A mi em sembla increïble! O, simplement, és que vostés. , és que el Partit Popular no està ací per a gestionar res, sinó per a repartir beneficis entre les empreses amigues.

Jo crec que al final vostés han aconseguit quadrar el cercle, doncs cada volta destinen menys recursos a allò públic, cada volta allò públic es degrada més i, per tant, cada volta vostés tenen més excuses per a privatitzar.

Però al final, açò és un tirar-se pedres contra el seu propi terrat. Perquè és que no té sentit que vostés mateixa estiguen degradant allò públic quan vostés són els gestors. No té ningun sentit, però ho estan fent. I ho estan fent, precisament, per això, perquè jo supose que vostés pensen que la seua funció no és gestionar, sinó que és, doncs això, repartir la gestió entre les empreses.

I per a nosaltres açò és el més important d'aquesta proposició no de llei, que siga la Conselleria de Benestar Social la que s'encarregue de gestionar els geriàtrics públics.

Res més.

El senyor president:

Moltes gràcies.

Té la paraula el senyor Pañella.

El senyor Pañella Alcàcer:

Sí, simplement vull assumir com a propis els arguments que s'han expressat fins ara per la senyora diputada, i confirmar, a més, la situació en Castelló, la falta del que són les residències geriàtriques, les places, atenent. , encara més, només li afegiria a la seua exposició, senyora diputada, li afegiria un punt, que són les característiques geomorfològiques de Castelló, que ens origina una diferència, tant en el nivell de població com en la distribució de població, entre l'interior i la costa, molt important.

I, per tant, no només és la creació de les places, sinó també atendre la distribució de les places per tal que atenguem també una població majoritàriament envellida, que estem en comarques de l'interior, moltes vegades sense la família, que per qüestions de treball ha hagut d'anar-se'n d'eixes poblacions forçades per l'absència de llocs de treball i, per tant, també d'una gran necessitat.

Simplement, crec que és important no només la creació, sinó en la distribució, precisament, per les característiques -com dia- geomorfològiques de Castelló.

Moltes gràcies.

El senyor president:

Moltes gràcies.

Té la paraula el senyor diputat Antonio Torres.

El senyor Torres Salvador:

Estoy también de acuerdo en que hay zonas deficitarias en la provincia de Castellón. Tanto Els Ports como Alcalatén y el Alto Millares no disponen de plazas suficientes para atender a las personas mayores de estas poblaciones, simple y llanamente, porque a las empresas a las que se le dio la adjudicación, cuando el plan Blasco, no les interesó y no construyeron en estas zonas.

El senyor president:

Moltes gràcies.

Té la paraula la il·lustre diputada del Partit Popular.

La senyora Franco Aliaga:

Como les he dicho anteriormente, en los últimos diez años hemos duplicado. , -como usted pide en su proposición que luego no ha defendido de una manera muy concreta- hemos duplicado el número de plazas de residencias. Posiblemente, no sean las suficientes, pero, usted sabe, que año tras año el esfuerzo presupuestario está ahí y que la construcción de las residencias se va haciendo.

Las tasas de cobertura de la provincia de Castellón son las adecuadas, aunque parece que a algunas de sus señorías les parece insuficientes, porque tenemos un 3,2% de plazas por cada cien mayores de 65 años, un 6,31% por mayores de 75 y un 11,24% por mayores de 80 años.

El senyor president:

Moltes gràcies.

Té la paraula la il·lustre diputada.

La senyora Albiol Guzmán:

En primer lloc, agrair al senyor Pañella el recolzament a aquesta proposició no de llei.

I, bé, al senyor Torres. , la veritat és que m'alegra molt que vosté haja segut tan clar en este tema de la gestió perquè, normalment, són vostés molt més dissimulats. Intenten dissimular prou més en este tema. Hui ha segut vosté claríssim, i jo m'alegre que, per fi, se destapen ja d'aquesta manera i ho diguen aixina d'obertament.

Perquè la veritat és que jo pensava que anava a dir que a vosté li donava igual que foren gestionades públicament o per entitats sense ànim de lucre. Però no! És que ha dit empreses. Aleshores, doncs bé. , està bé, està bé, està bé saber-ho i està bé, sobretot, que es diga. Saber-ho, ja ho sabíem, però està bé que es diga aixina de clarament. M'ho apunte, i aixina ja ho tenim clar.

I bé, a la senyora Franco del Partit Popular. , perdone, però és que no em pot dir que en el País Valencià. , bé, que en la província de Castelló tenim el número de places adequades perquè tenim 3,2 places per cada cent majors de 65 anys, quan en la resta de l'estat tenen 3,9. Què és que és que la resta de l'estat els sobren places geriàtriques? Doncs no, no els sobren places geriàtriques. I ací estem per baix de la mitjana estatal. Per tant, no em diga que és molt adequat perquè no és veritat.

I no són les places les que han de ser públiques, és que no sé si m'he explicat. El que han de ser públics són tots el centres que es paguen amb diners de la Conselleria de Benestar Social, no determinades places en uns centres sinó tots els centres. Els centres han de ser públics perquè si no, al final, el que s'està fent és que la conselleria regala el terreny, una empresa el construïx, són places privades i després damunt la conselleria li paga per determinades places a una empresa i al final són beneficis per a eixes empreses.

Per molt que li moleste jo vaig a continuar dient-ho, vaig a continuar dient que vostés fan negoci, fan negoci amb la gent major i és veritat, fan negoci amb el que hauria de ser un dret.

Perquè no me dirà vosté que. , perquè jo estic d'acord que a la millor puguen ser associacions, entitats sense ànim de lucre, ONG, però és que no és el tema, és que no estem parlant d'això, és que en el País Valencià estem parlant d'empreses que es dediquen a fer negoci, perquè no me dirà vosté que les empreses de familiars del senyor Cotino són empreses sense ànim de lucre, o és què són ONG? Ara de sobte s'han convertit en ONG? Jo, és que estic al·lucinant, la veritat.

No es tracta. el debat sí està en si és públic o és privat, sí està ahí, clar que sí! Perquè al final la gestió privada ens costa molts diners als ciutadans i ciutadanes del País Valencià, ens costa molts diners perquè de les arques públiques s'han de pagar els beneficis d'aquestes empreses, és què no se n'adonen? És que és molt de caixó.

Quan una empresa gestiona alguna cosa és perquè volen tindre uns beneficis; si no, no ho gestiona. I d'on ixen eixos beneficis? De les arques públiques.

Jo crec que és molt evident. El que passa és que a vostés els interessa. Evidentment que els interessa, perquè vostés no estan ací per estar al servei dels ciutadans i ciutadanes, estan ací per estar al servei d'alguns ciutadans i ciutadanes, d'alguns, però no de tots, evidentment.

Res més.

El senyor president:

Moltes gràcies.

Té la paraula la il·lustre diputada.

La senyora Franco Aliaga:

(Se sent una veu que diu: «Sí que se necesitan. »)

El senyor president:

Molt bé, doncs anem a votar.

Anem a votar el punt 4. Vots a favor? Vots en contra? Abstencions? Hay 1 voto a favor, 8 en contra y 6 abstenciones.

Pronunciament de la comissió sobre la compareixença de la secretària general del Servef i anterior sotssecretària de la Conselleria de Benestar Social per a informar sobre el procediment utilitzat per a la cobertura de llocs de treball a l'Agència Valenciana de Prestacions Socials, Avapsa, sol·licitada pel Grup Parlamentari Socialista (RE número 43. 355)

El senyor president:

Passem al punt 5: pronunciament de la comissió sobre la compareixença de la secretària general del Servef i anterior sotssecretària de la Conselleria de Benestar Social per a informar sobre el procediment utilitzat per a la cobertura de llocs de treball de l'Agència Valenciana de Prestacions Socials, Avapsa, sol·licitada pel Grup Parlamentari Socialista.

Té la paraula l'il·lustre senyor diputat, senyor Antonio Torres Salvador.

El senyor Torres Salvador:

En el artículo 28. 6 se vuelve a repetir que: «Los servicios de valoración de la situación de dependencia, la prescripción de los servicios y prestaciones previstas en la presente ley se efectuarán directamente por las administraciones públicas, no pudiendo ser objeto de delegación, de contratación o de concierto con otras entidades. » Y como había comunidades autónomas como la nuestra que ya se habían anticipado y habían creado una empresa que pudiese hacerse cargo de esas prestaciones, la disposición transitoria segunda de la ley establece que durante un periodo máximo de seis meses desde el inicio, para la presentación de las solicitudes de reconocimiento de la situación de dependencia, quedará en suspenso el artículo 28. 6 de la ley sobre delegación, contratación o concierto. Es decir, les daba a las comunidades autónomas un plazo de seis meses para que pudiesen reconvertir esos servicios o empresas privadas de valoración de la dependencia que se hubiesen podido crear.

Es decir, unas personas que tienen que dedicarse a hacer la valoración de los dependientes de la Comunidad Valenciana y no se les exige perfil. Lo único que se les exige a esos señores y señoras que previamente han sido llamados a ese curso, que ese curso ha sido valorado con 750. 000 euros nada menos procedentes de la Conselleria de Bienestar Social, son recursos públicos y si la Conselleria de Bienestar Social se gasta 750. 000 euros en un curso de formación todos los estudiantes o todos los profesionales con carrera terminada tendrían derecho a poder acceder a ese curso. No se publica el curso en el diario oficial ni en el boletín, simplemente en la página web de la propia universidad aparece en un rincón la celebración de un curso sin requerir, sin el perfil de las personas que tienen que realizar este curso.

(inintel·ligible)

El senyor presidente:

El senyor Pañella Alcàcer:

Simplement manifestem la nostra posició favorable a la petició que ha fet el Grup Socialista perquè ens pareixen greus totes i cadascuna de les afirmacions que s'han fet ací.

No vol dir que siga aixina, que pareixen greus i, per tant, que sí és necessari que se vinga a donar les explicacions oportunes, sobretot perquè açò va en una dinàmica que no s'obri avui en este punt sinó que ja he dit altres vegades que hi ha alguna persona del Partit Popular que presumix públicament dels llocs de treball que dóna. Per tant, açò seria una confirmació d'eixa forma de procediment. No vull en este moment. perquè no tinc la informació que el senyor Torres ha dit ací, no la tinc, pronunciar-me al respecte però pense que la situació és prou greu i important perquè se diga, se donen comptes i se debata si el procediment ha estat correcte o pel contrari ha estat una designació arbitrària i preparada del que són tots estos llocs de treball.

No és més que això, i pense que és prou important i, per tant, manifestem la nostra posició favorable a la compareixença sol·licitada.

El senyor presidente:

Moltes gràcies.

Té la paraula la il·lustre diputada del Partit Popular.

La senyora García Herrero:

Este turno, señorías, normalmente se viene utilizando en esta comisión cada vez que hay una solicitud de comparecencia como una crítica a la gestión del gobierno aprovechando que no hay ningún miembro del gobierno que esté presente y se hace una crítica del gobierno de La Generalitat, como les decía, sin que nadie pueda rebatir lo que aquí se está exponiendo. Me estoy refiriendo del gobierno.

El senyor presidente:

Moltes gràcies.

Anem a passar a votar. Vots a favor? 6. Vots en contra? 8. Queda rebutjada per 8 vots en contra.

No havent-hi més assumptes a tractar, agrair a tots el treball.

(Algú diu: «Siete, siete y ocho. ») (S'interromp la gravació)

(S'alça la reunió a les 18 hores i 16 minuts)

