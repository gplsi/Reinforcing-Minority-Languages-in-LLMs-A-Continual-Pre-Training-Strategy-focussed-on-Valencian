Comissió d'Educació i Cultura realitzada el dia 3 de desembre de 2008. Comença la reunió a les 10 hores i 35 minuts. Presideix la il·lustre diputada senyora M. ª Soledad Linares Rodríguez. Reunió número 13.

Proposició no de llei sobre el lliurament al pilot valencià Héctor Faubel de l'Alta Distinció de la Generalitat Valenciana al Mèrit Esportiu, presentada pel Grup Parlamentari Esquerra Unida-Bloc-Verds-IR: Compromís (RE número 21. 600, BOC número 101)

La senyora presidenta:

Per favor, senyories, a l'inici de la Comissió d'Educació i Cultura, el senyor secretari, per favor, vol vore si tenim quòrum per començar.

(El senyor secretari passa llista per tal de comprovar si hi ha quòrum)

A vore, senyor secretari.

(Remors) (S'interromp la gravació)

(Inoïble)

Seguimos, señorías, con el punto número 1 del orden del día: lectura i aprovació, si escau, de l'acta de la reunió anterior. Totes les senyories tenen ahí l'acta. Si no tenen res a dir, s'aprova per unanimitat.

Ara n'hi ha una incidència que vull llegir, que presenta l'escrit 25. 313, del Grup Parlamentari Esquerra Unida-Bloc-Verds-IR: Compromís, la sol·licitud de retirada de les proposicions no de llei 20. 423, la 20. 429, la 20. 430 i la 22. 423.

Per tant, passem directament al punt de l'ordre del dia número 5, que diu: presa en consideració de la Proposició no de llei sobre el lliurament al pilot valencià Héctor Faubel de l'Alta Distinció de la Generalitat valenciana al mèrit esportiu.

La senyora Marcos Martí:

Jo vull fer constar, senyora presidenta, que s'han retirat des del grup parlamentari, supose que per la portaveu del grup, unes iniciatives que estaven ja presentades en el seu moment i signades per servidora i per Lluís Torró. Per tant, no entenem per què s'ha volgut que en esta comissió se defuja, i vull que conste en acta, coses tan importants com la retirada de l'ordre d'Educació per a la Ciutadania, que és un tema que ha de vore amb la manifestació del dissabte i que, gràcies a dos trànsfugues i al Bloc no se podrà vore en aquesta comissió perquè han pres la decisió de llevar-li la veu a Esquerra Unida i, sobretot, llevar la veu d'una iniciativa que nosaltres creguem que és del màxim interés en estos moments, i a més, vull dir, jo vull que conste en acta expressament que se lleva en contra de la voluntat dels dos diputats que van fer en eixos moments la iniciativa.

Jo no entenc com algú, en nom d'altres diputats, pot llevar una iniciativa, torne a dir, que en estos moments és de la màxima transcendència; i que no entenc com per qüestions absurdes, d'intentar llevar-li la veu a Esquerra Unida, esta comissió no es pot pronunciar perquè es lleve l'assignatura en el sentit com està d'Educació per a la Ciutadania.

La senyora presidenta:

La senyora presidenta:

Y estábamos en el punto número cinco: presa en consideració de la Proposició no de llei sobre lliurament al pilot valencià Héctor Faubel de l'Alta Distinció de la Generalitat Valenciana al Mèrit Esportiu, presentada pel Grup Parlamentari Esquerra Unida-Bloc-Verds-IR: Compromís.

Per a la seua defensa, té la paraula la senyora Mónica Oltra.

La senyora Oltra Jarque:

Gràcies, senyora presidenta.

Abans de començar la defensa de la proposició no de llei volia corregir dos errors materials que hi ha en la PNL.

El primer fa referència a la denominació del premi. El premi no es denomina «Alta Distinció de la Generalitat Valenciana al Mèrit Esportiu», sinó «Medalla i Placa de La Generalitat al Mèrit Esportiu». És una qüestió que és un error perquè este premi tal qual no està previst en el decret, sinó que es diu «Medalla i Placa de La Generalitat al Mèrit Esportiu».

I després, fer referència també a l'any. Com que esta iniciativa se va presentar fa més d'un any, i bé, per la gran. , la nombrosa quantitat d'iniciatives que hi ha en esta comissió doncs s'ha hagut d'ajornar, d'ajornar, evidentment no podria ser ja per al 2008, hauria de ser per al 2009. Esta iniciativa porta posant-se en els ordres del dia d'esta comissió, però mai s'ha pogut substanciar, perquè fins que no ha aplegat avui no se pot debatre. I, per tant, que se faça constar que no és 2008, sinó 2009.

Si el Consell, evidentment, ho té a bé, no?

I ara ja vaig a entrar en la defensa, si m'ho permeten, de la proposició no de llei.

Per a nosaltres la pràctica de l'esport és una activitat que cultiva la personalitat i el desenvolupament dels éssers humans i requerix una gran dedicació i voluntat de superació, sobretot si parlem d'esports professionals o d'elit on la competició comporta un gran sacrifici i moltes hores de preparació.

Hui duem la proposta de concedir un dels màxims guardons que atorga La Generalitat a aquells homes o dones que han destacat per la seua trajectòria professional, la qual ha comportat que el nom de la ciutat on viuen i el de la nostra comunitat autònoma haja estat reconeguda a tot arreu de l'estat espanyol i, com és el cas, fins i tot a nivell internacional.

Hui proposem que se li concedisca a Héctor Faubel, el pilot valencià i veí de Llíria, precisament la Medalla i Placa de La Generalitat al Mèrit Esportiu.

Héctor es va iniciar als set anys en el món del motocròs al comandament d'una Kawasaki de 60 centímetres cúbics. Va participar en les carreres del campionat provincial de Valencia, acabant en quinta posició.

En 1995 va guanyar el campionat de minimotos regional i quedà com a subcampió d'Espanya de minimotos. Va repetir títol en 1996 i va aconseguir el segon lloc en el campionat d'Espanya.

Per a 1997 li va arribar l'oportunitat de participar en la Copa Cagiva 125 centímetres cúbics, amb una moto cedida, i va acabar nové.

En 1998 Faubel va guanyar la Copa Aprilia de 125 centímetres cúbics. I açò li va obrir les portes del campionat d'Espanya de la mateixa cilindrada on va finalitzar dotzé en la seua primera temporada, 1999, emmarcat en l'equip de difunt Ricardo Tormo.

Jorge Martínez Aspar es va fixar en ell per a la temporada 2000 i el va fitxar per al seu equip, el Team Aspar Airtel, tornant a participar en el campionat d'Espanya, quedant en novena posició, i en 2001 va quedar en tercera posició.

Passem ja als 250 centímetres cúbics. En el 2002 va debutar en el mundial de 250 centímetres cúbics amb una Aprilia no oficial de l'equip de la Federació Espanyola de Motociclisme, compaginant-ho amb el campionat d'Espanya de 250 centímetres cúbics, on va quedar com a campió; en el mundial va acabar vint-i-tretzé.

En 2003 va millorara el seu rendiment i va finalitzar el mundial en la posició número 13. La temporada 2004 no va ser molt bona per al pilot valencià, que va acabar en la dessetena plaça de la general.

De tornada als 125 centímetres cúbics, en el 2005, és l'any que Héctor passa a la categoria mundial de 125 centímetres cúbics amb l'equip d'Aspar pilotant una Aprilia RS125 i conquista el pòdium en tres ocasions. Conclou la temporada en la novena posició de la general en un any marcat per la mala sort, ja que perd la victòria en dos ocasions en patir un caiguda.

2006 és l'any definitiu per a Héctor, ja que el consagra a nivell mundial en aconseguir dos victòries i finalitza el mundial en tercera posició, per la qual cosa es postula com un dels favorits de cara a la següent temporada.

El 2007 Faubel seguix en l'equip Bancaixa Aspar, i Aprilia posa a la seua disposició una de les Aprilia RSA125 oficials, que no es demostraren tan superiors com s'esperava, i tenint com a companys d'equip l'hongarés Gàbor Talmàcsi i a l'espanyol Sergio Gadea.

2007 suposa la seua millor temporada en el mundial, ja que aconseguix cinc victòries, però es caracteritza per la lluita interna amb el seu company Talmàcsi amb el qual es disputa el mundial fins l'última carrera en el circuit de Ricardo Tormo, però acaba subcampió a tant sols cinc punts de Talmàcsi.

Darrere de l'agredolç 2007, Faubel torna a 250 centímetres cúbics, en la temporada 2008, en l'equip Mapfre Aspar de 250 centímetres cúbics, pilotant una Aprilia RSA250 oficial i tenint com a companya d'equip Álvaro Bautista.

Héctor ha tancat esta temporada amb la seua millor puntuació en carrera i superant la seua millor puntuació en 250 centímetres cúbics. El pilot de Llíria fou sext en l'acomiadament de l'exercici en el Circuit Ricardo Tormo. L'edetà ha complit una de les seues màximes durant la darrera temporada, remuntant llocs des de la graella d'eixida fins la caiguda de la bandera de quadres. Amb estos resultats, Faubel ha tancat la campanya de 2008 amb 64 punts, aconseguint el seu millor marcador en el quart de litre, després d'haver-ne sumat 14 en el seu debut en 2002, 34 en 2003 i 31 en 2004.

En resum, fins 2008 l'acompanyen professionalment 93 carreres, 8 victòries i 21 pòdiums, on el nom de la Comunitat Valenciana i de Llíria han sonat i amb força.

És clar que Faubel s'ha fet mereixedor d'este guardó i de molts altres. El Xiquet de Llíria, com li diuen, com el coneixen alguns, és una persona que s'implica en tots els àmbits de l'esport i participa en diverses activitats per al seu foment. Recentment l'hem pogut vore inaugurant les sisenes jornades de patrocini esportiu de la Universitat Cardenal Herrera CEU de València, on va explicar la importància de les marques comercials en l'esport i la necessitat de com traslladar una bona imatge a l'exterior, cosa que ell ha fet de manera eloqüent, traslladant el nom de la comunitat arreu del món.

Terres més enllà, i també en la terra nostra, Héctor és un home compromés, participant i fent campanyes de conscienciació perquè els nostres xiquets i xiquetes es matriculen en valencià, i així potenciar l'ús i pràctica de la nostra llengua, activitat que va compartir amb altres esportistes valencians, com Andreu Palop o amb personatges com Núria Roca.

La ciutat que el va vore nàixer ha reconegut la seua trajectòria i, a part de fer-li un homenatge quan va obtindre el subcampionat del món, enguany ha signat un conveni per a promocionar encara més la seua localitat.

El Decret 28/1996, de 10 de març, de La Generalitat, modificat pel 177, estableix la creació. , crec que no és el 28, bé, en qualsevol cas, el decret que establix la creació de la Medalla i Placa al Mèrit Esportiu és una distinció creada precisament per a premiar persones físiques o jurídiques que s'hagen distingit per la seua activitat als serveis dels interessos generals i peculiars de la Comunitat Valenciana.

Aquest guardó té diverses modalitats, i en altres anys ha estat entegrat a altres esportistes. Entre aquests grans esportistes valencians cal destacar la gran temporada que ha culminat el pilot valencià i veí de Llíria, Héctor Faubel, aconseguint el subcampionat del món de motociclisme, fet que ve a culminar una trajectòria professional de dedicació i de superació esportiva.

El palmarés esportiu que arrossega Faubel a la seua edat de 24 anys no deixat dubtes que es mereix un reconeixement públic per part de les institucions, com és el d'atorgar-li este guardó que estem demanat.

La proposta per poder rebre aquest guardó ha de ser instada per les institucions públiques, corporacions locals o entitats de reconegut prestigi. Hem de recordar en este sentit que la ciutat natal d'Héctor Faubel, en l'Ajuntament de Llíria aquesta proposta s'ha aprovat per unanimitat.

I per això proposem, com diu la proposició no de llei, que Les Corts acorden demanar al Consell de La Generalitat que en la propera edició -en este cas de 2009- sobre els premis se li atorgue al pilot valencià la Medalla i Placa al Mèrit Esportiu de la Generalitat valenciana.

Moltes gràcies.

La senyora presidenta:

La senyora Segarra Sales:

La iniciativa que porten a esta comissió els companys de Compromís em pareix que és una iniciativa interessant, i a més que nosaltres anem a donar-li suport. Es tracta d'un esportista valencià, de Llíria, que té una trajectòria impecable i que destacaria sobretot el seu esperit guanyador i un esperit de sacrifici a tot arreu.

El jove pilot valencià forma part d'un equip també que és valencià i que, a pesar de la seua joventut, es pot considerar un gran veterà per la seua mestria i per la seua habilitat en el motociclisme.

Va nàixer en Llíria, fa 24 anys, i el seu principal èxit esportiu, com ha dit la companya, va ser al 2007, quan va quedar subcampió en 125. Es pot considerar que les carreres en què ha lluitat Héctor Faubel este any passat per aconseguir el campionat que finalment va caure al costat del seu company hongarés, Talmàcsi, van ser èpiques. Malgrat això, Héctor va destacar i destaca sempre pel seu coratge, pel seu esperit de superació davant les adversitats i la seua constància i preparació, i un esperit guanyador, com ho he dit abans, que ho ha demostrat sobretot guanyant l'última carrera en el circuit davant de més de 200. 000 aficionats.

Este any ha sigut un any de transició per a Héctor, ja que està corrent en el campionat del món de 250. A pesar de ser el seu primer any, Héctor ha demostrat eixe esperit de superació, superant en l'última carrera el seu millor resultat d'esta categoria.

La llei de 1993 té un article, l'article 3, que és el reconeixement i premi a les persones i entitats que s'hagen distingit en la pràctica, i gestió i promoció de l'esport. Jo crec que és un dels millors esportistes que tenim en esta comunitat i, per suposat, crec que es mereix esta distinció de la Generalitat valenciana i va a tindre el recolzament del Grup Parlamentari Socialista.

La senyora presidenta:

La senyora De Miguel García:

Nosotros desestimamos la propuesta por un motivo que nos parece de gran trascendencia. Consideramos que Les Corts no deben tomar partido por uno u otro deportista para presentar su candidatura. Es decir, nos parece muy sensato y nos parece muy positivo, y además así lo entendemos, que los distintos ayuntamientos donde pertenecen los muy numerosos deportistas que se merecen esta y otras muchas distinciones, pues lo presenten.

Pero creemos que entraríamos en una dinámica nada positiva si las Corts Valencianes comienzan a nominar y comienzan a proponer unos u otros deportistas, o unos u otros artistas o unos. a tomar partido de alguna forma por una u otra persona, dado que además de Héctor, en estos momentos, y me estaba comentando mi compañera de escaño que también en Vall d'Uixó hay un extraordinario deportista y que también pertenece al mundo del motor. Es un ejemplo como cualquier otro, pero nuestra posición es en este sentido. consideramos que acertada.

Les Corts no deben tomar partido, independientemente de que estamos absolutamente de acuerdo con los méritos de Héctor Faubel, como no podía ser de otra manera, que han sido descritos aquí.

La senyora presidenta:

La senyora Oltra Jarque:

Sí, també vaig a ser molt breu.

En primer lloc, agrair al Grup Socialista el recolzament a esta proposta, que és una proposta. jo crec que no es deu malinterpretar. Ací no es tracta de prendre partit, ací se tracta de també il·lustrar al Consell, de recomanar al Consell, d'assessorar al Consell sobre persones que podrien rebre este guardó. Evidentment, al final, qui decidix no són les Corts Valencianes, perquè no competix a les Corts Valencianes, és el Consell qui decidirà a qui li dóna les distincions, a qui li dóna els guardons.

Però jo crec que fer-mos ressò del que han traslladat alguns ajuntaments, fer-mos ressò dels èxits esportius dels nostres esportistes. I si a la Vall d'Uixó també hi ha un pronunciament paregut per part de l'ajuntament, també estaria bé poder-lo debatre ací i després el Consell que decidisca a qui li dóna els guardons, però que tinga també una orientació de. bé, de quines persones estan destacant en l'àmbit esportiu.

Certament, la gent pensava que açò anava a eixir per unanimitat, i me deien que no me preocupara, que açò segur que s'anava a aprovar. Perquè, a més, en l'Ajuntament de Llíria es va aprovar per unanimitat de tots els partits integrants en l'ajuntament, de tots.

I, per tant, que això se trasllade a Les Corts i que sigam també la veu, l'altaveu d'estes propostes dels ajuntaments, independentment, ja dic, després del que decidisca el Consell, em sembla una funció que també té este parlament.

Evidentment, quan la portaveu del Partit Popular diu que està d'acord amb els èxits de Faubel, és que no se pot estar d'acord o no d'acord. És que això són fets, és que estan ahí. Jo no he fet més que relatar.

Sí, sí. S'ha dit, «estic d'acord amb els èxits de Faubel». Home! , clar, però si és que això són fets. No es pot estar en desacord. Evidentment, el seu palmarès, la seua trajectòria, malgrat la seua curta edat, està ahí i és incontrovertible.

A mi me sembla una llàstima que el Partit Popular tinga esta postura. Jo crec que segurament, si no haguera estat proposat pel nostre grup, sinó pel grup majoritari, no hi hauria ara ningun problema, tots ho hagueren votat.

I també me sembla una llàstima en el debat parlamentari que prime la qüestió partidista de qui presenta una proposició sobre l'acord que se té amb la proposició presentada. Perquè estic d'acord que tots els que estem en esta. estic convençuda que tots els que estem en esta comissió estem d'acord que els mèrits, el palmarés, la trajectòria, l'esperit de sacrifici i la seua pròpia manera de ser d'Héctor Faubel el faria, el faria mereixedor d'este guardó per part de la Generalitat valenciana.

I no s'escuden en els errors materials que hem solucionat al principi de la meua intervenció, perquè ací del que es tracta és de donar suport als esportistes valencianes, siga Héctor Faubel o siga qui siga; en este moment és Héctor Faubel. I que també els poders públics estiguen al costat de la gent que se sacrifica dia a dia en l'àmbit esportiu per tal que el nom de la nostra terra estiga en el lloc més alt.

Per tant, jo demane que el Grup Popular reconsidere la seua postura, perquè precisament no es tracta de prendre partit, es tracta d'il·lustrar al Consell amb aquelles persones que destaquen en l'àmbit esportiu. Es tracta també que estes Corts mostren que estan al costat de la gent que se sacrifica per la nostra terra.

Simplement. Moltes gràcies.

La senyora presidenta:

La senyora De Miguel García:

No es un problema de posicionamiento partidista en absoluto. Eso es una cosa que sería absurda y ridículo, porque no tiene nada que ver con el posicionamiento ideológico de unos u otros grupos de diputados que representan distintos partidos políticos y que representan, por lo tanto, aquí en Les Corts a distintos ciudadanos. Se trata tan simple de que nuestra posición en este sentido es que no nos parece que las Corts Valencianes sean las adecuadas para proponer, porque usted habla de que el Ajuntament de Llíria ha hecho esta propuesta. Pues yo le puedo garantizar y asegurar que hay otros muchos ayuntamientos que han hecho las suyas.

Es decir, ¿las Cortes tienen que vehicular y proponer todas absolutamente las propuestas de todos los ayuntamientos para las altas distinciones? A nosotros nos parece que no es el estamento apropiado las Corts Valencianes. Lo digo con todo el respeto, y le puedo garantizar, señora diputada, que no hay nada de partidista en este posicionamiento.

La senyora presidenta:

Proposició no de llei sobre l'ampliació del Col·legi Públic Sanchis Guarner de Paterna, presentada pel Grup Parlamentari Esquerra Unida-Bloc-Verds-IR: Compromís (RE número 21. 602, BOC número 101)

La senyora presidenta:

Seguimos con el orden del día, amb el punt número 6: presa en consideració de la Proposició no de llei sobre l'ampliació del Col·legi Públic Sanchis Guarner de Paterna, presentada pel Grup Parlamentari Esquerra Unida-Bloc-Verds.

Per a la seua defensa, té la paraula la il·lustríssima diputada senyora Mònica Oltra.

La senyora Oltra Jarque:

Gràcies, senyora presidenta.

Espere tindre més sort amb esta proposició no de llei.

Al novembre de 2003, l'Ajuntament de Paterna va posar a disposició de la Conselleria d'Educació la parcel·la dotacional destinada a l'ampliació del Col·legi Públic Sanchis Guarner, amb una línia més d'Educació Infantil i Primària.

La superfície de la parcel·la és de 9. 495 metres quadrats i complix les condicions per albergar un centre escolar de dos línies que la zona necessita.

El barri de Santa Rita de Paterna està sotmés a un creixement urbanístic continuat molt considerable, la qual cosa produïx un fort increment de població, majoritàriament persones jóvens que demanen els servicis públics bàsics, com són les places escolars.

Al desembre de 2004, transcorregut un any sense rebre resposta de la Conselleria d'Educació, el ple de l'ajuntament va aprovar una moció en què es requeria la Conselleria d'Educació l'ampliació del centre escolar amb caràcter d'urgència.

No obstant això, la conselleria va continuar donant llargues a este problema, posant en relleu la seua falta d'interés. El cap de l'àrea de centres docents va respondre a les al·legacions del consell escolar municipal que no introduiria cap modificació sobre l'ampliació de dos unitats en el Col·legi Públic Sanchis Guarner per al mapa escolar 2005-2006.

El mateix conseller d'Educació va respondre en els mateixos termes a una pregunta que l'exdiputat de l'Entesa, en Joan Ribó, li va formular en les Corts Valencianes. La seua negativa va ser una prova més del desinterés, al nostre entendre, que La Generalitat, concretament la Conselleria d'Educació, ha mostrat amb el municipi de Paterna en este assumpte.

Al gener de 2007, i davant la falta de resposta de l'administració, el ple de l'ajuntament va aprovar una nova moció sol·licitant de nou a la Conselleria d'Educació l'ampliació urgent del Col·legi Públic Sanchis Guarner. Fins a la data, tot seguix igual.

L'ampliació del centre escolar és una necessitat objectiva i prioritària. Així ho ha entés el consell escolar municipal i la comunitat educativa, encara que no l'administració autonòmica -es jutja per les dades.

Les demandes realitzades en matèria d'infraestructures educatives han xocat amb una administració poc sensible.

El creixement de la població està evolucionant d'acord amb les previsions, tant en el barri de Santa Rita com en tot el nucli urbà de Paterna. I hem de recordar el gran creixement poblacional que ha tingut el municipi de Paterna en estos últims anys.

La memòria justificativa de l'ampliació del col·legi, elaborada pel tècnic municipal d'Educació, de 27 de desembre de 2007, així ho constata.

Des de desembre de 2007, ara fa quasi un any, la conselleria ha continuat sense donar resposta al municipi i no s'ha fet cap gestió o tràmit per a atendre esta demanda.

Amb caràcter d'urgència és necessària l'ampliació de la segona línia del Col·legi Públic Sanchis Guarner i, amb prospecció de futur, un nou centre públic de dos línies en el sector dels Molins, que també, bé, des que jo era jove que allò estava pràcticament despoblat fins ara, que el creixement urbanístic ha sigut molt important en eixa zona, ha d'atendre la demanda previsible generada per eixe creixement poblacional.

Per això, nosaltres hem traslladat a esta comissió, a les Corts Valencianes, la proposta que les Corts Valencianes insten la Conselleria d'Educació que procedisca de manera urgent a l'ampliació del Col·legi Públic Sanchis Guarner de Paterna, garantint una segona línia en aquest centre escolar, donada la demanda i la necessitat que té, en concret, este barri i, en general, el municipi de Paterna.

Moltes gràcies.

La senyora presidenta:

El senyor Bueno Ortuño:

La senyora presidenta:

La senyora García Santos:

La senyora presidenta:

La senyora Oltra Jarque:

Gràcies, senyora presidenta.

Jo, quan vostés diuen que s'està fent, me pose a tremolar perquè, en realitat, el sòl es va cedir en el 2003. Estem ja quasi en el 2009, perquè del 2008 queda poquet -coincidirem en això-, també és un fet incontrovertible. I açò seguix sense estar fet. I les gestions que se puguen haver fet informals no són les gestions que s'està demanant, que és que, efectivament, això ja estiga en marxa, però en marxa oficialment.

Enfront d'això, el que ens trobem sempre per part del Grup Popular, perquè si vostés estan tan d'acord amb açò no haurien de tindre problema en votar-ho, perquè l'única cosa que s'està dient és que de manera urgent se procedisca a l'ampliació del centre i garantir eixa segona línia. En principi, si vosté està d'acord, jo no entenc per què el seu grup no vota esta proposició perquè, encara que informalment la conselleria ja estiga posant-lo en marxa i haja publicat en la premsa esta qüestió -curiosament sempre després que nosaltres presentem les propostes-, lògicament redundarà en que la conselleria se veja recolzada per estes Corts.

Però, enfront d'açò ens trobem sempre amb els discursos, sobretot ara en matèria d'educació, que està tant de moda. Però, tant de moda no per com ho fa de bé el conseller, sinó perquè, només lluny del dissabte passat, se van ajuntar més de 120. 000 persones als carrers de València protestant precisament per la manca d'inversions en educació, protestant per la pantomima que suposa el decret d'Educació per a la Ciutadania en anglés, protestant pels concerts de l'educació i per, en definitiva, tindre com a estratègia prestigiar l'educació privada i degradar l'escola pública. I enfront d'això, ens trobem amb discursos del president de La Generalitat, que ha inaugurat 300 centres; del president de La Generalitat donant recolzament a la facultat inexistent de medicina d'una universitat privada; o, al president de La Generalitat defensant el trilingüisme, inexistent també per la manca de professorat i només existent -amb la conflictivitat que s'ha generat- en l'assignatura d'Educació per a la Ciutadania.

Malauradament, això és el que trobem en educació per part de la conselleria. I, enfront d'això, els municipis estan amb indefensió; enfront d'això els ciutadans estan amb indefensió, els xiquets i xiquetes estan amb indefensió i la comunitat educativa està, evidentment, al carrer.

Jo li demane al Partit Popular un poquet més de seny en la seua política educativa. Vaig a recordar un article que va eixir este cap de setmana en la premsa, parafrasejant aquell famós titular d'un periòdic dels Estats Units, que li dien «It was the economy, stupid» a un candidat que havia perdut les eleccions. En este cas, «It is the education, stupid». , com estem tant de moda amb l'anglés.

Doncs, que el conseller i el senyor Camps prenguen nota -

-, i que regressen la seua política educativa cap a una educació pública i una escola pública, amb dignitat, amb inversions, i, evidentment, amb les característiques que ha de tindre un sistema educatiu públic de qualitat i laic.

Moltes gràcies.

La senyora presidenta:

La senyora García Santos:

trilingüisme

La senyora presidenta:

La senyora presidenta:

Continuem amb el punt número set: presa en consideració de la Proposició no de llei sobre la derogació del punt tercer de la Resolució del 29 d'agost de 2008, pel qual s'aprova i regula el programa experimental per a l'estudi dels avantatges en l'àmbit educatiu de l'ús de l'uniforme escolar, presentada pel Grup Parlamentari Esquerra Unida-Bloc-Els Verds: Compromís.

(Se suspén la reunió a les 11 hores i 17 minuts)

(Es reprén la reunió a les 11 hores i 22 minuts)

Proposició no de llei sobre la derogació del punt tercer de la Resolució de 29 d'agost de 2008, per la qual s'aprova i regula el programa experimental per a l'estudi dels avantatges en l'àmbit educatiu de l'ús de l'uniforme escolar, presentada pel Grup Parlamentari Esquerra Unida-Bloc-Verds-IR: Compromís (RE número 21. 614, BOC número 101)

La senyora presidenta:

Continuamos la sesión con el punto número siete: Presa en consideració de la Proposició no de llei sobre la derogació del punt tercer de la Resolució del 29 d'agost de 2008, pel qual s'aprova i regula el programa experimental per a l'estudi dels avantatges en l'àmbit educatiu de l'ús de l'uniforme escolar, presentada pel Grup Parlamentari Esquerra Unida-Bloc-Els Verds: Compromís.

Per a la seua defensa, té la paraula l'il·lustríssim diputat, senyor Pañella.

El senyor Pañella Alcàcer:

Moltes gràcies, senyora presidenta.

En primer lloc, la proposició és molt clara, vull dir, és molt clara perquè és eliminar l'apartat en el qual s'insta d'alguna manera a posar en pràctica una mesura que es pot discutir a dos nivells, com a mínim podem discutir-la a dos nivells: el primer nivell és de la conveniència o no; el segon seria, no de la conveniència de la utilització de l'uniforme, sinó la conveniència d'un moment en què l'educació està necessitada d'una inversió claríssima per a solucionar diversos problemes -que anirem retratant al llarg de la intervenció-, que es preocupem d'una cosa tan fútil com és la utilització de l'uniforme escolar.

Per tant, seguint eixa doble línia, el que vaig fer és demanar que se me passara els informes en el quals s'havia basat, precisament, esta consideració experimental per a la utilització en centres de l'uniforme escolar, utilització que és obligatòria en els centres on s'assumix la utilització de l'uniforme escolar. Bé, de tots els informes que se m'ha passat relació, me base en l'únic que he vist ací, que és l'informe de la direcció general d'avaluació i innovació de qualitat educativa i de la formació professional i avantatges psicoeducatives de l'uniforme escolar.

Cal dir que en eixe informe, en el temps de l'informe, no tinc coincidències amb el que allí diu, sobretot perquè ens remet a les primeres referències, que diu: «. als col·legis públics anglesos, com una mesura de retornar la disciplina -cite literalment- a les aules». Diu: «En el segle XVIII, les escoles angleses s'havien convertit en llocs anàrquics i perillosos, el que va fer que les famílies amb recursos passaren a educar els seus fills a les seues cases fins l'entrada en la universitat. Introduir l'uniforme escolar va ser una de les mesures dissenyades per a substituir el caos per l'ordre, junt a altres com a llocs obligatoris i l'ampliació dels plans d'estudis. »

No sé si esta referència és que començarem a fer obligatoris els uniformes, tornarem a fer obligatoris alguns llocs o què, perquè estes referències ens porten realment a dir: «No sé on anem». No sé on anem, no veig la relació d'ordre i uniforme. Per tant, en este informe no puc traure cap conseqüència lògica de cara a això.

Però no és el més important, senyories, jo crec que això no és el més important. Perquè, al cap i a la fi, això seria una qüestió en la qual podem estar en acord, en desacord, però no és el fons important, almenys que no voldria que ho fóra en la meua intervenció. Quin és el fons important? Doncs, el que significa la preocupació en este moment per dotar els centres públics d'un uniforme escolar, fent una aportació econòmica determinada per a subvencionar el 25% d'eixos uniformes, quan tenim una problemàtica molt concreta. Comencem.

Problemàtica en les construccions escolars. Estem parlant dels barracons, estem parlant de les aules prefabricades -com vostés vulguen-, estem parlant que estem en construccions provisionals i ens preocupem d'uniformar.

Estem parlant que hem fet una altercat en l'Educació per a la Ciutadania, hem mobilitzat -fins i tot, una part positiva ha tingut-, la mobilització social en contra dels arguments de la conselleria per a donar eixa assignatura en anglés sense haver donat les condicions també necessàries de professorat, i ens preocupem dels uniformes escolars. Falten professorats -particularment de l'àrea d'anglés-, que no s'ha pogut posar en marxa en el segon cicle d'Educació Infantil, i ens preocupem, senyories, dels uniformes.

Els problemes de l'educació podríem estar contínuament enumerant-los, un darrere l'altre. I la preocupació de la conselleria és l'uniforme escolar. Donar una dotació de 112. 700 euros a unes escoles determinades, i, damunt, la crítica s'ha de fer molt profundament en la forma en què s'ha implantat. Hi ha queixes dels pares dels centres on s'ha implantat, que no han sigut consultats, i que, pràcticament s'han vist obligats a la utilització.

No és veritat que açò vaja a funcionar, vaja a facilitar, vaja a economitzar la família, no és veritat. Serà una càrrega més. I quan sabem que des de la conselleria no se cobrix el cent per cent dels costos ni de llibres ni de materials escolars, en este moment estem fent una càrrega superior a les famílies. Què hi ha ahí darrere? Doncs, no ho sé, espere que vostés m'ho expliquen, que hi ha ahí darrere.

Però, sens dubte, puc afirmar que no per anar amb uniforme anem a projectar -i li dic literalment altra vegada el que diu l'informe de la Direcció General d'Avaluació, Innovació i Qualitat Educativa, no anem a projectar una imatge positiva de l'escola pública perquè vagen uniformats. Serà una imatge diferent,

però no serà més positiva, no serà més positiva, ¿eh? Ni anem a augmentar la consideració cap a l'educació del conjunt de la societat valenciana, ni anem a resoldre i a atenuar problemes relacionats amb l'economia familiar, ni molt menys, ni amb les desigualtats socials ni amb la convivència ni amb el clima escolar. És més, l'uniforme, el seu nom ho indica, uniforma,

i, per tant, si hi han problemes de disciplina, els problemes de disciplina, davant d'estar en la multitud, amagat i indiferenciat, facilita l'agreujament i no la solució.

Per tant, com dic, l'informe, i estic rebatent l'informe en el qual vostés se basen, ¿eh? , no crec que hi haja cap base per a afirmar. , perquè no és el que jo crega o el que crega un altre, sinó són els raonaments: no hi ha cap base per a afirmar que

la influència del llenguatge estètic i visual associat a l'aspecte d'indumentària dels alumnes, que deuria estar indefectiblement, dic, relacionat amb valors de disciplina, esforç, respecte i pulcritud. No sé què té a vore. És que no sé què té a vore això.

Com he dit, i no vaig a fer-ho més llarg, la utilització de l'uniforme no servix per a resoldre, i cite literalment, resoldre conflictes escolars, no servix per a resoldre conflictes escolars. O siga, que si tenim un col·lege a on hi han problemes de disciplina, els uniformem i s'han acabat els problemes de disciplina.

Eixa. , és el que diu. No me pareix que llocs a on. , vull dir, que la nostra realitat social vaja. , diguem, coincidint amb els llocs a on està utilitzant-se l'uniforme escolar, ¿eh?

Si mos diu que servirà per a resoldre conflictes escolars, per a reforçar la percepció del col·lege com a institució de prestigi. , i s'inspira en l'estil occidental de l'uniforme del Japó del XIX,

també en Corea del Sud, també en Bulgària, ¿eh? , en algun lloc d'Estats Units a on ha estat instaurat pels governs més conservadors, però que, això, no té sentit en els termes que ací se posen.

Va a ser una despesa suplementària per a la família, per altra part, representarà una possibilitat de negoci per a algú, per allò dels acords. ,

que no anirem a un mercat lliure, ¿eh? , no anirem a un mercat lliure, se faran acords, i, després, indubtablement, l'uniforme se va a implantar, com vostés mateix diuen, per a diferenciar socialment aquells que anaven a uns llocs i aquells que anaven a on va el poble.

Per tant, ¿eh? , dic, com a mínim, podem dir que les bases que vostés han utilitzat per a la implantació experimental de l'uniforme escolar, ¿eh? , eixes bases són classistes.

Totalment, totalment,

totalment, totalment. I si tenim d'anar a Anglaterra, copiem altres coses d'Anglaterra, com diem altres coses d'ells, i no només l'uniforme.

Hi han moltes coses que podem copiar.

De totes formes, ja dic, la meua argumentació, i per acabar, va en una doble via. Una primera, la falta de fonamentació per a la utilització de l'uniforme d'una manera obligatòria, perquè, ja dic, no s'ha fet, a més, amb el consentiment dels pares, no s'ha fet, i reitere, davant que hi han rialles, reitere, ¡no s'ha fet amb el consentiment dels pares! , s'ha fet amb el consentiment d'alguns pares, però no dels pares.

No, no, no, no. Reitere: no s'ha fet amb el consentiment exprés dels pares, ¿eh? , tantes vegades com farà falta, i portarem ací els pares, si fa falta, ¿eh?

La senyora presidenta:

El senyor Pañella Alcàcer:

Moltes gràcies.

Com dia, i al marge d'això, és una forma de desviar l'atenció dels problemes fonamentals que té l'educació en este moment, als quals no donen solució i s'entretenen com un joguet fent esta classe de coses.

Moltes gràcies, senyora presidenta.

La senyora presidenta:

La senyora Marcos Martí:

Moltes gràcies, senyora presidenta.

Des de l'inici de la proposta d'aquesta mesura, des d'Esquerra Unida vàrem fer una valoració oposant-mos a allò que suposava l'aprovació primera, a nivell experimental, però després, la idea de fer genèrica la utilització de l'uniforme a les aules dels centres del País Valencià.

Una cosa que podríem compartir de l'argumentació és que, efectivament, els xiquets i les xiquetes tindrien de tindre una educació transversal no consumista per a evitar que dintre del que són les aules escolars, doncs, la diferenciació entre els models de vestir, els complements, etcètera, generara diferències entre el que tindria de ser, bé, una preocupació absolutament insubstancial i que no té res a vore amb la qualitat de l'ensenyament, però és evident que no compartim el fet de la uniformització, entre altres coses, perquè això no resol el problema, perquè baix de l'uniforme poden portar el que vullguen i és més adequada l'educació en valors per al no-consumisme que la utilització d'un uniforme que, al final, només és la imatge externa, però que no

en eixe sentit d'evitar un problema que cada vegada se fa més palés en els joves.

Vull dir, si els posem uniforme però després poden portar mòbils d'última generació a l'escola, això, realment, ni aprofita per a combatre la violència ni aprofita realment per a establir eixos nous criteris que tindrien de tindre en un món amb una crisi energètica, alimentària, de tot tipus, que la tenim ahí davant, i, per tant jo crec que tindrien de

(ininte­l·ligible)

Jo crec que allò important, que se mos ha evitat que en poguérem parlar este matí, en aquesta comissió, que és la retirada de l'ordre de l'Educació per a la Ciutadania, això és realment substancial, i tota la resta, que si se fan tres escoles en anglés, si els xiquets o xiquetes porten uniforme, si. , tot això no són més que cortines de fum per a defugir el problema greu que en estos moments pateix l'escola valenciana, i és un problema de barraquisme escolar, és un problema de falta de qualificació, en este sentit, de formació contínua del professorat i de dotació de les substitucions quan se tenen de produir, és una falta d'inversions continuades al sistema escolar, és una falta d'aprofundir en tot allò que fa referència a una educació més solidària i més en valors, i, efectivament, el que no pot ser la conselleria és que parle d'uniformes i no vullga sentir el que estan diguent desenes de milers de persones al carrer, que el que volen és que l'Educació per a la Ciutadania se done en valencià i en castellà, que són les dos llengües oficials del País Valencià, i es deixe d'experimentar i. ,

d'alguna manera, i evitar. , intentar evitar que es complixca al País Valencià una llei amb una assignatura concreta, que és l'Educació per a la Ciutadania.

Gràcies, senyora presidenta.

La senyora presidenta:

El senyor Sanmartín Besalduch:

Gràcies, senyora presidenta.

(Ininte­l·ligible)

. que anem a recolzar, evidentment, tal com vam debatre en plenari, en una de les preguntes que vam fer, aquesta proposició no de llei presentada pel grup parlamentari Esquerra Unida-Bloc-Els Verds.

Mire, en primer lloc, jo pense que si en alguna cosa s'ha especialitzat aquesta Conselleria d'Educació, sobretot en aquesta legislatura, és en bombardejar-mos. , sí, és un símil, ¿eh? , bombardejar-mos contínuament amb tota una sèrie de normatives específiques o programes o diguen-li com vullguen, o plans que, com el cas de l'Èxit, com el cas del pla Integra o com el cas dels uniformes escolars, en primer lloc, ens volen fer fugir l'atenció dels aspectes que realment són importants, com és el cas concret del fracàs escolar en l'ensenyament públic, en la xarxa pública valenciana, però que, a més a més, són uns programes que ens fan parlar durant uns mesos d'ells i que a la fi de la correguda, afecten molt poquets alumnes, a penes tenen pressupost i, en definitiva, són realment molt poquet efectius.

Si passem, en este cas concret, a este programa, o en este cas a este pla concret, com és la qüestió dels uniformes escolars, no podem estar conformes amb el conseller. El conseller d'Educació feia unes declaracions als mitjans de comunicació dient que els beneficis de l'uniforme escolar en la comunitat educativa serien dos, concretament, la millora del rendiment escolar i la millora de la convivència. Clar, la pregunta que jo els faig aquí és, ¿realment vostés pensen, independentment de la formació política a la qual estiguen adscrits, que el posar uniformes als nostres alumnes millorarà el seu rendiment escolar o la seua convivència? Evidentment, la resposta sempre és subjectiva, perquè partix d'un altre grup polític, però, inclús, com a docent, per part meua és que no, difícilment va a millorar la convivència i el fracàs escolar.

tot el contrari: a qui realment beneficiarà el tema de l'uniforme serà a aquells centres que ja ho tenien implantat, com, per exemple, l'ensenyament concertat, que els donaràs una ajuda del 25% que, de l'altra manera, no la tindrien. O dir, ¡xxt! , o dir-ho d'una altra. Sí, sí, el 25% del cost de l'uniforme.

És a dir, dit d'una altra forma,

¿quina excusa posem per a pagar-li el 25% de l'uniforme escolar a aquells centres que ja ho estan utilitzant fins ara?

Este és l'objectiu de l'uniforme, d'aplicar l'uniforme escolar en aquells centres que voluntàriament ho hagen demanat.

Jo el que els dic és, sincerament, que en lloc de dedicar aquests esforços pressupostaris en pagar o en subvencionar part de l'uniforme escolar, el que haurien de fer, ja que parlava de la concertada, que és on realment s'utilitzen. , o la privada, però en este cas la concertada, on s'utilitzen els uniformes, és pagar els diners que deuen als professors de la concertada en el darrer. , en el curs passat, 2008, que a hores d'ara encara no se'ls ha pagat,

15,2 milions d'euros deuen als professors de la concertada. Concretament, 2 milions, d'educació infantil; 3,5, educació primària; 4,5, secundària obligatòria; 1 milió d'euros a Batxillerat; i, la resta, a cicles formatius.

Per tant, l'única cosa que els demano és que, en lloc de fer els esforços pressupostaris en idees que no tenen cap sentit, com les de l'uniforme escolar, es dediquen a pagar allò que deuen, i en este cas concret, insistixc que no és més que una excusa per a justificar com subvencionar a la concertada un tant per cent de l'adquisició de l'uniforme.

En definitiva, si realment el problema de la Conselleria d'Educació és aquest, és que està cega en aspectes com són els fracàs escolar, que és realment el problema que tenim. Utilitzen tots els esforços en combatre els fracàs escolar i no en

com aquestes que volen fer distraure l'atenció de tota la comunitat escolar.

Mire, estem en un 40% de fracàs escolar. Si volen, per a no discutir-ho, acceptaré la xifra del 32% que reconeix el conseller d'Educació: de cada deu alumnes, tres o quatre que comencen primer de l'ESO no acaben secundària. Això vol dir que difícilment anem a aconseguir l'objectiu de la cimera de Lisboa,

que ens parla d'un fracàs. Jo escolto quan parlen, presidenta, per favor, si no és que me distrau a mi per.

La senyora presidenta:

El senyor Sanmartín Besalduch:

Que dia que difícilment anem a aconseguir esta xifra del 10% per al 2010 aconsellat per l'Agenda de Lisboa.

Per tant, centrem-nos realment en allò que realment, que realment importa a tots, que és el fracàs escolar, únicament superat, la Comunitat Valenciana, per Ceuta. I no utilitzem ni els recursos ni els esforços en debatre iniciatives que no porten absolutament a res.

Moltes gràcies.

La senyora presidenta:

La senyora Barrieras Mombrú:

Moltes gràcies, senyora presidenta.

Senyories.

Bé, senyor Pañella, en primer lloc vosté em parla d'una proposició no de llei clara. Jo el primer que volia rebatre-li és això de «clara». No li la veig gent clara. Perquè una proposició no de llei on demana la derogació del punt tercer de la resolució concreta de 29 d'agost de 2008, que s'aprova i regula un programa «experimental» -que pareix que no s'ha acabat d'entendre això d'experimental- per a l'estudi dels avantatges en l'àmbit educatiu de l'ús d'uniforme escolar, que és una proposició no de llei que no té ni exposició de motius i en la pròpia proposició no de llei demana el que resa en el seu títol. Però. ! Però ja que en un vertader

, deixarem de banda qüestions com l'objecció de consciència d'educació, el doble professorat en Educació per a la Ciutadania, abordar els problemes de l'educació, els recursos econòmics per qüestions fonamentals, com aconseguir una vertadera qualitat en l'educació, eliminació de barracons, dotació de professorat suficient i necessari, cobrir baixes del professorat, i punts suspensius, i punts suspensius.

I li pareix a vosté que açò és una proposició no de llei clara? Doncs mire, jo, la veritat, la veig confusa, però confusa a

, perquè crec que ens anem a anar pels Cerros de Úbeda.

I, com li dia, ja que

, anem a atacar l'educació, que és el filó que nosaltres hem trobat anar en contra de la política del Partit Popular. Bé, no passa res, ací estem mosatros també per a. , vostés per atacar-la i mosatros per a defensar-la.

Vosté està parlant de la conveniència o no. Evidentment és un programa experimental. I el que vosté precisament vol llevar, perquè és que, de veritat, jo a vegades al·lucine. Vosté el que vol llevar és el punt tercer la resolució de 29 d'agost on diu: «Al llarg del curs escolar 2008-2009 esta direcció general, a través de les direccions territorials d'Educació -és que vull llegir-ho per si algú no sap el que vosté vol llevar- avaluarà l'impacte de l'ús de l'uniforme escolar en els centres assenyalats, per a la qual cosa elaborarà els oportuns qüestionaris i instruments de valoració dirigits als distints sectors de la comunitat educativa».

Val, o siga, centrem-nos, centrem-nos. És un informe previ al qual vosté s'està referint, eh, un informe previ, per a posar un programa experimental. I que ara el que anem a fer és, quan finalitze este curs, tindre uns informes que ens diguen si és cert o no és cert que eixe informe previ tenia raó. I vosté el que vol és que això que no ho hem. O siga, mosatros hem posat l'uniforme, mosatros hem fet un programa experimental, però ara no volem ni avaluar-ho, ni avaluar-ho -és que com hi ha gent que parla, aleshores no me senten, senyor Sanmartín-.

Clar. S'ha d'avaluar. I vosté no vol que s'avalue.

I després ens parla, després ens parla. És que, clar, l'uniforme no servirà per a res del que vostés estan dient en eixe informe previ. Bé, ja ho sabrem en eixe informe que vosté vol llevar, senyor Pañella. Ja ho sabrem. Si vosté té raó li la donarem, si vosté té raó li la donarem.

Però jo el que tinc claríssim és que crec que dóna prestigi a l'escola pública. En Anglaterra, com vosté dia, tots els col·legis públics van amb uniforme, siga el govern del color que siga, van amb uniforme. I quant a allò que se dóna un 25%. Evidentment s'ajuda les famílies amb necessitats, vagen a la pública o vagen a la concertada. No es dóna els diners als col·legis ni públics ni concertats. Es dóna a les persones que tenen necessitat per a poder comprar eixos uniformes.

Bé, jo crec que vosté no va molt a comprar, senyor Sanmartín. Ai, senyor Sanmartín, perdó, és que el tinc, el tinc al cap, ja ho sap vosté.

Senyor Pañella, senyor Pañella.

Sí, sí, sí. Senyor Pañella, vosté me pareix que no va molt a comprar, perquè si anara molt a comprar sabria el que costen els modelets que volen els nostres nanos, perquè, per desgràcia, com hem acceptat tots, estem en una societat molt consumista, eh? Per tant, el que més i el que menys vol una marca, perquè l'altre també vol marca, i el fet de dur un uniforme estalvia, insistisc, estalvia gastos a la família. Jo estic convençudíssima perquè jo també vaig a comprar roba. Ara ja poqueta, perquè la meua filla és major, però he anat a comprar roba. I vosté sap que tots els nanos en els col·legis volen portar el mateix, igual que telèfons mòbils, igual que volen portar el milloret. I el tema de l'uniforme açò ho resoldrà.

També diu que no se lleva els desordres a la millor. Sí que se poden llevar els desordres, senyor Pañella. Vosté, que també està en eixe sector, sap que a vegades, sap que a vegades alguns models, eh? , alguns models tan cridaners que es porten a algunes classes provoquen algun desordre en la classe. No vull entrar més en detalls. Provoquen algun desordre en la classe. Per tant, vosté això ho sap tant o més que jo, perquè vosté està en el sector. Per tant, això de l'uniforme també servirà perquè no hi hagen eixos desordres en la classe.

Després ja, quan vosté em diu. , això ja em desorienta del tot, em desorienta del tot, perquè vosté està parlant ací d'això i, vosté, a que està parlant en nom de tots els que l'han votat? O només parla en nom del senyor Pañella? Resulta que el consell escolar, el consell escolar, que és un òrgan que el voten els pares i les mares, senyor Pañella, és el que decidix si volen uniforme o no volen uniforme, i és el que decidix si l'uniforme serà de pantalons, si serà de falta, si serà blau o serà roig. El consell escolar, votat democràticament pels pares i les mares, que té el mateix dret de decidir que puga tindre vosté ací de demanar-ho, perquè està votat per uns valencians i unes valencianes. Per tant, vosté està legitimat i el consell escolar no. Home! Siguem seriosos, senyor Pañella. O siga, una línia en valencià o una línia en castellà el consell escolar pot decidir, eh, que estiga o no estiga en un col·legi. En canvi els uniformes, que és una cosa experimental, això no, això ho ha de preguntar a tots els pares del col·legi. Bé, en què quedem? Els consells escolars servixen o no servixen? Servixen per allò que ens interessa o per allò que volem? Bé, siguem una miqueta seriosos, senyor Pañella.

Això, la veritat, m'ha descol·locat, però totalment. No l'entenc. , però no l'entenc de cap de les maneres. Que me diga a mi que no s'ha preguntat als pares! Bé, jo no ho he preguntat als pares com a conselleria ni com a consell escolar, però com amiga de molts pares, i li assegure que en qui jo he parlat estan tots encantats de l'uniforme escolar. Per això jo dic que a vegades devem d'estar vosté en el País Valencià i jo en la Comunitat Valenciana. Clar! No tenim els mateixos pares, ha de ser això. Perquè si no, no ho puc entendre, com veiem el sistema educatiu tan diferent.

Després vosté ens diu «classistes», «classistes». Classistes perquè volem que l'escola pública porte uniforme, igual que porta la concertada i la privada? Això és ser classista? Mire, aleshores jo vaig a dir-li a vosté conservador, perquè no se fa res bé del que es vol anar fent cara cap endavant i anar mirant cap al futur.

Vosté és un conservador. Si mosatros som uns classistes, vosté és un conservador. Perquè vosté, tot el que siga programes experimentals, plans de novetats, canviar alguna cosa, això noooo! Això no se pot fer! Això no! Bé, doncs mire, nosaltres som classistes, de la mateixa manera vosté serà un conservador. Que no passa res, eh!

No ho dic en cap sentit despectiu. Però és vosté. No, no, despectiu per a res, eh, perdone.

Per a res, per a res!

Però vosté vol conservar les estructures de tota la vida del col·legi, que és la privada amb uniforme i la pública amb pantalonet curtet o com vullga anar. Eh, això és el que vosté vol, conservar el que ha sigut sempre. Per tant, em pareix molt bé, però, bé, no és la nostra, no és la nostra idea.

Bé, no vaig a fer-ho més llarg perquè només me queda un minutet. I el que sí que volia dir-li, el que sí que volia dir-li sobre els altres punts que vosté ha passat aixina de. , de. , bé, de

(inintel·ligible)

. , que les baixes sobre el personal. Vosté parla del personal docent. Personal docent, clar que faltaran professors en col·legis puntuals. Però vosté sap que enguany hi ha 51. 587 professors, hi ha 1. 827 professors més que l'any passat, senyor Pañella? Vosté sap que la ràtio, la ràtio, comparada amb l'any 1995-1996, ha passat: en secundària, de 14 a 9,59; en primària, de 17 a 12,50, i en infantil, de 21,8 a 16,60. Què podem millorar? ¡

! Per això mirem cap endavant, i no volem ser tan conservadors, i volem fer novetats i provar coses perquè funcione millor el nostre sistema educatiu. No estem ancorats en el passat. Volem que millore. Volem estar en el plurilingüisme perquè pensem que és fonamental l'anglés en la nostra societat. I anem tirant endavant!

Ara, vaig a dir una cosa: ens costa, eh? , perquè amb els entrebancs que vostés posen dia a dia, dia a dia al sistema educatiu, la veritat és que ens costa. Però no es preocupe que vostés seguiran en el seu

, però nosaltres en el nostre, que és, en un govern com el del president Camps, millorar l'educació en la nostra Comunitat Valenciana.

Res més i moltes gràcies.

(Se sent una veu que diu: «Muy bien. »)

La senyora presidenta:

El senyor Pañella Alcàcer:

Moltes gràcies.

A vore ser progressista o conservador li diria jo que no està en funció de les novetats que hom aporte, sinó d'on vénen eixes novetats.

Perquè segons vostés.

D'on vénen eixes novetat. Home! segons vostés, com instaurar la pena de mort, reinstaurar-la ací seria una novetat, seria ser progressista, perquè és nou, lògicament, no hi ha. Si la instaurem, serem progressistes. Doncs no, no.

No, no, i perdone la comparació, però crec que és evident que no. Igual que el progressisme no està en funció de les mesures que se proposen, sinó dels canvis, en funció dels canvis és el progrés, d'on vénen, l'orientació que se'ls done, i això.

Mire, vosté me dia que no acaba d'entendre que siga tan «clara». I aprofitava que el Pisuerga passa per Valladolid. Jo m'arrime més ací. Com el Millars passa per Almassora, eh? , mire, li diré: que vosté què vol? Que lleve el punt 1 que ja està realitzat? Que lleve el punt 2 que ja estan realitzats? Vol que lleve això? No, però si vostés ja els han fet! Llevem el que podem. Si mosatros haguérem pogut que això no es presentara seria una cosa. O siga. Claríssim. Vosté vol que no s'autoritze la realització del present programa experimental si està en marxa? Com hem de dir ara que no està en marxa? Eh!

Vosté no vol que se'ls done l'ajuda econòmica? Si ja està compromesa! Nosaltres diem que no se faça el tercer punt, que és el queda de futur. I lògicament això comportaria no renovar esta situació. Vostés han d'assumir la responsabilitat. No mos faça responsables als demés. Vostés han d'assumir la responsabilitat d'haver fet açò. I, per tant, ho fan, eh.

Per tant, la paraula que vosté ha citat: «al·lucine». Al·lucine tot el que vullga. Al·lucine tot el que vullga, això és lliure, és lliure, eh? , cadascú al·lucina de la manera que vol, eh?

Aleshores jo estic al·lucinat del que vosté me diu.

No, no, de veritat. Ja li he dit que d'Anglaterra hi ha moltes coses a copiar. D'Anglaterra jo pense que, en lloc de copiar l'uniforme, podien copiar la inexistència de barracons escolars.

Ah! m'ho crec jo.

Molt bé. Hui, sí, sí.

És la imatge del sistema que tenen ells, els barracons escolars.

Mire, estan confonent moltes coses. I m'ha dit alguna cosa molt, ja que ha parlat de «conservador», retrògrada, molt retrògrada. Quan vosté m'ha parlat. , mire, i li diré una experiència personal meua i que. Mire, quan vosté m'ha parlat dels desordres que causen «alguns modelets», li contaré jo una qüestió molt clara. Jo tenia un professor de filosofia, en Castelló, en Magisteri, que és conegut de tots, que va expulsar de classe una alumna perquè la seua falda el distreia. Jo crec que el que s'havia de revisar no era la longitud de la falda, sinó la mentalitat d'este home. S'havia de revisar la mentalitat d'este home, que expulsa una alumna de la seua classe perquè el distreia la seua falda, eh? I això és real, eh? I hi ha més de trenta companys que ho poden asseverar. I vosté me porta a ahí, «els desordres que causen els modelets». I després me diu conservador. Revisem-nos un poquet aquelles coses que diem, revisem-nos.

I sobre el consell escolar, mire, vaja a Castelló i revise-ho, revise-ho, per favor. Revise-ho, si el consell escolar ha decidit realment. Vosté diu que sí. Jo li dic que ho revise, eh, revise, eh, revise.

Però jo no vull eixir sense

(inintel·ligible)

. esta és la primera part. Jo el qüestione. Clar que el qüestione. I el qüestione perquè vostés fan un informe que parla, parla i demostra res, eh? Mos diu que això és la

Explique'm què vol dir això?

. Això ho diuen vostés. Això ho diuen vostés. O siga, que anem a fer escoles perquè vagen uniformats els alumnes -entre cometes, i disculpem la. , però és el que se desprén d'ahí- «normals», i després vorem on posem els altres que mos alteren, els altres que mos alteren, i no vull pensar que això puga tindre relació en la procedència d'esta gent.

No, no. I això ho diuen vostés.

I el més ridícul, realment ridícul, que no es manté, és que amb tota la problemàtica que tenim estiguem parlant d'açò, clar, però és que parlem d'açò perquè vostés ho han presentat. Vostés ho han presentat ací, i dediquen una quantia de 120. 000 euros, aproximadament, eh? , 117. 000, crec que eren, este any. El programa. després n'elegirem altres, i damunt a estos els subvencionarem més, i mentrestant hi hauran barracons que conformen que no hi ha un programa de construccions adequat; hi hauran faltes en els professorats, que hem parlant; hi hauran tots els defectes que hem dit.

La senyora presidenta:

El senyor Pañella Alcàcer:

. hi hauran tots els defectes que he dit. -gràcies, presidenta-, eh? , tots els defectes que hem dit, i vostés se preocuparan que els alumnes vagen uniformats.

Val, moltes gràcies.

La senyora presidenta:

La senyora Barrieras Mombrú:

Gràcies, senyora presidenta.

Bé, senyor Pañella, té vosté tota la raó. És que ho ha dit. , és que ho ha brodat: no és el que diuen, sinó d'a on vénen les propostes. ¡És que vosté ho ha dit! En el

ha quedat. D'a on ve? Evidentment, com vénen del govern popular automàticament no són bones. És a dir, és que vosté ho ha brodat, ho ha clavat: no són les propostes, les conservadores o progressistes, són d'a on vénen. Evidentment, com vénen -torne a insistir- del president Camps, del conseller Alejandro Font de Mora i del govern del Partit Popular, són roïnes. O siga, automàticament són roïnes, no són ni conservadores ni són progressistes, són roïnes. O siga, no fa falta que tornem a llevar-li el qualificatiu ni a posar-li: són del PP. Per tant, ja, automàticament és qualifiquen per elles a soles.

Vosté ho ha dit clar. Hi ha ací un problema;

mentre que si vingueren de l'esquerra serien bones?

Doncs ja està, vosté està en un costat i mosatros en l'altre, i aixina ha de funcionar la democràcia. Però no se'ns enfade perquè li diga conservador, que no és cap mal. És cap mal el consumisme? És conservador! I vosté d'alguna manera pareix que m'estiga, d'alguna manera pareix que m'estiga encoratjant. No sé! No sé perquè jo ho veig tan clar, tan clar, senyor Pañella! -lLi ho dic seriosament-, que una persona puga comprar dos vaquers i dos jerseis blancs. I en el Sanchis Yago ho va decidir el consell escolar, que mosatros vam anar el dia de la inauguració, d'eixe centre, i vam estar parlant amb els pares, i ho va decidir el consell escolar fins al model que volia que portaren. Que a mi, vaig a dir-li. , a mi, vaig a dir-li, a mi m'agradava més amb vaquers i porten una faldeta a quadres. ; no és el meu estil. Però, bé, li ho dic seriosament: estaven

moníssims

Estaven

moníssims

, per què? Perquè vosté sap. Sí,

moníssims

. Perquè sap què passa? Que sa mare de matí no va haver de pensar què és el que els havia de posar, i sa mare no va haver d'anar, el dissabte, a comprar més models nous perquè són els que ara s'estilen, que en lloc d'estilar-se d'una marca s'estilen d'una altra.

Això és bo! , senyor Pañella, però si no fóra bo, si no fóra bo, si no fóra bo, per això està el punt 3 que és el que farà que s'evalue l'impacte de l'ús de l'uniforme escolar en els centres assenyalats. Senyor Pañella, i vosté vol que es lleve això. Vosté com vol. ?

A vore, és que és. és, de veritat, una cosa. , una cosa. surrealista. Vosté com el 1 i el 2 ja no arriben, doncs anem a llevar el 3. Home! O siga, hui no vull dinar, però com el primer plat i el segon ja me l'he menjat, les postres que no me les duguen. Doncs, mire, no! Vosté si dina, dina i si no dina, no dina. No pot deixar les coses a mitges! Aixina. Açò no és serietat, senyor Pañella. No és serietat.

Vosté que me diga. Vosté que me diga. Vosté que me diga: «Vull, vull que a l'any que ve, després d'haver-se fet els estudis pertinents, no s'instaure l'uniforme com una mesura obligatòria. » I jo li diré: «Doncs, bé, a la millor té raó, com una mesura obligatòria no, seguix sent voluntari. » A la millor fins i tot ens haguérem posat d'acord.

Però no, vosté el que vol és un programa experimental, que ja està iniciat, que té una resolució i que s'ha complit el punt 1 i el punt 2, que el punt 3 no el fem, o siga, que tirem el que s'ha fet i el que s'ha fet que no servisca per a res, eh? Això és la manera? Això és la manera que creu vosté que es pot estalviar diners per a fer més col·legis -que vosté parla- o més places de professors? No, home, no! Això no és seriós, senyor Pañella. Això, no és seriós.

Estarem d'acord o no amb l'uniforme. Jo, per descomptat, estic completament d'acord. Vosté està en contra. Val! Val! Dos opinions diferents. Però el que vosté demana ací, en esta proposició no de llei, ni volent es pot aprovar.

Res més i moltes gràcies.

La senyora presidenta:

Proposició no de llei sobre l'adopció de mesures perquè els alumnes de primer cicle d'ESO de Forcall reben l'ensenyament al CRA Els Ports del seu municipi, presentada pel Grup Parlamentari Socialista (RE número 22. 101, BOC número 102)

La senyora presidenta:

Seguimos con el orden del día, el punto número 8: «Presa en consideració de la Proposició no llei sobre l'adopció de mesures perquè els alumnes del primer cicle d'ESO de Forcall reben ensenyament al CRA Els Ports del seu municipi, presentada pel Grup Parlamentari Socialista. »

Per a la seua defensa té la paraula l'il·lustríssim diputat senyor Adolf Sanmartín.

El senyor Sanmartín Besalduch:

Disculpe, és que estàvem amb el tema dels uniformes, encara, parlant aquí.

Gràcies, presidenta.

És un tema il·lustrat en una població d'interior, Forcall, al nord de la comunitat, però que és traslladable a altres centres que gràcies a poder fer romandre determinats alumnes en la seua localitat, doncs, han obtingut una sèrie de millores des d'un punt de vista educatiu, però també social, econòmic i tal.

Mire, aquí tenim des de fa sis anys. va sortir una resolució, el 8 de març del 2002, que com vostés recordaran establia el mapa d'adscripcions de centres de col·legis d'infantil. bé, en este cas, d'infantil i primària a instituts de secundària. Han passat sis anys i tants. L'orde és del 8 de març del 2002, que obligava -com tots sabem- que una vegada finalitzada l'etapa de primària havien de passar, ja, als instituts de secundària, d'acord amb les adscripcions.

En este cas concret, esta proposició no de llei que jo presente fa referència als alumnes de Forcall que han d'anar ja, al acabar ja primària i cursar primer de l'ESO, han d'anar ja al centre, a l'institut de Morella. Val. Tanmateix, però, portàvem ja una sèrie d'anys que des de conselleria se'ls havia permés a aquest alumnes, concretament als alumnes del primer cicle de l'ESO, poder romandre al municipi de Forcall i no haver de desplaçar-se amb els inconvenients que això suposava a l'institut de Morella.

De fet, jo recorde que la Conselleria d'Educació, i concretament el senyor Font de Mora, l'ínclit conseller, malgrat. No se'n riga. He dit «l'ínclit». L'ínclit no és cap. , és un adjectiu que qualifica molt bé. Dia que malgrat l'actual mapa d'adscripcions sempre havia dit que el Partit Popular -i de fet ho portava al seu programa electoral- faria tot el possible per a concretar un model d'escolarització del primer, del primer cicle de l'ESO, és a dir, que els alumnes que finalitzaven, o que estaven cursant el primer cicle de l'ESO, podrien romandre al seu municipi i no haver de desplaçar-se, amb els problemes de transport que això provocava, als instituts adscrits, i està al programa electoral del Partit Popular -després li ensenyaré jo el programa on ho diu, concretament.

Encara més, en altres comunitats autònomes s'ha demostrat clarament que allí on existixen nuclis poblacionals, doncs de. reduïts des d'un punt de vista demogràfic o dispersos des d'un punt de vista, també, geogràfic, la fixació dels alumnes del primer cicle de l'ESO als seus municipis d'origen està resultant no solament satisfactori, sinó positiu des d'un de vista, eh? , pedagògic.

A més a més, si tenim en compte les circumstàncies orogràfiques, és a dir, de la geografia de la zona, de la meua comarca, del nord de la província de Castelló, on les baixes temperatures, és a dir, les inclemències meteorològiques pròpies de l'estació d'hivern, doncs dificulten bona part dels mesos de gener, febrer, inclús desembre, el transport escolar.

Per això els demanàvem una cosa de sentit comú que és, aplicant el programa electoral del Partit Popular els demanem que el posen en pràctica, és a dir, que els alumnes de primer cicle de l'ESO puguen romandre en el mateix col·legi que donaven primària i que no s'hagen de desplaçar a l'institut al qual han estat adscrits.

A més a més, jo també li recorde, també li recorde, que apareix un decret, el 233/1997, de 2 de setembre, del govern valencià, que ho permet, diu que «la Conselleria d'Educació. -diu, diu-, malgrat l'actual mapa d'adscripcions -assenyala, diu- té la facultat de permetre durant el temps que crega oportú, i que es determine, que els col·legis d'Educació Primària puguen impartir el primer cicle de l'ESO. » És a dir, que a més ho permet, ho permet la legislació actual.

En definitiva, el que li vull dir és que vostés no tenen voluntat política, voluntat política de recolzar mesures, que malgrat que siguen excepcionals, evidentment, transitòries, evidentment, puguen adscriure a estos alumnes o deixar-los romandre en els seus llocs, en els seus col·legis de primària durant el primer cicle de l'ESO.

Vostés no tenen voluntat política, la van tenir únicament per a posar-ho al programa electoral, davant de les eleccions, però després no solament no ho han aplicat, sinó que aquells, aquells que ho tenien d'efectuar no ho han fet. Per què? Perquè tant des de la Direcció Territorial d'Educació de Castelló com de la Direcció General d'Ordenació i Centres Docents de la Conselleria d'Educació no han tingut cap problema per al passat estiu trucar a estos col·legis afectats -no solament a Forcall, sinó també a les Coves, Atzaneta, Alqueries. , uns en el cas de la Vall d'Alba, els altres en el cas de Borriana o Forcall, en el cas de Morella- per a dir-los que no, que havien de passar automàticament, directament, als centres que tenien adscrits, als instituts que tenien adscrits.

Per tant, jo el que els demane, i estic convençut que en això sí que ho recolzaran, perquè el que fem és complir el programa electoral seu, complir el programa electoral seu, estic segur que votaran a favor d'aquesta proposició no de llei, que -insistisc- el que els demane és que els alumnes del primer cicle de l'ESO puguen romandre en el municipi d'origen, sempre que les circumstàncies excepcionals aixina ho determinen, perquè, a banda que vostés ho tenen en el seu programa electoral -insistisc-, hi ha un decret en el qual l'apartat 1 del Decret 233/1997 ho permet de forma rotunda. I espere, espere, que la defensa, la defensa d'aquest col·legis d'interiors que passen unes dificultats tremendes, no solament per la quantitat d'alumnes que tenen, que a vegades no és suficient, jo estic segur que recolzaran aquesta proposició no de llei.

Gràcies.

(Ocupa la presidència el vicepresident de la comissió, senyor Pedro Hernández Mateo)

El senyor vicepresident:

La senyora Marcos Martí:

Moltes gràcies, senyor president.

Des d'Esquerra Unida, donar suport, evidentment, a aquesta proposta, perquè la fonamentació és la mateixa que nosaltres dúiem, l'altre dia, en el cas dels estudis de Formació Professional al centre de Jérica-Viver, a l'extensió de Jérica i Viver.

És cert que hi ha tota una sèrie de comarques de l'interior de població reduïda i, sobretot, de població dispersa que el que fa és que se tinga la necessitat de fer mesures especials i mesures extraordinàries, legalment reconegudes, però que no poden vore's des del punt de vista absolutament mercantilista, sinó des del punt de vista de la qualitat de l'ensenyament en aquestes comarques i, per tant, d'això que hem dit sempre, la discriminació positiva, que és el que permet que. , efectivament, una cosa és el que regula per al primer cicle de la secundària, a nivell genèric, o per als estudis d'FP, a nivell genèric, i una altra cosa és el que, en este cas, del centre de Forcall, el que indica la lògica i l'atenció preferent a persones que estan en situacions especials; eixes situacions que provoca l'estar en una comarca de l'interior i en una comarca amb un determinat tipus de població.

Nosaltres creguem que, a més, en estes condicions, fins i tot a l'hivern, on el transport escolar té dificultats afegides, etcètera -com dia el senyor Sanmartín-, és del màxim interés, perquè estem parlant de casos excepcionals. Ningú està generalitzant allò que el primer cicle de secundària se porte als centres de primària, sinó sols en casos excepcionals -com és en este cas, o com és el que comentava el senyor diputat, de la Vall d'Alba- se puga realment. posar-se en marxa allò que està previst legalment, i és que transitòriament i entretant les circumstàncies no es varien, i sobretot per a garantir la qualitat de l'ensenyament dels alumnes que tenen necessitats educatives especials, en este cas, pel tipus de població i per la seua ubicació, jo crec que seria del màxim interés que s'aprovara aquesta proposició, i que donaria satisfacció a una sèrie de persones que estan vivint -torne a dir- en unes circumstàncies que exigixen que l'administració no mire sols el que costa un professor o una professora, sinó que a més mire per la necessitat d'un ensenyament de qualitat i, sobretot, mire per esta discriminació positiva que hi ha en aquestes comarques.

El senyor vicepresident:

El senyor Pañella Alcàcer:

Gràcies, senyor president.

En primer lloc, manifestem que anem a donar recolzament a la proposició no de llei que ha presentat el Grup Socialista, i, sobretot, per coincidències també en la problemàtica que el senyor Sanmartín ha dibuixat.

Nosaltres sabem ja el que significa estar en el transport, i més en una població d'interior.

(So per interferència d'un telèfon mòbil)

Eixe transport, indubtablement, comporta una certa perillositat, sobretot tenint en compte els tipus de carreteres i, sobretot, -i ho ha citat també el senyor Sanmartín- la climatologia d'estos llocs, en els quals hi hauran períodes en els quals és de gran perill, d'important perill anar per la carretera esta. Per tant, és un aspecte que no s'ha d'oblidar. Tampoc s'ha d'oblidar la inversió en temps. El temps que se passa, encara que estos trams no són molt grans, les carreteres són les que són, el cansament que s'acumula en els escolars; tot això són qüestions que hem de tindre en compte.

També hi han qüestions econòmiques, menors costos en este moment, però també, sobretot i principalment, no són estes, sinó són el que diríem. , si tenim clar allò que tantes vegades se diu, que volem fer programes per la protecció i la conservació del medi rural, si realment el que volem és conservar el medi rural, la fórmula millor de conservar-lo és que no haja de fugir la població d'allí, és crear les condicions perquè la població seguisca estant. I esta població, lògicament, està en base a l'existència, no només de mitjans econòmics, sinó també dels serveis necessaris per a poder estar allí. Estos serveis. , n'hi han dos tipus de serveis prioritaris que són els sanitaris i els educatius.

És freqüent, i no cal anar a pobles de l'interior, que en el transport escolar als centres comarcals ha donat, en el seu moment, doncs, llocs de fugida de població a la llarga, i que esta població ha anat als centres, als llocs de recepció. Per tant, si considerem important la conservació d'estes poblacions de l'interior del medi rural existent allí, -com dia- la fixació de la població ha de ser un objectiu, i dins d'este objectiu, per tant, només es pot aconseguir este objectiu amb la dotació de serveis. No només això, sinó és que, a més, s'han creat els antecedents. El problema és que els antecedents s'han creat moltes vegades en funció de la conveniència política del moment, com va passar en Atzeneta, on, en un moment determinat, els dius que sí, quan les coses van canviant se'ls diu que no, se'ls concedix per anar, hi ha un problema de política, però de política de partit, i realment els donen la solució, en cada moment, que més els ha interessat, també des del punt de vista partidista.

Aleshores, és en eixa via, que nosaltres diem que això no cal. Pensem que la proposició no de llei que ha presentat el senyor Sanmartín ací és més clara: és utilitzar les atribucions legals que es tenen per a solucionar el problema que, en este moment, hi ha. El problema és la falta -diguem- de voluntat dels pares de fer el desplaçament, la voluntat és de seguir en les circumstàncies de donar tota l'educació possible dins del CRA dels Ports, del Forcall. I, per tant, en eixa via és on nosaltres també pensem que és el que cal fer. Perquè és possible, hi ha possibilitats legals i possibilitats econòmiques; perquè és -pensem- convenient a nivell social i a nivell educatiu, i, per tant, no li trobem problemes a donar solució en la via de la mesura proposada.

Moltes gràcies.

(Ocupa la presidència la presidenta, senyora M. ª Soledad Linares Rodríguez)

La senyora presidenta:

El senyor Cortes Llopis:

(So per interferència d'un telèfon mòbil)

(so per interferència d'un telèfon mòbil)

La senyora presidenta:

El senyor Sanmartín Besalduch:

Gràcies.

La senyora presidenta:

El senyor Sanmartín Besalduch:

Tres qüestions, senyor diputat. La primera, la qüestió del mateix Decret 233/1997. Quan jo faig una proposició no de llei, evidentment, demane que Les Corts insten el Consell per dur a terme alguna cosa.

Jo li he dit, clarament, que el decret en qüestió -insistisc- dóna la facultat de permetre el que jo demanava, de forma provisional. Dic, jo no li he demanat aquí que les Corts Valencianes insten el Consell que primer i segon de secundària es puguen o es duguen a terme en tots els col·legis de la Comunitat Valenciana, en els col·legis d'infantil, en absolut. Jo li dic que aplicant, i es pot aplicar un decret, concretament, una disposició transitòria, la primera, de forma provisional, es puguen quedar. -a vore, per favor- es puguen quedar als col·legis el primer cicle de l'ESO, de forma provisional i justificada per les pròpies realitats.

Malament si jo aquí li diguera que jo desconec, perquè no és així, el mapa d'adscripcions. Ja ho tinc clar que el 8 de març de 2002 va aparéixer una resolució en la qual s'adscrivien els col·legis de primària als corresponents instituts d'Ensenyament Secundari. Jo li dic que per les circumstàncies excepcional del lloc, però sobretot, però sobretot del que han sigut aquells darrers anys, es pogués aplicar això.

Tampoc no puc estar d'acord en el tema que vosté em diga que traslladats a l'IES de Morella, podrien ser atesos millor des d'un punt de vista pedagògic. Evidentment que són atesos perfectament a l'IES de Morella des d'un punt de vista pedagògic, però això no és una raó. Perquè jo li he de recordar que la qualitat de l'ensenyament rebuda a Forcall és i ha estat igual, per no qualificar-la de superior, que la rebuda, per exemple, a l'IES de Morella.

Per tant, la pràctica ha demostrat que els alumnes que funcionaven perfectament a Forcall es van integrar perfectament després a l'IES de Morella, sense cap tipus de problema, i amb rendiments escolars inclús majors i viceversa. És a dir, no és un problema, no és un problema d'una millor atenció pedagògica. Encara més, mentres estos alumnes eren atesos a Forcall per mestres, no per professors, el mateix ocorre a Morella amb l'ESO, que part d'ells són atesos per mestres i no per professors.

En definitiva, el que jo li demane, el que li demane és que per part de la conselleria es discrimine positivament determinades zones, concretes zones, molt concretes, en tota la Comunitat Valenciana, en tota la província de Castelló, per qüestions, per qüestions de pressió demogràfica, per qüestions d'inclemències meteorològiques, per qüestions geogràfiques, puguen rebre un ensenyament en el seu centre original o en el seu col·legi original. No vull que s'estenga, evidentment, a tot el mapa escolar valencià. I que això ho pot fer la conselleria.

Vosté me diu: «És que hi ha sentències ja. », i m'ha citat el cas de Catí. Catí és una localitat de la meu comarca també, Alt Maestrat-Ports. Atenció! , quan hi ha hagut sentències, la conselleria s'ha presentat dient que no està conforme amb la proposta que se'ls presenta.

Però en el cas concret de tots estos municipis, igual que les Coves o Atzeneta respecte a Vall d'Alba, les Alqueries respecte a Borriana o -el cas que vam parlar l'altre dia aquí- dels cicles formatius de Jérica i Viver respecte a Sogorb, podria, fins a la data, fins a la data, ha hagut, ha hagut un beneplàcit per part de la conselleria.

A Forcall portem més de cinc anys els alumnes de primer cicle de l'ESO estudiant en el col·legi de primària. Adone's. L'ordre de la Direcció General de Centres Docents va sortir el 8 de març de 2002, el mapa d'adscripcions dels col·legis primària als IES. Doncs portem des del 2002, i estem al curs 2008-2009. Per primera vegada s'envia una carta al centre ara, a l'estiu de 2008, dient que havien d'anar a Morella. Si han sigut bons i perfectes durant estos cinc anys aplicant esta excepcionalitat, ¿és demanar la lluna que de moment, de moment puga seguir-se aplicant-se aquesta excepcionalitat? És l'únic que jo he demanat aquí; absolutament l'extensió a res.

Gràcies.

La senyora presidenta:

El senyor Cortes Llopis:

La senyora presidenta:

(S'alça la reunió a les 12 hores i 35 minuts)

