Comissió de Radiotelevisió Valenciana i de l'Espai Audiovisual realitzada el dia 6 de juny de 2019. Comença la reunió a les 12 hores i 44 minuts. Presideix el vicepresident segon de les Corts Valencianes, senyor Jorge Bellver Casaña. Reunió número 1.

El senyor vicepresident segon de les Corts Valencianes:

Anem a començar la sessió constitutiva de la Comissió de Radiotelevisió Valenciana i de l'Espai Audiovisual.

Sessió constitutiva de la Comissió de Radiotelevisió Valenciana i de l'Espai Audiovisual

El senyor vicepresident segon de les Corts Valencianes:

Dir-los que la Mesa de les Corts ha rebut, per part de tots els grups parlamentaris, l'assignació dels membres de cada un dels mateixos a esta comissió. I, per tant, i ja a estes altures del matí, coneixem perfectament quin és el funcionament, en aplicació de l'article 41. 3 del Reglament de les Corts, anem a procedir a l'elecció de la mesa.

Com saben, la primera de les votacions serà per a triar a la presidència de la comissió. I, per tant, senyor Arquillos, passe vosté llista per a comprovar que hi ha quòrum, i immediatament passarem a la votació de la presidència de la comissió en la papereta blanca.

(El secretari passa llista per tal de comprovar si hi ha quòrum)

El senyor vicepresident segon de les Corts Valencianes:

Molt bé. Moltes gràcies.

Passem a la votació per a l'elecció de la presidència de la mesa de la comissió. Quan vullga.

(El secretari segon crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

El senyor vicepresident segon de les Corts Valencianes:

Molt bé. Per tant, queda elegida, per 10 vots i un en blanc, com a presidenta de la Comissió de Radiotelevisió Valenciana, Estefania Blanes. Enhorabona.

Ara anem a passar a la votació, a la segon de les votacions, per a l'elecció de la vicepresidència i de la secretària de la comissió. I ho faran les seues senyories en la papereta blava.

Quan vullga, pot cridar a la votació.

(El secretari segon crida per ordre alfabètic les diputades i els diputats perquè depositen la papereta en l'urna)

Anem a procedir a la lectura del resultat de les eleccions.

(El president fa l'escrutini)

El senyor vicepresident segon de les Corts Valencianes:

Per tant, el resultat d'esta votació comporta: la vicepresidencia, con 6 votos, es para Fernando Llopis, y la secretaria será Rosa Peris.

Per tant, enhorabona a la presidenta, enhorabona als membres de la mesa i bon treball a tots els membres de la comissió.

Quan vullguen, poden passar, i la presidenta, si vol, pot dirigir unes paraules als membres de la comissió.

Moltes gràcies.

La senyora presidenta:

Bé, simplement dir que espere que treballem sobretot amb respecte totes i tots, i també treballar de manera propositiva per tal de tindre una radiotelevisió valenciana pública de qualitat i en la nostra llengua.

Per tant, espere que tot el treball que es faça en esta comissió siga per a millorar-la i per a enfortir-la, i sobretot, com he dit, amb respecte a totes i tots els membres d'aquesta comissió.

Moltes gràcies.

S'alça la sessió. (Aplaudiments) (S'alça la reunió a les 12 hores i 51 minuts)

(Aplaudiments)

(S'alça la reunió a les 12 hores i 51 minuts)

