Comissió de Coordinació, Organització i Règim de les Institucions de La Generalitat realitzada el dia 26 de juny de 2015. Comença la reunió a les 10 hores i 36 minuts. Presideix el president de Les Corts, senyor Francesc Colomer Sánchez. Reunió número 1.

El senyor president de Les Corts:

Molt bé, senyories.

Molt bon dia a tots i a totes.

Sessió constitutiva de la Comissió de Coordinació, Organització i Règim de les Institucions de La Generalitat

El senyor president de Les Corts:

Sessió constitutiva de la Comissió de Coordinació, Organització i Règim de les Institucions de la Generalitat.

La Mesa de Les Corts, en els escrits que aquí se relacionen, 276, 280, 282, 286 i 294, ha tingut coneixement de l'adscripció a aquesta comissió dels il·lustres diputats i diputades, que passe a relacionar. Si hi ha alguna substitució seria el moment d'expressar-la.

Grup Parlamentari Popular: senyor Jorge Bellver Casaña, senyor Rubén Ibáñez. (pausa), senyor Rubén Ibáñez Bordonau, senyor Beatriz Gascó Enríquez, senyor José Juan Zaplana López, senyora María José Catalá Verdet.

Grup Parlamentari Socialista: senyora Sandra Martín Pérez, senyor José Muñoz Lladró, senyora Clara Tirado Museros.

Grup Parlamentari Compromís: senyora Mireia Mollà Herrera (veu), Graciela Ferrer -molt bé, gràcies-, senyor Francisco Javier García Latorre, senyor Juan Ponce Guardiola.

Grup Parlamentari Ciudadanos: senyor Emilio Argüeso Torres -sustituido por el señor Juan Córdoba-, senyor Juan Córdoba, gracias; senyor Juan Ginés.

Grup Parlamentari Podemos-Podem: senyora Fabiola Meco Tébar -substituïda per David Torres, efectivament, moltes gràcies-, i senyor Antonio Estañ García. Moltes gràcies.

A continuació, senyories, es procedix a l'elecció de la mesa de la comissió, de conformitat amb l'establit en l'article 41 del reglament, el text del qual és el següent:

»1. Les comissions, amb les excepcions que s'estableixen en este reglament, elegeixen, entre els membres d'estes, una mesa composta per un president o presidenta, un vicepresident o vicepresidenta i un secretari o secretària.

»2. Per a l'elecció del president o presidenta, cada diputat o diputada escriurà un sol nom en la papereta i resultarà elegit qui obtinga el vot de la majoria absoluta dels membres de la comissió. Si ningú no obtinguera en la primera votació la susdita majoria, es repetirà l'elecció entre els dos que hagen assolit els majors resultats i quedarà elegit qui obtinga més vots.

»3. El vicepresident o vicepresidenta i secretari o secretària s'elegiran simultàniament. Cada diputat escriurà un sol nom en la papereta i resultaran elegits, respectivament, vicepresident o vicepresidenta i secretari o secretària els qui per ordre correlatiu obtingueren el major nombre de vots.

»4. En cas d'empat en qualsevol d'estes votacions, sense perjuí del que hi ha establert en l'apartat 2, a l'efecte de la majoria absoluta, es resoldrà a favor del candidat que pertanya a la llista electoral més votada.

A continuació es procedirà a l'elecció de president o presidenta de la comissió.

(La secretari primer crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

El senyor secretari primer:

Queda, per tant, elegida com a presidenta la senyora Sandra Martín.

El senyor president de Les Corts:

Molt bé. A continuació. Sí, vots en blanc, 5. Vots en blanc, 5. I a favor de la senyora Sandra Martín, 9.

A continuació farem, com he dit abans, la següent i darrera votació, que quan vullguen procedim, senyor secretari.

(La secretari primer crida per ordre alfabètic les diputades i els diputats perquè depositen la papereta en l'urna)

(El president fa l'escrutini)

El senyor president de Les Corts:

Senyories, l'escrutini és: 5 vots a favor d'Emilio Argüeso, 4 vots a favor del senyor Francisco García Latorre i la resta, que en són 5, en blanc. De tal manera. que el resultat final dóna com a mesa d'aquesta comissió: presidenta, senyora presidenta, la senyora Sandra Martín; vicepresident, el senyor Emilio Argüeso i, secretari, el senyor Francisco Javier García Latorre. Els pregue que ocupen el seu lloc, desitjant-los tota la sort del món.

I em permetran que diga que ha sigut un gran honor compartir lògicament amb tots vostés, però també amb una persona que crec que avui acaba la seua brillant i honorable vida professional en esta casa, el gran lletrat senyor Lluís Aguiló. Un fort aplaudiment. (Aplaudiments) Un gran honor.

Si tenen la bondat, ocupen el seus llocs.

(La diputada i els diputats que han sigut elegits ocupen els seus llocs)

(Ocupa la presidència la senyora Sandra Martín Pérez)

La senyora presidenta:

(S'alça la reunió a les 10 hores i 55 minuts)

