Comissió de Governació i Administració Local realitzada el dia 4 de juny de 2013. Comença la reunió a les 16 hores i 31 minuts. Presideix el diputat senyor Fernando María Giner Giner. Reunió número 11/II.

El senyor president:

Es reprén la sessió.

En primer lloc, comunicar que les dos preguntes que quedaren damunt de la taula en l'última sessió, en l'última reunió, no se substanciaran esta vesprada a petició de la secretària autonòmica que ha disculpat la seua no-presència ací.

Després, personalment jo ja vaig parlar amb els distints representants dels grups parlamentaris per tal d'introduir una modificació en l'orde del dia, en els punts que s'anaven a substanciar en esta sessió, esta vesprada. Crec que les seues senyories són coneixedores d'esta qüestió que, en tot cas, diré les que per orde entrarien esta vesprada.

En primer lloc, vorem la que anava en l'antic orde del dia com a número 2, que és l'actual número 4, ¿val? , que és la de l'IVHSA; després vorem la 5 en este nou orde del dia; i, després, voríem la que en este orde del dia és la 9 i, en l'anterior, era la 5; i, després, si ho estimen oportú, caldria la possibilitat d'una última PNL, que és l'11 de l'actual, antic orde del dia número 6, perquè eixa era la petició que es va ficar damunt de la taula, ¿eh? És a petició del seu grup, precisament. (Veus) Ho parlàrem amb tots però, si vol, ho repetim. ¡Val!

En definitiva, anem a vore, en primer lloc, la PNL amb registre d'entrada 43. 727 sobre l'IVHSA; després, vorem la PNL 43. 977, que és la que fa referència a la prohibició de portar armes als membres dels cossos de seguretat de l'estat; després, vorem la PNL 49. 899, que fa referència a l'eliminació de les desigualtats que encara perduren en l'ordenament jurídic estatal en matèria de filiació tant en parelles casades com en parelles no casades; i, per últim, voríem, si ho estimen oportú, la PNL 50. 943, que és la que fa referència al rebuig de qualsevol mesura que supose un obstacle a la solidaritat en les persones immigrants. Eixes quatre serien les que voríem esta vesprada. ¿Està clar?

Proposició no de llei sobre l'adopció de mesures per a solucionar els problemes derivats de la manca de seguretat en els habitatges propietat de l'IVHSA que resten per vendre al municipi d'Albaida, presentada pel Grup Parlamentari Compromís (RE número 43. 727, BOC número 133)

El senyor president:

En conseqüència, passem a la primera PNL, que és la que fa referència a l'adopció de mesures per a solucionar els problemes derivats de la falta de seguretat en les vivendes propietat de l'IVHSA que falten per vendre al municipi d'Albaida i que ha sigut presentada pel Grup Parlamentari Compromís.

Per a la seua defensa, té la paraula la senyora Oltra.

La senyora Oltra Jarque:

Gràcies, senyor president.

Senyories, bona vesprada.

Amb aquesta proposició no de llei estem abordant un tema que totes les seues senyories entendran que és fonamental en els temps que corren, que és precisament el dret a la vivenda i, en este cas, a vivendes que són titularitat de l'IVHSA i que, bé, al municipi d'Albaida, concretament, n'hi ha un grup d'habitatges, en concret, 65 habitatges de 72 que es varen en un principi construir, que només se'n varen vendre 7, i 65 d'estes vivendes es troben buides.

Açò suposa un problema tant per la desocupació d'estos habitatges com també perquè n'hi ha, bé, doncs, un 80% d'estos habitatges estan buits, la qual cosa suposa un problema de seguretat perquè se produïxen nombrosos robatoris; se sap, òbviament, és notori que eixes vivendes no estan ocupades, a l'ajuntament li genera un problema perquè ha de procurar la seguretat d'estos habitatges, doncs ja se sap que amb els escassos mitjans que els municipis tenen per a garantir la seguretat.

I, per tant, nosaltres entenem que n'hi ha unes conseqüències no desitjables, que són el deteriorament de les vivendes, la falta de seguretat d'unes vivendes que són propietat pública però, a més, per als veïns que sí que viuen d'eixes 7 cases que sí que es varen vendre, i proposem, en concret, tres coses: una, que se done una solució immediata als problemes que s'està generant al municipi d'Albaida a conseqüència de la manca de seguretat en estos habitatges que són propietat de l'IVHSA i que resten per vendre; dos -i quasi més important-, que els habitatges es destinen a usos socials per a les famílies més necessitades, que en este moment sabem que n'hi ha moltes famílies en situació de necessitat que no poden accedir a una vivenda o no poden pagar la hipoteca de la vivenda que tenen o, fins i tot, han sigut desnonats; i, per últim, que se reta compte d'esta resolució, ¿no?

De les vivendes que queden per perdre, d'estes 65, els preus -entenem- són inassumibles, ¿eh? Estem parlant de preus entre 90. 000 i 100. 000 euros. L'Ajuntament d'Albaida ha proposat que es posen en lloguer, però se'ls contesta que és complicat fer el canvi de règim de les vivendes o que, en cas de posar-les en lloguer, s'estan barallant uns preus molt superiors al preu de mercat a Albaida. Estem parlant, en fi, no de Nova York, no de Barcelona, no de Madrid, estem parlant d'un municipi, com és el d'Albaida, on preus entre 400 i 500 euros són preus desorbitats de lloguer que la gent no pot fer front i, a banda, entenem que no respon al que és l'esperit d'un institut de la vivenda que ha de procurar que la gent tinga vivendes a preus assequibles, més assequibles que els del mercat, perquè per a fer preus de mercat ja està el mercat.

Però, si precisament tenim un institut de la vivenda és perquè se facen preus a les persones que tenen dret a una vivenda, ¿eh? -com diu la Constitució espanyola- però no poden pagar el preus de mercat, tinguen accés a vivendes dignes a preus per sota del mercat. Òbviament, 400 o 500 euros que hui en dia és, fins i tot, un lloguer a la ciutat de València, no sembla que siga raonable des del punt de vista social per a estes vivendes, ¿no?

Com diguem, els habitatges que estan buits patixen robatoris del material que, a més, comportaran més despesa a La Generalitat en un futur perquè si vol vendre eixes vivendes ha de reposar el material robat o deteriorat, i, sens dubte, l'ajuntament tampoc pot dedicar-se amb els seus pocs recursos a garantir que estes vivendes buides no patisquen estos robatoris, ¿no?

Sembla ser que n'hi ha un grup inversor que s'ha interessat en comprar la promoció amb la idea de posar-les en lloguer uns anys després o vendre'ls un any després, és a dir, és un grup promotor que, com malauradament la majoria de grups promotors, té la idea de fer negoci amb estes vivendes. Però, nosaltres entenem que unes vivendes que s'han sufragat amb diners públics i que, per tant, han de tindre com a finalitat satisfer el dret a la vivenda de les persones, perquè ací estem parlant de drets, doncs haurien de destinar-se a posar vivendes a disposició dels ciutadans assequibles, cobrir el dret de la vivenda, per tant, complir amb la Constitució perquè ací estan parlant de complir amb drets que té la gent, ¿eh?

Ací, jo crec que la situació actual i, sobretot, el discurs imperant, el que duu és que es confonguen els termes, ¿no? Els termes són que els drets estan perquè se complisquen, no per a dir que se compliran en funció de la disponibilitat pressupostària, que és al que estem assistint últimament. La crisi, esta crisi global que nosaltres anomenen «estafa» servix per a justificar l'incompliment reiterat de drets que estan consagrats en l'ordenament jurídic.

Vendre les vivendes a un grup inversor perquè este, després, les pose a la venda o faça negoci amb ells, entra directament en esta manera d'entendre la política com una manera d'afavorir uns pocs en compte de la política que garantix el dret de tots, ¿no? , perquè per a posar-los en lloguer ho pot fer l'Institut Valencià de la Vivenda directament, i sempre -entenem- tindrà una rendibilitat social major que si ho fem a través d'una empresa, ¿no?

Si tenim en compte, a més, la situació global -eixint-mos-en d'Albaida-, el mateix Consell diu que n'hi ha una necessitat -digam-, una demanda de 2. 000 habitatges socials. Nosaltres entenem que això està molt per davall de la realitat però, en tot cas, són xifres posades o fetes públiques pel mateix Consell, ¿no?

Si tenim en compte que n'hi ha una demanda de 2. 000 -segons el Consell, nosaltres entenem que n'hi ha més, ¿val? , però donem per bones les xifres del Consell-, diu que n'hi ha 2. 000 demandants d'habitatges socials, i si l'Institut Valencià de la Vivenda, en este moment, té 1. 000 habitatges buits, entre ells, estos 65 d'Albaida, em sembla una contradicció que eixes vivendes continuen buides, continuen en perill, a més, que se deterioren pel fet d'estar deshabitades o se deterioren perquè un tercer entra a deteriorar-les, ¿no? Entenem que no s'està complint amb la funció primordial d'un institut que el que ha de garantir és a la vivenda dels ciutadans.

Jo crec que amb açò està tot dit -vull dir-, no n'hi ha molt més que plantejar-se. Hem de plantejar-nos que els ciutadans i ciutadanes tenim dret a una vivenda i que els poders públics estan per a garantir els drets que estan en l'ordenament jurídic. D'eixa part dels drets també formen part estes 65 vivendes buides al municipi d'Albaida que el mateix ajuntament està plantejant que se posen a disposició dels ciutadans a preus socials i assequibles, que se pal·lien situacions de gent que està al carrer, o de gent que no se pot emancipar, o de gent que ha hagut de tornar a casa dels pares, o de gent que està vivint en situacions que no són -digam- de dignitat, ¿no?

I a partir d'aquí creiem que la nostra proposició no de llei se defensa per si sola, i és que estes vivendes, en compte d'estar buides i tancades i insegures, es posen a l'abast de la població amb un ús social i amb la finalitat de complir, efectivament, amb el dret de la vivenda que consagra la nostra Constitució.

Gràcies.

El senyor president:

Moltes gràcies, senyora Oltra.

Pel Grup d'Esquerra Unida té la paraula el senyor Blanco.

El senyor Blanco Giner:

Gràcies, senyor president.

Nosaltres anem a recolzar amb el vot favorable aquesta proposició no de llei perquè entenem que és un intent més que, segurament, no serà exitós perquè segurament el Grup Popular votarà en contra o perquè, com va passar fa pocs mesos, encara que votara a favor, després, el Consell no compliria la proposició no de llei d'estes Corts perquè he vist que n'hi ha una resolució en què Les Corts per unanimitat insten el Consell a posar a disposició d'emprenedors locals, com estos de l'IVHSA, a preu reduït i tampoc s'ha complit.

Per tant, és un intent, però com a intent lloable d'abordar un problema social greu del qual tota la població és ben conscient i cada vegada estan més presents les preocupacions que ens manifesten les enquestes del CIS, per exemple, ¿no? I és el problema que tingam gent sense cases i cases sense gent, habitatges buits deteriorant-se i -com s'ha contat-, si són objecte de robatoris, això genera sensació d'inseguretat, cosa que no ens agrada gens perquè algú podria associar, per tant, els habitatges de promoció pública amb els problemes d'ordre públic, amb els problemes d'inseguretat i seria un flac favor per al que nosaltres entenem que ha de ser una política absolutament prioritària de qualsevol govern i més en esta situació. I, per tant, el que hauríem de fer és omplir les cases de gent i, sobretot, garantir que no n'hi haja mai gent sense casa com cada vegada passa més.

El problema és que l'IVHSA, com a instrument de política d'habitatge de la Generalitat valenciana, no ha complit la seua funció i porta molts anys dedicat a una altra cosa; des dels temps del senyor Rafael Blasco, el senyor Esteban González Pons, el senyor Juan Cotino, els seus antecessors -i, segurament, també, el seus successors- s'ha dedicat a ser un instrument d'especulació immobiliària. És curiós que l'instrument que hauria de marcar diferències amb la gestió privada del sòl, amb la construcció privada d'habitatge, haja reproduït exactament la mateixa filosofia i, en este cas, ens trobem, per exemple, amb un PAI que es va desenvolupar per part de l'IVHSA a Albaida, on també s'havia fet un pla general que sobredimensionava les previsions en termes de creixement de població, era l'època en què -per cert, governava el Partit Popular també a l'Ajuntament d'Albaida- se pensava que un poble era més important, era més pròsper, era millor si feia més PAI, si feia més urbanitzacions, si feia més cases, generant el que semblava una aparença de bonança econòmica que, després, s'ha demostrat que, fins i tot, per a les arques de l'ajuntament ha sigut una ruïna absoluta. I ara tenim aquí les conseqüències.

Eixe IVHSA que va ser responsable dels grans «pelotassos», els que se van fer i els que se van planificar i no s'han acabat de fer del tot però que sí que han generat negoci: el Manhattan de Cullera, el Nou Mil·lenni, el Gran Manises, etcètera, etcètera, i, també, xicotets «pelotassos», com pot ser haja passat a Albaida, és ara responsable de tindre uns habitatges buits que reflectixen el fracàs absolut de la seua gestió, perquè ja em diran vostés si de 72 habitatges només n'han venut 7, n'hi ha 65 buits, això ¿com se pot analitzar? Més enllà de la conjuntura, que efectivament no és gens favorable, que havia d'haver segut analitzada, perquè estem parlant d'habitatges que estaven promocionant-se -i ací tinc una nota de premsa del Consell- en octubre de 2010, ¿eh? , ja fea un parell d'anys o tres que havia esclatat la crisi immobiliària. I s'estaven promocionant, comptant que era una inversió de La Generalitat de 5,3 milions d'euros, és a dir, 5,3 milions d'euros per a set habitatges venuts, que pràcticament ix a milió d'euros. I, per tant, un fracàs absolut.

¿Què passa? Que no tenim política d'habitatge públic en la pràctica, s'ha desmantellat després l'IVHSA, que en compte de redreçar la seua actuació, que és el que calia, el que s'ha fet és desmantellar-lo; entre altres, el departament de vendes. ¿Com van a vendre els habitatges que tenen en Albaida i altres promocions si no tenen departament de vendes?

Perquè es va anunciar en el seu moment quan es va fer l'ERO que això quedaria en mans dels agents de la propietat immobiliària, que l'estoc d'habitatge de l'IVHSA se vendria per part d'immobiliàries. Bé, no ha segut així, en el cas d'Albaida i en molts altres casos, per tant, és una prova més del fracàs d'eixa política.

Clar, el Partit Popular pensa que ací la política d'habitatge ha de quedar en mans dels bancs i de les promotores, que, pobrets, ja en tenen molt d'estoc, ¿no? , que no se li pot fer la competència als bancs. Quan nosaltres pensem que és precisament el contrari, el que s'ha de fer és una altra política completament diferent a la que fan els bancs i que, malauradament, va seguir l'IVHSA.

Així que nosaltres votarem a favor d'esta proposició no de llei de. , quant se plantege en el mateix sentit, per a donar-li una funció social a l'habitatge que, efectivament, no està entre les prioritats que en estos moments té el govern valencià.

Gràcies.

El senyor president:

Moltes gràcies, senyor Blanco.

Pel Grup Socialista, senyor diputat, té la paraula.

El senyor Guillén Galindo:

El senyor president:

Moltes gràcies, senyor Guillén.

Pel Grup Parlamentari Popular, té la paraula la senyora diputada Verónica Marcos.

La senyora Marcos Puig:

El senyor president:

Moltes gràcies, senyora diputada.

Per al torn de rèplica, té la paraula la senyora Oltra.

La senyora Oltra Jarque:

No sé si he de replicar, perquè no sé si van a votar a favor. Perquè diuen que estan d'acord que se dediquen les vivendes a usos socials de les persones més necessitades i que se garantisca la seguretat. Aleshores, si he d'entendre el que ha dit la representant del Grup Popular, jo estaria per dir que van a votar a favor.

Clar, si he d'atendre la meua intuïció i l'experiència dels últims anys, diria que van a votar en contra. (Remors) Veritat?

La senyora Marcos Puig:

La senyora Oltra Jarque:

Sí, no, ja, però.

El senyor president:

Senyoria. Senyora Oltra, li pregue que vaja a la qüestió i que no establisca ningun tipus ni.

La senyora Oltra Jarque:

Sí, la qüestió és que la fixació de posició del grup anterior, ha de fixar posició sobre esta PNL i no l'ha fixat.

El senyor president:

Vosté faça la seua rèplica, la seua crítica, però no entaule diàleg amb ningun altre diputat.

La senyora Oltra Jarque:

No, no, si no estic. Estic fent preguntes retòriques, senyor Giner.

El senyor president:

Continue, pot fer totes les que vullga, però sense dirigir-se i esperar resposta.

La senyora Oltra Jarque:

No, me dirigisc a tots els diputats, a tots.

El senyor president:

Senyora Oltra.

La senyora Oltra Jarque:

Perquè, per una qüestió d'educació.

El senyor president:

. a la qüestió.

La senyora Oltra Jarque:

. jo me dirigisc a la sala, als diputats i als que no són diputats també, perquè no anem a extraure'ls d'este debat. Però, en qualsevol cas, jo no sabria, no sabria quina ha sigut la fixació de posició, sinó fóra perquè el Partit Popular se dedica a votar en contra de totes les iniciatives de l'oposició i, fins i tot dient que estan a favor, voten en contra. Que és cosa que no entenc.

Primer. Perquè quan se diu «voríem amb bons ulls, voríem amb bons ulls que hi haja un acord entre l'ajuntament i La Generalitat», i el que està demanant l'ajuntament precisament és el que nosaltres demanem en aquesta proposició no de llei, i és que se garantisca la seguretat i que les vivendes se destinen a ús social, no entenem per què estes Corts no se poden pronunciar en eixe sentit.

Probablement perquè el que subjau és una filosofia molt perniciosa per a la nostra democràcia, i és que el grup legislatiu que sosté al govern és un simple acòlit de l'executiu i no pot expressar la seua opinió política sense que l'executiu haja beneït eixa opinió política.

I això és un error molt gran. Perquè quan u està d'acord amb el que diu un altre li ha de votar a favor, siga del PP, siga del PSOE, siga de Compromís o siga d'Esquerra Unida. Si jo estic d'acord amb el que diu una senyora, un grup, el Partit Popular, doncs votaré a favor, si estic a favor del que diu un grup del PSOE votaré a favor, igual amb Esquerra Unida.

El que no pot ser és que jo diga, jo estic d'acord amb la seua proposta, però la vote en contra. Perquè això no ho entenen els ciutadans. Si compartim la inquietud, si s'està estudiant el canvi. Eixa és una altra. Escolten que estudien vostés! Tenen per a traure's quatre carreres amb el que estudien. Perquè jo no entenc com la Constitució la van poder canviar vostés de la nit al dia, i per a canviar una qualificació de les vivendes han d'estar estudiant-ho. Perquè si en març se reuniren amb l'ajuntament i ja estaven dient-los que estudiarien el canvi de qualificació, i estem en juny i encara estan estudiant vostés! Què han d'estudiar? No s'ha d'estudiar res! S'ha de fer o no s'ha de fer! No estudien vostés més.

Van a canviar la qualificació? I ja no només per a un arrendament amb opció a compra. Perquè el que nosaltres estem demanant és que se destinen a ús social, a un ús social. , però no a gent que està en risc d'exclusió social. Perdonen, senyories, lamentablement este estadi fa temps que s'ha superat per molta gent, que no està en risc d'exclusió social, sinó que està en exclusió social. Anem espai amb les paraules. N'hi ha una diferència d'estar en risc d'exclusió social, que probablement ho estem tots, eh, tots els que estem ací estem en risc d'exclusió social, tal i com la que està caient. Però n'hi ha persones que ja estan en exclusió social. N'hi han 6 milions de persones sense treball que ja estan en exclusió social.

Aleshores, quan u se planteja emprar unes vivendes per a ús social no estan pensant en un lloguer en opció de compra, perquè eixes persones no tenen opció de compra, no n'hi ha opció de compra per a qui està en exclusió social! El que està en joc és si vostés volen complir amb el dret del que tenen a la vivenda els ciutadans o no. Vostés volen complir l'article 47 de la Constitució o no? Açò és el que està en joc. I a partir d'ahí se vota a favor d'açò, no s'estudia sinó que s'executa el canvi de qualificació de la vivenda i se posa la vivenda social a disposició de la gent que no té vivenda i que té dret a tindre-la.

Perquè, efectivament, l'article 47 de la Constitució diu que «tots els ciutadans tenen dret a una vivenda digna». Aleshores, jo els anime a vostés que, si estan a favor de la proposta, voten a favor. Deixen d'estudiar i governen, eh? , que ací se ve estudiat, al govern u aplega estudiat. I no necessita ni un entrenador personal, ni un coach, ni res. Un quan aplega al govern aplega estudiat. I deixen-se de pegar-li voltes a una cosa que és. , escolte, són vivendes públiques? Sí. Destinen-les a satisfer el dret de vivenda dels ciutadans que estan en este moment sense vivenda, i que estan sense possibilitat d'inserció laboral, i que estan sense esperances molts d'ells.

I deixen de marejar l'ajuntament, estes Corts, etcètera. Tenen vostés una oportunitat d'or, que és votar esta proposta, que no diu res, diguem, subversiu i res revolucionari més enllà de complir amb la Constitució, eh, que tampoc és tant.

El senyor president:

Moltes gràcies, senyora Oltra.

El senyor Blanco. no fa ús ningú del.

Val. Senyora Verónica Marcos, té la paraula.

La senyora Marcos Puig:

El senyor president:

Moltes gràcies, senyora Marcos.

Finalitzat el debat, procedim a la votació. Vots a favor de la proposició no de llei? 6 vots a favor. Vots en contra? 8 vots en contra.

Proposició no de llei sobre la prohibició de portar armes als membres dels cossos de seguretat de l'estat i la resta de policies en la sala de jutjats quan actuen en qualitat de testimonis o part en un procés judicial, presentada pel Grup Parlamentari Compromís (RE número 43. 977, BOC número 133)

El senyor president:

Senyories, passem al següent punt de l'ordre del dia: Proposició no de llei sobre la prohibició de portar armes als membres dels cossos de seguretat de l'estat i la resta de policies en la sala de jutjats, quan actuen en qualitat de testimonis o part en un procés judicial, proposició no de llei que presenta també el Grup Parlamentari Compromís.

Per a la seua defensa, té la paraula la senyora Oltra.

La senyora Oltra Jarque:

Gràcies, senyor president.

Sí, aquesta proposició no de llei té una gènesi molt important i personal per a mi, per un costat estan els meus anys d'exercici en què he vist com quan hi ha un procés judicial on alguns membres dels cossos de policia són part, bé, se fa el que jo entenc un mal ús del que són els símbols que ostenten el poder d'un cos o força de seguretat de l'estat, que és anar armat i amb uniforme. I també arran d'un juí que es va produir fa uns mesos, que és el juí dels fets del Cabanyal, en què una persona molt propera a mi, molt important per a mi, me va dir «tots els policies que vénen ací com a part estan armats»; diu, «fins i tot en les pel·lícules de l'Oest el xèrif se deixava la pistola abans d'entrar en el jutjat». I açò que me va dir esta persona va al final derivar en una proposició no de llei.

En fi, el que proposem és molt simple, senyories. Quan u va a un juí i un policia és part en el juí, entenem que l'ús de l'uniforme i l'arma reglamentària situa a l'altra part en inferioritat a l'hora de substanciar-se eixe juí. Perquè en un jutjat on dos són parts, la igualtat d'armes, que se diu com a metàfora en el món judicial, la igualtat d'armes, que és una metàfora que òbviament ve de quan la gent anava armada, eh, amb l'arma, la igualtat d'armes és fonamental. I eixa metàfora no se pot trencar en el moment que una persona que és part i que és igual que l'altra part, ostenta l'autoritat que dóna l'uniforme o el poder que dóna el poder portar una arma, i a més reglamentària, pagada, entre d'altres, per aquell que té enfront.

I aleshores nosaltres fem una proposta molt senzilla. I és que se regule ací, en l'àmbit de les nostres competències, i instem el Govern d'Espanya en l'àmbit de les seues, a la prohibició de portar armes als membres dels cossos de seguretat de l'estat i la resta de policies en la sala de jutjats quan actuen en qualitat de testimonis o part en un procés judicial.

És a dir, una persona que estiga en actiu dintre dels cossos o forces de seguretat de l'estat, o policies locals, que va a un juí en qualitat de testimoni o de part, no puga anar armada. Que a més, si eixa persona és part en eixe procediment, no puga exhibir l'uniforme reglamentari, sinó que vaja vestit de paisà, igual que va l'altra part. Perquè ahí, com dic, hi ha una igualtat de parts que se trenca en el moment que algú exhibix l'autoritat d'un uniforme públic, que no pinta res en un acte privat quan u és part en un procediment.

I tercer. Que qualsevol persona, òbviament, no puga portar armes llevat, llevat d'aquells policies que cuiden el jutjat o que custodien els reus. És a dir, quan un policia està en el jutjat en acte de servici i és que està cuidant la seguretat del jutjat siga l'únic policia que pot anar armat; o aquells que van acompanyant a reus que vénen traslladats, bé en una situació de presó o bé en una situació de presó provisional, vénen traslladats pels centres penitenciaris. I llevat d'eixe cas, que cap persona puga anar armada en un jutjat.

Vaig sentir un tertulià en una. en estes tertulietes que hi ha, no? , en una d'eixes, que dia que era la tonteria del dia açò. Bé, els que diuen això o pensen això és que tenen molt poca cultura democràtica. Perquè açò en altres països és normal. En altres països fins i tot, la policia. , la policia britànica no va armada pel carrer. I ací fins la policia local va armada.

És a dir, té molt a vore amb la maduresa democràtica d'un país com s'utilitzen els símbols de l'ús de la força, per part. (Se senten sorolls) Açò hui és un festival, no? És que és molt molest estar parlant en este festival, de veritat.

El senyor president:

Senyora diputada, és inevitable que hi hagen diputades o diputats que puguen absentar-se per les raons que siguen.

La senyora Oltra Jarque:

Si no dic que no, però parlen, s'absenten, tornen.

El senyor president:

Està vosté hui sensible. I en part té raó també, però.

La senyora Oltra Jarque:

És possible, sí, que estiga jo sensible. Igual és la meua sensibilitat. Però pense que estar. Bé, en fi. Val.

El senyor president:

La senyora Oltra Jarque:

És difícil mantindre un debat quan n'hi ha este nivell de.

El senyor president:

No crec que estiguen passejant-se per fastiguejar-la a vosté.

La senyora Oltra Jarque:

No, no. Si no estic diguent això. Però,.

El senyor president:

La senyora Oltra Jarque:

. en fi, jo intente guardar silenci quan parlen altres.

El que estava diguent és que se mesura la qualitat democràtica d'un país. , se mesura en funció de com fan l'ús d'exhibició de les armes, no? , que és l'ús de la força, que és la força legítima, òbviament, que atorga l'estat; però que l'abús de l'exhibició d'eixos símbols és el que mesura la qualitat democràtica d'un país, no?

Nosaltres entenem que fins i tot en el Codi penal està recollit l'ús indegut de distintius i intrusisme professional, no? , quan s'empra indegudament l'uniforme, trage, insígnia o condecoracions oficials, i entenem que esta és una cosa que no està regulada i que hauria d'estar-ho; que la condició d'agent de l'autoritat li pot atorgar a un presumpció de veracitat en un procediment administratiu, però esta presumpció es destruïx en un juí, no? , on l'agent ha de ser col·locat en situació d'igualtat amb la resta de les proves; i que cal recordar els casos, per exemple, en que. , bé, doncs, en este moment se donen molt, on les mobilitzacions estan reprimint-se, on dintre de les conseqüències jurídiques que duen quan n'hi ha repressió policial i n'hi han denúncies creuades. , i hem de recordar actes, per exemple en el cas del Lluís Vives, que han posat molt en qüestió l'abús d'autoritat que es va produir, per exemple, a la comissaria de Zapadores, no? Aplegar després al juí i que la persona a qui tu has denunciat vaja allí amb uniforme i amb l'arma reglamentària, doncs, òbviament, el situa per damunt, almenys simbòlicament i estèticament, de l'altra part.

Per tant, nosaltres entenem que la igualtat exigix que no se puga emprar l'uniforme i, naturalment, en cap cas l'arma reglamentària, ni com a part ni com a testimoni, que és el que estem replegant en esta proposta que pensem que és d'allò més sensata, que algun dia serà aprovada en este país una reglamentació com la que estem demanant. Sabem que hui no, però sabem que açò algun dia s'aprovarà. Eixe dia serà una festa per a la democràcia en este país. I eixe dia, jo particularment, i crec que la gent que compartix el mateix pensament que jo, el celebrarà.

Moltes gràcies.

El senyor president:

Moltes gràcies, senyora diputada.

Pel Grup d'Esquerra Unida, té la paraula el senyor Blanco.

El senyor Blanco Giner:

Sí. Jo, molt breument, anuncie el vot a favor d'esta iniciativa. Perquè, com ha dit la diputada del Grup Compromís, és de sentit comú que la presència en un procés judicial es faça en un plànol d'igualtat perquè, d'altra manera, es pot estar condicionant el testimoni d'altres persones, es pot estar intimidant pel fet de fer ús de l'uniforme i de l'arma reglamentària, es pot llançar el missatge subliminal de: «Vosté no sap amb qui s'està ficant. »

I, per tant, esperem que tots els grups parlamentaris voten a favor d'una proposta de tant de sentit comú i que busca, sobretot, que se complisca la igualtat davant la llei de tots i de totes.

És més, fins i tot la tercera part de la proposta de resolució segurament és suficient, perquè està incorporada la primera. Si només portaren armes en els edificis de seus judicials les persones que, amb la condició de membres dels cossos de seguretat, policies o personal de seguretat, estigueren en eixe moment encarregats de la seguretat de l'edifici i les persones, la resta s'entén que no haurien de fer-ho. Per tant, no trobem cap motiu per a oposar-se a esta proposta. Si açò encara no està regulat, hauria d'estar-ho.

I, de tota manera, el Ministeri de l'Interior i les altres institucions, com els ajuntaments, de les quals depenen els cossos i forces de seguretat, haurien de preocupar-se de donar les instruccions escaients perquè les persones que els representen, complint una funció tan important com la de preservar l'ordre públic, no feren un ús indegut, extemporani i fora de lloc dels seus distintius, que són l'uniforme i que és, sobretot, i això els diferència de qualsevol ciutadà o ciutadana en este país on no pot qualsevol portar una arma, és l'ús de les armes de foc.

Gràcies.

El senyor president:

Moltes gràcies, senyor Blanco.

Pel Grup Parlamentari Socialista, senyora diputada, té la paraula.

La senyora López Ramón:

El senyor president:

Moltes gràcies, senyora López.

Pel Grup Parlamentari Popular, té la paraula el senyor Ibáñez.

El senyor Ibáñez Gadea:

Es decir, estamos una vez más ante un debate de una competencia del estado y de otras comunidades autónomas. Estamos hablando del estado, de lo que sería Cuerpo Nacional de Policía y Guardia Civil, y estamos hablando de otras policías autonómicas. No me imagino a la policía del País Vasco en esta situación y a los mossos d'esquadra. Ha puesto un ejemplo, el ejemplo de Canarias, muy interesante, ya digo, muy interesante. Pero, luego, en el resto de policías locales del resto de España dijéramos que, en este tema que nos ocupa, lo habitual y lo normal -y aquí hay que hablar de lo habitual y lo normal- es que los policías acudan uniformados cuando tienen que ir a un juicio, si les pilla de servicio; si están trabajando y están de servicio, van uniformados y, dentro de su uniforme habitual, está el arma reglamentaria que forma parte inherente de lo que es el uniforme policial. Y ésta es la realidad en la mayoría de puntos de toda la geografía española. Cualquier cambio sobre esto, tendría que ser un cambio normativo, empezando por la Ley 2/1986 -que ya se ha mencionado-, pero que en estos momentos la realidad está aquí.

El senyor president:

Moltes gràcies, senyor Ibáñez.

Per a la rèplica, té la paraula.

No n'hi ha sol·licitud de paraules. Per tant, senyories, passem a votació. Vots a favor de la PNL? 5. Vots en contra? 8. Queda rebutjada la PNL.

Proposició no de llei sobre l'eliminació de les desigualtats que encara perduren en l'ordenament jurídic estatal en matèria de filiació, tant en parelles casades com en parelles no casades, permetent la filiació conjunta, presentada pel Grup Parlamentari Compromís (RE número 49. 899, BOC número 145)

El senyor president:

I passem al següent punt: Proposició no de llei sobre l'eliminació de les desigualtats que encara perduren en l'ordenament jurídic estatal en matèria de filiació, tant en parelles casades com en parelles no casades, permetent la filiació conjunta, PNL que presenta el Grup Parlamentari Compromís.

Per a la seua defensa, té la paraula la senyora Oltra.

La senyora Oltra Jarque:

Gràcies, senyor president.

Senyories, la Llei 13/2005, per la qual es va modificar el Codi civil en matèria de dret a contraure matrimoni, va ampliar esta institució a les parelles formades per persones del mateix sexe, convertint Espanya en el tercer país del món a legalitzar el matrimoni igualitari, després dels Països Baixos i Bèlgica -Canadà ho faria poc després.

Este text va ser objecte de recurs per diversos diputats del Partit Popular davant el Tribunal Constitucional, recurs que es va resoldre en el sentit afavoridor de la igualtat, diguent fins i tot la sentència dictada en estos actes que esta institució s'acomoda a les realitats de la vida moderna com a mitjà per a assegurar la seua pròpia rellevància i legitimitat, de manera que es puga llegir el text fonamental a la llum dels problemes contemporanis i de les exigències de la societat actual -que, òbviament, no és la mateixa que la de fa cent o dos-cents anys.

En el mateix sentit, el Tribunal Constitucional va declarar, en una sentència del 14 de febrer, inconstitucional l'apartat de llei de mesures en matèria de seguretat social, que només reconeixia la pensió de viudetat a les parelles del mateix fet quan hagueren tingut fills comuns, impedint aixina accedir a esta retribució a altre tipus de famílies, com pogueren ser famílies sense fills o, fins i tot, les famílies o parelles de fet del mateix sexe per considerar la discriminatòria aplicació de l'article 14.

Després d'açò, hi ha hagut una regulació del matrimoni de parelles del mateix sexe en molts països, va ser Argentina, el mes passat, bé, en abril, recentment en Uruguai, estats nord-americans, com reconeixen. , com Connecticut, Iowa, Main, Maryland, Massachusetts, New Hampshire, Nova York, Vermont i Washington. I s'hi han unit també Regne Unit, Sud-àfrica, Noruega, Suècia, Portugal, Islàndia, Dinamarca, Mèxic DF, Quintana Roo i ara (ininte l·ligible) . . També està discutint-se, i acaba d'aprovar-se recentment a França i, com dic, és imparable les regulacions que es fan en este sentit a tot arreu, ¿no?

La veritat és que la història en este cas ens va situar en un lloc privilegiat a l'aprovar una reforma legal de manera pionera en el món i que ara està sent aprovat en molts altres països. Esta cosa, doncs, ens ha d'omplir d'orgull, perquè a vegades el Congrés dels Diputats, doncs, avança la història. Altres vegades la retarda o la tira cap arrere, ¿no? , com reformes que estem escoltant ara que van en contra de la llibertat, per exemple, en contra de la llibertat de les dones, o que minva la llibertat i la igualtat a l'hora d'educar, però en aquell moment vam estar a l'avantguarda mundial de l'ampliació de drets, i això ens ha d'omplir d'orgull, ¿no?

Però sent que vam esser pioners en este dret de contraure matrimoni, no així es va reconéixer la igualtat en la filiació, i és de veres que una nova llei que amplia drets a vegades també genera altres discriminacions, ¿no? En este sentit, les parelles de fet no tenen en este moment, les parelles de fet formades per persones del mateix sexe, no tenen els mateixos drets de filiació que les parelles matrimonials del mateix sexe. Nosaltres entenem que la filiació no pot estar discriminada en funció. si la parella és matrimonial o no, però no és perquè ho entengam nosaltres, és que ho diu la Constitució. En l'article que dedica a la protecció de la família diu que els fills no poden ser discriminats pel seu origen matrimonial o no.

En este cas, bé, doncs, la filiació, per exemple, en parelles de dones, en què se produïx un embaràs, exigix, en parelles fins i tot casades, matrimonials, exigix uns requisits previs que no s'exigixen en les parelles del mateix sexe. Entre altres coses, perquè no s'aplica la presumpció de maternitat, que moltes voltes no té tant a vore amb el fet biològic com amb el fet de la voluntat, ¿eh? En un estat modern la voluntat hauria d'estar per damunt del fet biològic. Cada volta més parelles heterosexuals tenen fills comuns que no són genèticament d'un dels dos o de cap dels dos, ¿eh? , pels creixents índexs d'infertilitat que n'hi ha entre les parelles. És a dir, estem ja en uns índexs per damunt del 15% d'infertilitat i de naixements que se produïxen al si de parelles que no són genèticament o biològicament d'un dels integrants, o a vegades ni dels dos. Exemple, quan s'acudix a la filiació a través de mètodes de fecundació assistida, on els ovòcits no són de la mare que després serà la mare, on els embrions no són de la parella que després seran els pares, o on la donació d'esperma no és del pare que després serà el pare.

Estem parlant de vincles biològics o genètics, ¿eh? Però el vincle jurídic està clar: un xiquet naixcut en una parella matrimonial, en un matrimoni d'home i dona, automàticament s'inscriu en el registre civil com a fills dels dos, perquè opera la presumpció de paternitat i, a més, quan s'acudix a les tècniques de fecundació se demana el consens sobretot d'aquella parella que ha de ser objecte de donació, ¿no?

Això no ocorre aixina amb les persones del mateix sexe, on, quan se produïx un embaràs de, en este cas, en el nostre ordenament jurídic, parelles de dones, òbviament, perquè la maternitat subrogada no és legal al nostre país, s'ha d'acudir al registre civil prèviament al naiximent del xiquet, fer una declaració que se té la voluntat d'inscriure eixe xiquet a nom de l'altra parella, la que no és la parella biològica, o almenys no és la parella. , la dona gestant, i després s'inscriu eixe fill, ¿no? , quan hi hauria d'operar un automaticisme, el mateix que opera en una parella heterosexual, en què u, quan naix el xiquet, va i l'inscriu, és un xiquet dintre un matrimoni i és dels dos, i, en tot cas, el que tinga alguna cosa a dir, té un any per a dir que això, doncs, no és correcte, eixa inscripció, ¿no?

En una situació molt més vulnerable estan aquelles parelles que no es casen, que directament no poden tindre filiació conjunta o aquelles que van tindre una filiació comunament consensuada abans d'entrar en vigor esta llei, i que la parella es va trencar abans de poder celebrar el matrimoni. En este cas, quan la parella es va trencar abans de contraure matrimoni i no s'ha produït l'adopció posterior, a què s'ha abocat moltes parelles, dones que han tingut d'adoptar els seus fills, els fills que els dien «mamà», els fills que elles han criat, han tingut d'anar al jutjat a adoptar-los, quan eixe procés no s'ha produït de manera consensuada, perquè la parella s'ha trencat abans, doncs, no tenen ninguna possibilitat de reclamar la maternitat davant dels tribunals, perquè se'ls nega la legitimació activa que dóna la possibilitat de reivindicar la tutela jurisdiccional per a que eixe fill siga reconegut com a propi. I poden haver criat un fill durant cinc, sis, set anys, i no tenen cap dret sobre eixe fill, més enllà a voltes de pronunciaments de persones properes, «allegadas», que es diu en el Codi civil, i quan això se produïx, ¿no? , que a vegades ni això.

Això és el que motiva aquesta proposta de resolució, que és molt clara, que diu que s'insta el govern de l'estat a l'eliminació de les desigualtats que encara perduren en el nostre ordenament jurídic en matèria de filiació, tant en parelles casades, establint la presumpció de maternitat en el matrimoni homosexual, com en parelles no casades, permetent la filiació conjunta d'aquelles parelles del mateix sexe que, en igualtat de condicions amb les parelles casades, vullguen no contraure matrimoni, però compartir eixa filiació.

I, per altra banda, manifestar el nostre suport a la tramitació parlamentària de les lleis relatives al matrimoni entre persones del mateix sexe, que estan cursant en l'actualitat tant Regne Unit com França. És cert que ara ja s'ha culminat este procés legislatiu, esta proposició és de febrer, ¿no? , però en qualsevol cas s'entén que donem el nostre suport a les tramitacions que d'esta índole s'estiguen duguent a terme en la Unió Europea i fora de la Unió Europea, i a més invitar la resta de països de la Unió Europea a avançar en la igualtat de drets i donar el passos necessaris perquè el matrimoni igualitari siga reconegut en tots els països membres, i aixina poder declarar la Unió Europea territori lliure d'homofòbia d'estat.

I com a últim punt demanem que esta declaració, si és que s'aprova, se puga traslladar els òrgans i a les institucions de la Unió Europea. Nosaltres entenem que hem de seguir avançant en la igualtat, que les discriminacions que s'han creat, precisament per avançar en la igualtat, també s'han de revertir, i que esta és una assignatura pendent que hem d'abordar, ¿no? , i, òbviament, la igualtat no pot estar esbiaixada, no pot estar a mitges, no pot ser parcial. No n'hi haurà igualtat fins que estos obstacles s'hagen remogut, i en este sentit és el que va esta proposta i esperem que les seues senyories siguen sensibles a l'ampliació dels drets en igualtat, en este cas drets civils que afecten el nucli essencial en la vida i el desenvolupament de la personalitat dels ciutadans, ¿no? , que és el desig i la possibilitat de poder formar una família de la manera que cada u decidixca, matrimonial o no, però amb igualtat de drets i amb igualtat d'obligacions.

Moltes gràcies.

El senyor president:

Moltes gràcies, senyora Oltra.

Pel Grup Parlamentari d'Esquerra Unida, té la paraula el senyor Blanco.

El senyor Blanco Giner:

Mire, senyories, arribarà el dia en què l'homofòbia siga tan vergonyant com ho és, ho ha de ser, el racisme o el masclisme. I arribarà el dia en què el Partit Popular no voldrà recordar haver votat en contra de la llei que permet el matrimoni entre persones del mateix sexe, en què el Partit Popular no voldrà recordar haver recorregut al Tribunal Constitucional eixa llei, i igual que hui no vol recordar que una part dels seus representants van votar en contra de la constitució democràtica en 1978. (Veus)

Arribarà eixe dia, i jo crec que no tardarà molt, perquè estem parlant d'una qüestió bàsica d'igualtat, estem parlant d'una qüestió bàsica de llibertat que sols pot molestar els intolerants, els que volen imposar la seua moral personal per damunt del respecte a la dels altres. Perquè en este cas, com en molts altres, es tracta de respectar la lliure opció de les persones, i d'acabar també amb les injustícies i les discriminacions, que ho són, en part simbòliques, i tenen la seua importància, però que també són, i en este cas s'està plantejant, repercussions pràctiques per a la vida de les persones, persones a qui se'ls furta la possibilitat de vore reconeguda la seua maternitat, persones a qui se'ls pot furtar (veus) els seus fills, com s'ha plantejat encertadament en l'exposició per a les parelles no casades de mares que després se separen i només una de les dos mares veu reconegut el seu dret a la maternitat.

Jo personalment conec algunes situacions que, afortunadament, han estat recollides, perquè són posteriors a l'any 2005, amb efectes matrimonials, però per a totes aquelles persones que no han pogut casar-se, perquè durant molts anys les institucions han imposat una homofòbia claríssima que els llevava eixe dret, haurien de ser capaços com a institució de donar-hi una resposta, perquè, si no, estem posant per damunt les dèries personals i no els drets de cadascú i cadascuna dels ciutadans i ciutadanes d'este país.

Per això, recolzem la proposició no de llei que presenta Compromís, ens sumem a la celebració de l'aprovació del matrimoni homosexual a França, per una vegada hem sigut capdavanters, per una vegada hem arribat a reconéixer drets civils, dret democràtics, drets de les persones abans que França. Jo crec que segurament és la primera volta en la història que això succeïx i hem de celebrar-ho, que s'haja sumat França també a eixe procés. Per descomptat que ens agradaria que no sols dins de la Unió Europea, sinó que tots els països pugueren reconéixer la igualtat en drets a les persones independentment de la seua opció o orientació sexual, però respecte a les dos situacions que es plantegen, per a les persones del mateix sexe que tenen fills en comú, la de les persones casades pot ser una qüestió burocràtica, però una incomoditat, un destorb que no té cap tipus de justificació, però sobretot la de les persones no casades. , i no casar-se també és una opció. , fins i tot després de la llei que ho permet, no casar-se també és una opció, i no se pot estar obligant les persones del mateix sexe a casar-se si volen tindre fills, que és el que està fent en este moment la legislació. I ho diu una persona que no està casada i que té dos fills, i que va haver d'anar amb la seua companya a poder inscriure-nos en el registre, perquè no hi havia presumpció de paternitat en el meu cas.

Però un destorb burocràtic, jo puc assumir-lo, però que per a persones del mateix sexe que tinguen fills, suposa això l'exclusió del reconeixement del seu dret a la paternitat o a la maternitat, en este cas la maternitat, em sembla que és absolutament injustificable.

Per això, esperem el vot a favor també de la resta de grups, i que més enllà de la posició del parlament valencià, s'adopten per part del govern de l'estat les mesures necessàries per a acabar amb una discriminació que, resolta la sentència del constitucional, no té cap tipus de sentit ni de justificació.

El senyor president:

Moltes gràcies, senyor Blanco.

Senyora López.

La senyora López Ramón:

El hecho de que dos personas, con independencia de su sexo, señorías, convivan unidas por el vínculo de afectividad análoga a la conyugal crea un conjunto de relaciones, derechos y deberes personales, tanto entre sus miembros, como con relación a terceras personas que en la actualidad no pueden ser desconocidas por el derecho positivo.

El senyor president:

Moltes gràcies, senyora López.

Pel Grup Parlamentari Popular, té la paraula la senyora Verónica Marcos.

La senyora Marcos Puig:

El senyor president:

Moltes gràcies, senyora Marcos.

Senyora Oltra.

La senyora Oltra Jarque:

Anem a vore, jo. , anava tot bé fins que, en fi, ha dit vosté una cosa que m'ha preocupat molt. Perquè després de dir que no són homòfobs i, en fi, que respectaran el que diga el Tribunal Constitucional. Anem a vore, el Tribunal Constitucional ha dit alguna cosa perquè algú va presentar un recurs, i no vam ser ningú de nosaltres que estem ací. Va ser el Partit Popular. Vull dir, vostés són respectuosos amb el que diu el Tribunal Constitucional. Bé, clar, és que això no és un mèrit, escolte. És que això és el que deu ser. Vosté, i mosatros, i tot el món ha de respectar el que diu el. , un ho pot compartir o no, però un ha de respectar el que diu el Tribunal Constitucional.

Clar, no vull posar açò en relació amb el fallido que ha tingut vostés de «otras dictaduras». Quan diu «otras», (veus) espero que no se refiera al que vostés volen imposar. En fi, però este fallido no el vaig a analitzar perquè necessite molt més de temps i, a més, no me paguen ací per a psicoanalitzar a ningú.

Aleshores, el Tribunal Constitucional se pronuncia perquè el Partit Popular presenta un recurs. Però ni tan sols he volgut fer sang amb açò. Si és que ni volia jo qualificar-los d'homòfobs ni res d'això. Això ja s'ho autoqualifiquen, però allà vostés amb la seua culpa. Allà vostés amb la seua culpa, això al psicoanalista. Li paguen, que n'hi ha crisi i els vindrà bé que les paguen les sessions.

També m'ha preocupat una cosa molt gran quan ha dit vosté: «¿Qué pasaría entre un matrimonio de hombre y hombre que deciden adoptar si aparecen los padres biológicos? » (Rialles) Clar, a mi se m'han posat els pèls com escàrpies, perquè jo sóc mare adoptant, ¿veritat? , i dic, ¡ostres! ¿Qué pasaría si aparecen los padres biológicos de mis hijos? És que ha dit vosté. , senyora Marcos, jo crec que no ha volgut dir això, de veres que li ho dic, però ha dit una barbaritat tan gran, que dius: ¡home, anem a vore, no passa res, perquè quan un ha adoptat, no apareix ningú ja. No apareix ningú, perquè els fills són teus, ¿val? A no ser. (Veus) No, no sé a què es referix. No sé, perquè vosté ha dit.

El senyor president:

Per favor, senyories.

La senyora Oltra Jarque:

. «pareja de hombre y hombre que deciden adoptar y aparecen los padres biológicos». I jo he dit, ¡ostres! ¡Clar! ¡És que això no passa! No apareixen els pares biològics. I a vegades han aparegut i n'hi ha un tribunal que ha dit: «Vosté no té la pàtria potestat i estes persones van a adoptar estos xiquets», i no n'hi ha més discussió. ¿Què passaria? Res. El tribunal diria: «Oiga, no hay discusión en esto. » ¡No passa res! Si estem en un estat de dret, si és tot molt més simple.

Òbviament, casar-se o no és una qüestió de llibertat i les conseqüències jurídiques no són les mateixes. D'acord amb vosté. Açò, millor que vosté i jo, ho ha explicat amb sentències precioses, magnífiques, que recomane a tot el món, el magistrat Francisco Tomás i Valiente quan justificava per què la pensió de viudetat se donava o no en determinats casos. I explica per què n'hi han conseqüències jurídiques a institucions diferents quan eixes institucions partixen de la llibertat. Però, senyora Marcos, no estem parlant d'això.

Estem parlant que una unió de fet d'home i dona, que sí que pot adoptar, quan tu tens una unió de fet d'home i home o de dona i dona que no pot adoptar estàs discriminant, perquè és la mateixa institució que té conseqüències jurídiques diferents, que només se poden explicar des del punt de vista de l'orientació sexual i, per tant, són discriminatòries i, per tant, no poden existir.

O una parella d'hòmens casada i una parella d'hòmens no casada. La parella d'hòmens casada pot adoptar; la parella d'hòmens no casada, no. Però és que això no, perquè això és el que entra en contradicció amb l'article 39 de la Constitució que diu que tots els xiquets. , la protecció integral dels fills, iguals tots davant de la llei independentment de la seua filiació.

O més lacerant encara, el cas de dones que tenen fills biològics, que no és que apareix ningun biològic per ahí, és que els tenen elles, perquè són lesbianes, però no són estèrils i tenen fills, eh? I, aleshores, han criat un fill durant anys, el fill li diu «mamà», i no tenen un vincle jurídic amb eixe fill o han d'adoptar eixe fill.

Però quan hi ha hagut un trencament de la parella i, clar, òbviament, l'homosexualitat no és una vacuna contra la mesquineria i, aleshores, comença la baralla dels fills, veritat? , l'altre no té ningun dret d'acudir al tribunal i dir: «És que este és el meu fill? », encara que li diga «mamà». D'això estem parlant.

O estem parlant dels entrebancs burocràtic. Però que si l'entrebanc burocràtic fóra el mateix per al senyor Blanco que per a la senyora Pérez. Però és que no ho és, perquè el senyor Blanco va amb la seua parella i diu: «Açò és meu», i la parella diu: «Efectivament, és d'ell», i ho inscriuen. Però, si el senyor Blanco fóra la senyora Blanco, ha d'anar abans que nasca la criatura, dir que efectivament van a inscriure'l i que és d'ell i n'hi ha voluntat, i després a inscriure'l. Quin problema se produïx? Que moltes vegades això no se sap. Perquè la gent pregunta i diu: «Això com se fa? Tu que no estàs casat, Pepe, com ho vas fer? » «Ai! , doncs, vas després. El que passa és que no pots anar sol, has d'anar amb la dona i la dona ha de dir: “Açò és d'ell. ”»

En el cas de. , no passa. I, aleshores, van les dos allí i diuen: «Anem a inscriure'l», igual que fa Pepe i Pepa. Però quan van Pepa i Pepa, van a inscriure'l i, si pillen amb un jutge que no té ganes de col·laborar, li diu: «No, perquè vosté no ha fet la compareixença prèvia. Ara se'n va vosté al jutjat -acabe-, se'n va a un advocat, paga a l'advocat i fa una adopció del seu propi fill. »

Aleshores, l'entrebanc burocràtic, si fóra per a tots igual, per a Pepe i Pepa i per a Pepe i Pepe i per a Pepa i Pepa, dius: «Val, doncs, tots iguals. » El problema és que l'entrebanc burocràtic no és igual si uns són senyor i senyor, senyora i senyora o senyora i senyor. I això és el que estem diguent.

La PNL té tota la coherència del món. La PNL se vol felicitar dels avanços que n'hi ha en matèria de matrimoni igualitari, però diu: «Ull! , no està tot aconseguit -acabe-, no està tot aconseguit. Hem d'avançar en igualtat. » I això és el que estem diguent. Té tota la coherència del món. Un pot estar a favor o en contra. Jo entenc que un estiga en contra, no ho compartisc, però ho entenc; però jo crec que els esculls que s'han generat generant més igualtat s'han d'eliminar també, perquè una igualtat no pot crear una discriminació. Això és el que estem plantejant, ni més ni menys, amb tota la coherència i amb totes les ganes de que vostés voten a favor.

Moltes gràcies.

El senyor president:

Moltes gràcies, senyora Oltra.

Senyora Marcos.

La senyora Marcos Puig:

Señora Oltra, usted sabía perfectamente por qué yo he hecho la afirmación que he hecho, señoría. Y me estoy refiriendo a lo que usted ha dicho, a los trámites farragosos que hay que seguir si se trata de una pareja formada por un hombre y un hombre o por una mujer y una mujer, que la legislación es totalmente diferente en esos casos. Y, en esos casos, hay que hacer un papeleo previo, que a usted le parece farragoso, y yo creo que eso les da una garantía jurídica y una protección jurídica que no les daría si no tuvieran que hacer ese papeleo. Y por eso he hecho esa afirmación, señora Oltra.

Y, mire, puede que yo haya tenido un lapsus; pero, ¡oiga! , lo que yo no puedo entender es que ustedes prediquen una cosa aquí y luego se miren al espejo de dictaduras como Cuba, en la que los homosexuales son perseguidos, señorías. Y eso es una realidad. Y si a ustedes les ha molestado eso, pues, mire, háganselo ver porque, al final, ustedes se miran en ese espejo de esas dictaduras, que no es el caso que ocurre aquí, en este estado de derecho, en el que, desde luego, sí que damos a elegir a las parejas entre casarse y no casarse, entre tener una unión de hecho formalizada, como tenemos el privilegio en esta comunidad, que no ocurre en otras comunidades autónomas ni ha ocurrido en otras comunidades autónomas que han estado gobernadas por la izquierda, sino que ha sido ésta una comunidad pionera en hacer este avance social y esta conquista social que, repito, no es patrimonio de ningún partido político, sino de las sociedades que reivindican nuevos derechos, señoras y señores diputados.

Y, mire, señora Oltra, yo soy partidaria en avanzar en derechos, por supuesto que sí, y mi partido también. Y para ello legislamos. Y legislamos conforme van avanzando las sociedades. Y si a ustedes les parece un trámite farragoso el que tiene que realizar una pareja casada, entre un hombre y un hombre y una mujer y una mujer, a mí me parece una garantía jurídica y una seguridad a medio y largo plazo.

El senyor president:

Moltes gràcies, senyora Marcos.

Passem a votació la PNL debatuda. Vots a favor? 4. Vots en contra? 8.

Proposició no de llei sobre el rebuig de qualsevol mesura que supose un obstacle a la solidaritat amb les persones immigrants, presentada pel Grup Parlamentari Esquerra Unida (RE número 50. 943, BOC número 150)

El senyor president:

Passem al següent punt de l'ordre del dia: presa en consideració de la Proposició no de llei sobre el rebuig de qualsevol mesura que supose un obstacle a la solidaritat en les persones immigrants, presentada pel Grup Parlamentari Esquerra Unida.

Per a la seua defensa, té la paraula el senyor Blanco.

El senyor Blanco Giner:

Sí. Vaig a defensar una proposició no de llei que entenem hauria de ser aprovada per unanimitat, com ho va ser en l'Ajuntament de València el 31 de maig.

De fet, després de fer la breu exposició d'esta, fins i tot oferisc la proposta d'un descans perquè acordem entre els grups la seua aprovació com a declaració institucional, perquè crec que de veres és el que caldria, que no siga una proposta d'un grup concret, sinó que siga una proposta de totes Les Corts.

Perquè es tracta d'atendre la resolució d'una amenaça important per al que és el sentit de l'hospitalitat o de l'humanisme o de la solidaritat amb totes les persones que jo crec que ha d'imperar en l'actuació tant de les administracions com, en general, de la resta d'agents que operen en la societat.

I és que resulta que l'avantprojecte de reforma del Codi penal, que ha presentat el ministre de justícia, Alberto Ruiz Gallardón, proposa una nova redacció en l'article 318-bis, en el qual confon un comportament delictiu tan greu com és el tràfic de persones amb actuacions com el suport i l'ajuda a les persones immigrants en situació irregular fonamentades en raons humanitàries, solidàries o ètiques. I, de fet, així ha sigut recollit pels mitjans de comunicació i per les diferents plataformes i organitzacions que s'encarreguen de treballar amb eixe tipus de població, que moltes vegades viu situacions de molta vulnerabilitat.

Hem vist titulars com: «Ajudar immigrants irregulars podria ser penat amb la presó. » I és que, efectivament, l'avantprojecte esmentat planteja una pena de multa de tres a dotze mesos, però també de presó de sis mesos a dos anys, a qui ajude un estranger a transitar; i també preveu penes semblant per a les persones que, amb ànim de lucre, ajuden els immigrants irregulars a romandre en territori comunitari. ¿I què vol dir «ajudar a romandre en territori comunitari amb ànim de lucre»? Hi ha una imprecisió, hi ha una ambigüitat molt, molt perillosa. Perquè, per exemple, una persona que lloga una habitació a una persona en situació irregular, que no té permís de residència o de treball i que coneix eixa situació, estaria en eixe supòsit, simplement per llogar una habitació, simplement per donar un menjar en un restaurant, simplement per transportar-lo en un taxi. ¿Què passa, que anem a institucionalitzar amb una mesura tan greu com el Codi penal, que ha de sancionar les conductes més greus, més antisocials, el repudi cap a les persones per la seua condició de no residents legals? Em sembla que és una absoluta barbaritat.

De fet, el mateix govern en el seu avantprojecte és conscient del que està fent i afegix una excepció que, de tota manera, es queda curta perquè simplement diu: «El Ministeri Fiscal podrà abstenir-se d'acusar per aquest delicte quan l'objectiu perseguit siga únicament prestar ajuda humanitària. » Podrà o no podrà abstenir-se d'acusar. Però el problema ja no és sols l'acusació del Ministeri Fiscal, és la simple inclusió en el Codi penal -que és la llei que penalitza les conductes més greus, més antisocials, que hauria d'estar regida pel principi jurídic d'intervenció mínima- de conductes que no sols no són lesives per a la societat, sinó que fins i tot hauríem de posar en valor, que hauríem de promoure, que fins i tot les administracions estan promovent, que fins i tot la Generalitat valenciana, i cadascú podrà fer la seua valoració de si és suficient, de si s'hauria d'anar més lluny, però que està promovent programes d'acollida, programes d'integració, programes de lluita contra el racisme i la xenofòbia. I, de repent, ens trobem que un govern, un ministre, està legislant penalment per a perseguir les conductes humanitàries, solidàries, ètiques.

Això, òbviament, ha rebut un informe preceptiu del Consell General del Poder Judicial en què demana que se precise eixa nova regulació. Això ha rebut el rebuig de tota una sèrie de plataformes i d'organitzacions, que ja es van mobilitzar en el seu moment contra les reformes de la llei d'estrangeria que va promoure el govern del Partit Socialista.

En el fons, ací estem en un problema recurrent, i és que a base de distingir entre éssers humans legals i il·legals, per part de governs del Partit Popular i del Partit Socialista, acabem entrant en eixa dinàmica de pensament; i, finalment, se justifica llevar-los la sanitat, expulsar-los, tancar-los en CIE, etcètera, etcètera, tractar com a delinqüents a les persones simplement per la seua situació administrativa. Però és que ara no sols és a eixes persones, sinó també a aquelles persones que puguen ajudar-los, que puguen acollir-los, que puguen simplement fer una transacció comercial com és llogar una habitació en un hotel.

Açò és una barbaritat tan gran que ningú podrà defensar-la. Jo estic convençut que ni el portaveu del Grup Popular va a poder defensar-la, va a voler defensar-la; i que va a manifestar el seu acord amb la proposició no de llei, com així ha passat -dic- en l'Ajuntament de València i està passant en altres instàncies. Perquè jo crec que entre tots i entre totes hem d'aconseguir que el govern rectifique; hem de manifestar, com planteja la proposta de resolució, el nostre rebuig davant qualsevol mesura que supose un obstacle amb la solidaritat amb les persones immigrants; i hem de demanar que es modifique l'avantprojecte de llei de reforma del Codi penal perquè en l'article 318-bis se castigue, exclusivament, aquelles conductes relacionades amb el tràfic il·lícit de persones. Per suposat que s'ha de lluitar contra les màfies que s'aprofiten dels somnis de tanta gent per eixir avant en la vida, per buscar un futur, per buscar allò a què haurien de tindre dret en el seu propi país; però s'han d'excloure expressament i de manera indubtable totes aquelles conductes que estan motivades per raons d'ajuda humanitària i solidària.

I, per això mateix, s'haurà d'instar a que se treballe encara més en les polítiques de promoció de la convivència i en la lluita contra la discriminació per raó d'origen, nacionalitat o situació administrativa. No entendria una altra posició per part de cap dels grups i, per això, defense esta proposició. Espere que es vote a favor. I, fins i tot, si hi ha un compromís en estos moments d'aprovar-ho com a declaració institucional en el Ple de Les Corts -que jo crec que és el que tocaria per importància del fet-, i si eixe compromís se substancia en estos moments, jo retiraria la proposició perquè se poguera llegir en el ple.

El senyor president:

Moltes gràcies, senyor Blanco.

Senyora Oltra.

El senyor Blanco Giner:

Jo propose un descans si estan d'acord en fer una declaració institucional.

Si no hi ha acord, doncs, se continue el debat i se vote.

El senyor president:

Esta presidència si haguera tingut un avís per qualsevol dels grups d'acceptació al pel vosté ha manifestat, haguera parat de seguida. Però a mi ningú m'ha fet ninguna referència en eixe sentit.

El senyor Blanco Giner:

El senyor president:

. tenen vostés un minut de descans. Fem un descans d'un minut.

(Se suspén la reunió durant uns minuts)

El senyor president:

Bé, es reprén la sessió.

Després dels comentaris entre els representants dels distints grups, suspendrem la sessió que es reprendrà el pròxim dimarts dia 11 a les quatre i mitja.

I el punt que s'estava debatent, referent al rebuig de qualsevol mesura que supose un obstacle a la solidaritat en les persones immigrants, es queda sobre la taula amb l'objectiu que en l'endemig este, en els set o huit dies, es puga arribar a una fórmula consensuada i que siga referendada en el si d'esta comissió el pròxim dimarts. (Veus) ¡Home! , si arribeu en el ple i, si vullgueu, a Madrid. ¡Jo què sé! Però jo dic ací, jo ho dic pel que es referix a la comissió.

El senyor Blanco Giner:

Sí, però, senyor president, jo la proposta que havia fet és que s'acordara entre els grups una declaració institucional que se poguera fer, fins i tot, en el ple, com s'ha fet en l'Ajuntament de València, en el ple, i podria fer-se en el ple del dia 12. (Veus)

El senyor president:

Doncs, aleshores… (Veus) És que això s'escapa a la decisió de mosatros.

Jo, com a president, només puc, i crec que mosatros com a representants del grup només podem dir que este punt queda sobre la taula, que se substanciarà el pròxim dimarts per mitjà d'un acord de tots els grups, d'una alternativa de tots els grups consensuada o qualsevol altra solució que pot ocórrer, però que mosatros no podem donar per definida ja per anticipat. ¿Em comprén? , senyor Blanco. Això ja depén de vostés.

De moment, eixa seria la fórmula i el pròxim dimarts ja vorem com ha quedat la qüestió, ¿val?

Doncs, senyories, se suspén la sessió.

(Se supén la reunió a les 18 hores i 21 minuts)

