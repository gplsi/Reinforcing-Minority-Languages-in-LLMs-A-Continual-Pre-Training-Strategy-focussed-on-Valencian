Comissió de Radiotelevisió Valenciana i de l’Espai Audiovisual realitzada el dia 18 de gener de 2021. Comença la reunió a les 10 hores i 35 minuts. Presideix el diputat senyor Fernando Llopis Pascual. Reunió número 9.

El senyor vicepresident:

Bon dia a tots.

La senyora secretària:

(La secretària passa llista per tal de comprovar si hi ha quòrum)

El senyor vicepresident:

Compareixença del candidat per a formar part del Consell Rector de la Corporació Valenciana de Mitjans de Comunicació, senyor Lluís Rivera Herráez, en representació de les organitzacions sindicals, atés que l'actual representant ha presentat el cessament voluntari (RE número 28. 885)

El senyor vicepresident:

El senyor Rivera Herráez:

Gràcies, senyor president.

Senyors i senyores diputats i diputades.

Com hauran pogut vore en el meu historial, tota la meua vida professional ha estat lligada a la comunicació en general i a l'audiovisual en particular: agències de publicitat, productores de vídeo, productores de cine, la Mostra de València i, finalment, 23 anys en Radiotelevisió Valenciana.

I durant este temps, que han sigut 50 anys, quasi res, he continuat fent curtmetratges per la meua banda, unes voltes dins de la indústria i unes altres voltes no, perquè em considere un creador i un home de l'audiovisual. Per això també em considere un consumidor notable, però crític, del cinema i la televisió. Particularment, de la televisió tinc una opinió molt crítica, de la televisió en general: la programació, els continguts, els formats, de Canal 9 en el seu moment en particular i d'À Punt en este moment present.

Però, clar, jo crec que no estic ací per parlar de continguts ni donar opinions ni propostes sinó que estic ací representant als treballadors amb uns objectius molt clars. Un, defensar les condicions de treball de tots els treballadors de la casa, fixes, no fixes, subcontractats, com siga. , tots. Segon, la rendibilitat social i cultural que ha de tindre la programació. I, en tercer lloc, la transparència i l'adequació del pressupost i en quines coses es gasten els diners i quin resultat donen. Crec que estos tres principis estaven ja arreplegats ja en un eslògan històric que crec que continua estant vigent, que és que volem una televisió pública en valencià i de qualitat.

Amb molta il·lusió, encara que molta gent no entén com em fique en este jardí, per esta proposta de este lloc a la meua edat. I considere que amb la meua experiència dins de la casa i, en general, en el món de l'audiovisual valencià pot ser d'utilitat per a determinades coses.

Estic a disposició de vostés i de (inoïble per raons tècniques) . i estic a la seua disposició ara per a respondre a les preguntes.

El senyor vicepresident:

Moltes gràcies, senyor Rivera.

Doncs, anem a intervindre cadascú dels grups, en ordre de menor a major.

No sé si la gent que està en streaming o des de sa casa si algú pot apagar el micròfon, perquè crec que està fent un poc de soroll ací. No sé si Luís o Estefanía, un dels dos, si podeu apagar el… (Veus). Si ellos no son, pues, no sabemos… (Veus). Igual es una psicofonía de esas que no sabemos…

Doncs, bé, en primer lloc intervé la representant del grup Unides Podem. Quan vullga.

La senyora Blanes León:

El senyor vicepresident:

La senyora Blanes León:

Val.

El senyor vicepresident:

Interviene la representante de Unides Podem. (Inoïble) . Ja tens el torn.

La senyora Blanes León:

El senyor vicepresident:

La senyora Blanes León:

Val. Estava dient que, abans que res, demanar disculpes per no poder estar de manera presencial, tal com m'haguera agradat, però circumstàncies mèdiques m'impedixen assistir en estos moments a les Corts.

I, per tant, bé, sí que m'ha agradat estar ací perquè pense que és un moment important el donar la benvinguda al senyor Rivera, donar-li les gràcies per acceptar eixe repte que els seus companys i companyes han posat i han confiat en vosté. I, sobretot, jo crec que el que cal valorar és la seua gran experiència en el sector audiovisual i, sobretot, també el coneixement de la casa amb tots aquests anys d'experiència treballant per a la radiotelevisió pública valenciana. Per tant, el Grup d'Unides Podem pensem que pot fer grans aportacions, unes aportacions molt valuoses per a tindre en compte dins del consell rector i, sobretot, pel que dic, per un coneixement de la plantilla, un coneixement crec que extens del funcionament de la casa.

I que jo crec que s'han de tindre en compte, evidentment, totes les opcions i totes les opinions dins del consell rector, però crec que l'àmbit dels treballadors i treballadores és fonamental. Per això, també dir que era necessària la convocatòria de manera extraordinària, i inclús fora del període parlamentari, d'aquesta convocatòria perquè crec que hi ha que intentar que el menor temps possible es queden sense representació, qualsevol representant però especialment, com dic, els treballadors i treballadores de la casa.

Sé que es va intentar arribar fins a l'últim moment (inoïble per raons tècniques) . perquè era un moment delicat i fonamental perquè s'estava treballant en el contracte programa i estàvem en un moment en el qual no es podien permetre el no tindre eixa representació dels sindicats i dels treballadors i treballadores. I, per tant, agrair-li la seua voluntat i la seua facilitat per tal que s'haja pogut fer en estes dates.

I, simplement, doncs, bé, donar-li ànims, donar-li forces per al treball que té per davant. I dir-li que supose que una de les seues tasques fonamentals com a representant de treballadors i treballadores serà lluitar perquè eixa plantilla necessària per a tindre, com vosté ha dit, una radiotelevisió pública en valencià i de qualitat siga amb tot el personal necessari i lluitar per l'ampliació i per completar el que és l'oferta d'ocupació pública.

Per tant, ahí ens tindrà al nostre Grup Parlamentari d'Unides Podem i per a treballar per aconseguir eixa plantilla suficient i de qualitat, sobretot per a donar el servei de radiotelevisió pública que els valencians i valencianes mereixen.

Simplement, gràcies i que tinga bona tasca.

El senyor Rivera Herráez:

Gràcies.

El senyor vicepresident:

Moltes gràcies.

El senyor Pascual Pérez:

El senyor vicepresident:

I és el torn de paraula de la portaveu de Compromís.

El senyor Rivera Herráez:

El senyor vicepresident:

No, quan acaben totes les intervencions, tindrà 5 minuts per a intervindre.

La senyora Àlvaro Cerezo:

Gràcies, president.

Bon dia a totes i a tots.

I benvingut, senyor Rivera. Agrair, en primer lloc, la seua presència i compareixença en aquesta comissió però, sobretot, del seu interés en formar part d'un espai com és el Consell Rector de la Corporació Valenciana de Mitjans de Comunicació.

El senyor Rivera Herráez:

Perdona'm, jo…

La senyora Àlvaro Cerezo:

El senyor Rivera Herráez:

La senyora Àlvaro Cerezo:

El senyor Rivera Herráez:

No, pel so i la mascareta i la microfonia… (Veus)

La senyora Àlvaro Cerezo:

Sí. Si vosté lleva el micro…

El senyor Rivera Herráez:

Que l'apague? (Se sent una veu que diu: «Sí»)

La senyora Àlvaro Cerezo:

Sí. A vore si aixina les cacofonies van a menys, que sembla que sí, no? Em sent ara millor? (Veus)

Val. Li estava donant la benvinguda, val? I li estava agraint, doncs, el seu interés, i més en estos temps, per formar part del consell rector.

I, tal com hem pogut veure en el seu currículum, compta vosté amb suficient experiència com per a conèixer la radio i televisió pública -ràdio també, no ens oblidem mai de la ràdio-. A Compromís ens agrada, i molt, que vosté siga una persona que forma part de la Mesa i coneixedor de la cultura de l'audiovisual valencià i que estiga disposat a assumir el repte d'entrar en el consell rector, màxim en les difícils circumstàncies en les quals ara mateix està immers este òrgan i entenc que vosté serà coneixedor.

De fet, vosté, com a representant d'una associació de defensa dels drets dels treballadors i treballadores, coneixerà quina és la posició de la corporació en estos moments sobre les OPE pendents i, també, que estes no són equiparables cent per cent a la RLT aprovada per l'ens.

I voldria saber què és el que vosté, com a representant dels treballadors i treballadores, va a aportar al Consell Rector en este àmbit i quina va ser la seua postura a defensar.

També voldria saber si creu que À Punt Mèdia ha estat un dinamitzador de l'audiovisual, tal i com s'esperava en la llei que va donar lloc a la seua creació, i quines passes creu que s'han de donar en aquest concepte.

I, per últim, si, sota al seu punt de vista, com a coneixedor, com a membre de la mesa, la cultura té avui el lloc que li correspon en la corporació i en À Punt.

Això és tot i moltes gràcies. Si hi ha algo que vosté no haja pogut entendre o no m'haja pogut escoltar bé, jo li ho repetisc sense cap problema.

Moltes gràcies.

El senyor vicepresident:

Moltes gràcies.

La senyora Merino Peña:

Gràcies, president. (Soroll)

Gràcies, senyor Rivera.

Aunque sea usted candidato de las organizaciones sindicales, al final el consejo rector es un órgano colegiado y las decisiones las toman por mayoría, pero su punto de vista, desde luego, supongo que será siempre pensando más en los trabajadores, en la plantilla, que conocerá bien por su trayectoria laboral. Pero también ha comentado que tiene dos patas más importantes, que son la transparencia en la ejecución presupuestaria, supongo, y en todo lo referente a la rendición de cuentas y a ser un órgano transparente, y a los contenidos de À Punt. Entonces, también quería que me diera su visión sobre estas dos patas, cómo cree que puede mejorar. Porque entiendo que conoce lo suficiente el sector y la evolución de plantilla como para centrar su labor quizá más en este aspecto, pero también desde un punto de vista (inoïble per raons tècniques) … que le he comentado -ya tenemos eco y todo-, que me dijera cuál es su proyecto, o qué es lo que mejor ve o lo que es más mejorable y en qué dirección se apunta.

El senyor vicepresident:

El senyor Martínez Fuentes:

El senyor vicepresident:

El senyor Martínez Fuentes:

Moltes gràcies.

En primer lloc vull donar les gràcies als serveis informàtics de la cambra per permetre'm estar present en la comissió de forma telemàtica.

I, senyor Rivera, moltes gràcies per la seua exposició. No vaig a abundar en les qüestions que vosté ha parlat de la seua trajectòria, perquè ja mos ho va comentar, i a més està el currículum. Però sí volia fer-li diverses qüestions, volia plantejar-li diverses qüestions, i recordar-li que vosté està com a representant dels treballadors, però com a membre del Consell Rector imagine que també tindrà una visió global, i haurà de tindre una visió global dels diferents temes, que són els que vaig a plantejar-li.

El primer tema seria el tema econòmic. Ja sap vosté que la Sindicatura de Comptes ja en el 2018 va dir que la societat es trobava en causa de dissolució. Dit açò, un dels lemes que tenim és continuar en un pressupost realista o un pressupost expansiu que augmente la despesa per dalt d'allò consignat i que no complisca els ingressos previstos. Per tant, m'agradaria saber quina és la seua opinió sobre este tema i quines solucions proposaria vosté dins del Consell Rector.

També, relacionat en l'aspecte econòmic, està el tema de la publicitat, que, com vosté sap, el passat any se van pressupostar 6 milions d'euros. Al final de 2020 els ingressos havien arribat al voltant d'un 30 %. Per tant, en el pressupost se consolida un dèficit en este aspecte que ve a considerar-se ja des de la posada en marxa d'À Punt. Per tant, m'agradaria saber què pensa vosté, si s'ha de pressupostar sobre els ingressos reals o continuem enganyant-nos en aquesta línia pressupostària. I, amb la seua experiència, si té alguna fórmula que aportar al consell per a millorar els ingressos en este concepte.

També, un altre dels mals des de l'inici de les emissions és l'audiència, que també va relacionada en els ingressos per publicitat, lògicament, i la veritat és que els índexs d'audiència són baixos, de forma molt puntual arriben al que estableix el contracte-programa, que és un 2,3 de mitjana. I aquests índexs encara són més baixos si veiem els que es produïxen a la zona d'Alacant, sobretot a la zona sud que, com vosté sap, és castellanoparlant i que moltes vegades veuen com, inclús, quan se'ls fa les entrevistes, a l'entrevistador se li ha de demanar que es facen en castellà. És partidari d'augmentar el temps en castellà en À Punt? O quina estratègia adoptaria vosté també per a penetrar més les emissions en aquesta zona de la Comunitat Valenciana?

I ja, finalment, per anar, com deia, per anar finalitzant, ha parlat vosté també de la transparència. I a mi m'agradaria que vosté, vosté que serà coneixedor de l'empresa gestionada pels empresaris Adell Bover, socis de Francis Puig, que és germà de Ximo Puig, se li ha adjudicat el contracte d'À Punt pels serveis similars a aquells dels quals van ser exclosos després de detectar-se possibles irregularitats i multats a més per una infracció greu per pactar preus. Competència recordava que la Llei de contractes del sector públic estableix que queden subjectes de prohibició, de contractar amb les entitats que formen part de l'administració, les persones que hagen sigut sancionades amb caràcter ferm per infracció greu en matèria de falsejament de la competència. Precisament este és el que ha ocorregut en les empreses del germà del president Puig i dels seus socis, i encara aixina se'ls ha adjudicat el contracte que fa uns dies va signar, l'adjudicació la va signar el director general.

Per tant, i en açò ja acabe, m'agradaria que açò que li he descrit, que s'ha produït, m'agradaria saber què pensa fer vosté dins del Consell Rector perquè no es repetisquen situacions com la que li he descrit o que, al contrari, li pareix bé. Val?

Moltes gràcies, senyor Rivera, i espere les seues respostes.

El senyor vicepresident:

Moltes gràcies.

I ara és el torn de paraula del portaveu del Partit Socialista.

El senyor Rubio Delgado:

El senyor vicepresident:

Tindrà vosté 5 minuts per a contestar les qüestions. Si vol gastar algun minut més, perquè, com no ha gastat els primers 6 minuts, pot tindre algun minut més. Però en principi li done els 5 minuts que estan previstos.

El senyor Rivera Herráez:

El senyor vicepresident:

El senyor Rivera Herráez:

Bé, han estat moltes més preguntes del que jo m'imaginava i a més en condicions ambientals i auditives, i damunt unes darrere d'altres, que jo no tinc costum de guardar tantes preguntes i després contestar-les. Però, en fi, jo crec que algunes coses són prou generals.

Començant pel principi, jo voldria dir que, per una banda, les preguntes que m'ha fet el diputat de Vox, jo sóc afiliat pràcticament des del primer moment a Comissions Obreres i és una cosa pues normal perquè, clar, estic representant un sindicat, d'algun sindicat havia de ser. I, a pesar d'estar jubilat, continue pagant la quota i me considere una persona del sindicat.

Ja d'entrada, encara que és un tema que ha eixit al començament i al final, volia dir una cosa ben clara. A banda que ara explicaré la meua opinió personal, que crec que no té massa importància, sobre l'estructura d'À Punt i el funcionament d'À Punt, en concret en este cas el que volia deixar clar és que jo porte jubilat dotze anys i he estat totalment fora del que jo anomenaria la corte. O siga, que jo els personatges, tant de la comissió, com del consell rector, com del consell de la ciutadania, jo no he tingut cap relació en ningú, no conec a ningú i no seguisc el que diuen i el que passa més que quan arriben a un nivell molt important de dir, bé, hi ha veus que no se conformen en el terç per a les despeses de personal, per exemple, i se pretén pujar-lo o no pujar-lo, qui està d'acord, qui no està d'acord.

I, en este sentit, estic totalment fora i no tinc la més mínima opinió sobre assumptes del germà del senyor Puig i de la sentència, i si l'han condemnat o si no l'han condemnat. No m'agrada molt el paper este de Bárcenas de no sé nada, yo no he visto nada, no pasaba nada, però supose que és fàcil que entenguen vostés que jo sóc un ciutadà que estava fora i que podia interessar-se per les coses, pues les que li donara la gana, no les que sempre suposaven els demés que havia d'interessar-li a un, no?

Després, passem al tema més espinós, que no tinc cap problema en dir el que pense, però el que sí que he de dir és que ací jo crec que el meu lloc, la meua opinió, opinión, no informació o història, perquè està clar que, per moltes coses, pues tinc més possibilitats d'entendre un pressupost, o un guió, o un programa de televisió, o una escaleta o una proposta de programa de televisió, tinc una experiència de molts anys, puc encertar o puc errar, però tinc fàcil una opinió, cosa que no es pot dir de molta altra més gent que hi ha per ací, no?

Però jo tinc molt clar que jo sóc la veu del que diga el comité d'empresa i els sindicats en el Consell i la veu del Consell per a contar-li-ho als sindicats. I punt. A partir d'ahí no tinc cap problema en dir que jo des del primer moment, com a extreballador i com a ciutadà, he estat molt en contra de l'estructura i la forma en la que s'ha fet À Punt. I ho deixaria clar en dos punts: una, he estat absolutament en contra de l'opinió en general, molt generalitzada, valga la redundància, de fer absolutament borrón y cuenta nueva i no tindre en compte ni els arxius ni res que haguera de vore en Canal 9. Per a mi és una errada important per dos raons: una, perquè una marca tarda molt en consolidar-se i, quan està consolidada i la gent ja comença a entendre-ho, esborrar-la i canviar-la per una altra cosa, que a més és difícil d'interpretar a què pertany, À Punt me sembla més una marca de calcetins de quan jo era jove. No, no ho entenc. O siga, això per una banda.

I, per una altra banda, el que dia, i és tota la documentació, quan estem veient que moltes televisions, sobretot l'espanyola, fan una explotació exhaustiva i prou interessant del seu fons de documentació, que si Cachitos de hierro y plomo, que si Viaje al fondo de la tele i coses d'estes. Ací tot el que ha passat, siga interessant o no siga interessant, està guardat als arxius i a ningú sembla que amb la intenció d'esborrar totalment Canal 9 del cap de la gent, no tenen absolutament el més mínim interès en dir joyas de tiempos pasados o veinticinco años atrás, res d'això. Això per una banda.

I, per una altra banda, en el que respecta al pressupost i, per tant, a la composició del personal de la tele, torne a estar absolutament en desacord, conec el paño, i crec que si era una barbaritat que hi hagueren 1. 400 o 1. 600 treballadors en la tele, també cal dir que en la primera època només eren 800 i la programació era pràcticament tota pròpia, i la que no era pròpia perquè estava Gestmusic i companya, es feia als platós de Canal 9.

Un model, si és que se li pot anomenar model, perquè jo crec que cap partit ha tingut un model de televisió de dir, mira, como la de Montreal o como la de Livorno, en Italia, o como la de Murcia, un model clar i discutir a partir d'ahí. No, s'ompli la boca de pública i després se va desmembrant tot al privat, tot al privat, tot al privat. I pense que una televisió amb un percentatge de programació pròpia, com el que se suposa que està contemplat en el contracte-programa i en la base fundacional, en 350-400 persones no es pot fer. Clar, si es té assumit que només fa falta en el lloc d'emissió un senyor que aprete el play i que agarre la cinta ací i la fique allà, i la cinta ha vingut o no ha vingut, evidentment, dels 400 sobren 355. Eixa és la meua opinió. Però, evidentment, amb eixa opinió tan, no sé com dir-ho, no sé, radical, radical, no podia ser el director de la tele, però el que sí que puc ser és una de les vuit, deu, dotze persones que reflexionen col·legiadament, que prenen decisions i que jo estaré a favor o en contra.

I desde luego solucions per a la manca de finançament. Respecte a la despesa entre els ingressos i augmentar la despesa, la meua opinió personal és que el servei públic no té per què estar directa i absolutament relacionat amb els ingressos. Jo crec que això passa en els ferrocarrils, passa en les carreteres, passa en les escoles i passa en tot. Unes coses són rendibles i unes altres coses no són rendibles. I no se pot llevar el tren que va a «Matapozuelos de abajo» perquè no és rendible, perquè ahí viu una gent que té dret al dret al tren i l'estat té l'obligació de ficar-li un tren i ficar-li llum elèctrica, i aigua i wifi. Pues igual hi ha uns elements que no són quantificables quan a rendibilitat econòmica, però que sí que són, com s'ha dit tota la vida una paraula molt sonora i molt important, vertebradors.

I parlant de vertebració, dir que les baixes audiències d'Alacant, desde luego, pel que jo veig d'À Punt, no té justificació que no se parle prou de las queridas comarcas del sur. El que passa és que a Alacant hi ha les circumstancies que hi ha, i jo he estat moltes voltes en festes d'Alacant, les Fogueres, i m'han tirat ous, i m'han dit: «Puta televisión, puta Canal 9». Cada subpaís, o comarca, o regió, o el que siga, o persona inclús, si anem d'un en un, cadascú té la seua opinió i hi ha les seues diferències respecte al centralisme de Valencia city, i què hem de fer. De tot l'espectre, de tot el mapa de la Comunitat Valenciana, l'audiència important és la mitjana. Si uns fiquen més, si uns altres fiquen menys, serà per a considerar-ho i estudiar-ho, però solucions màgiques de dir, más delegación allí, más horas de fiestas de allí, más personajes que vengan de allí, jo crec que no és, en este sentit sí que estic d'acord en la línia que té l'À Punt actual i el de fa sis mesos.

I crec que no me deixe res més. I si alguna cosa me la deixe, estic quasi segur que és que no tinc res a dir al respecte.

El senyor president:

Moltes gràcies, senyor Ribera.

En principi, donem per conclosa la reunió de la comissió. Esperem que, tant la senyora Blanes com el senyor Martínez, estiguen prompte per ací. I bé, hasta la pròxima.

És closa la sessió.

(S'alça la reunió a les 11 hores i 12 minuts)

