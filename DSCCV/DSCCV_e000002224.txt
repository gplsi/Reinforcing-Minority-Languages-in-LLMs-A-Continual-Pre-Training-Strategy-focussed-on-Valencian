Comissió de Medi Ambient realitzada el dia 30 d'abril de 2009. Comença la reunió a les 16 hores i 37 minuts. Presideix la diputada senyora Elena Bonet Mancheño. Reunió número 11.

Pregunta 155 al conseller de Medi Ambient, Aigua, Urbanisme i Habitatge, senyor José Ramón García Antón, sobre la instal·lació d'una planta de fertilitzants, que formula la diputada senyora Marina Albiol Guzmán (Agrupació de Diputats i Diputades No Adscrits) (RE número 29. 876, BOC número 124)

La senyora vicepresidenta:

(La senyora secretària passa llista per tal de comprovar si hi ha quòrum)

La senyora secretària:

La senyora vicepresidenta:

La senyora vicepresidenta:

(S'interromp la gravació)

La senyora Albiol Guzmán:

Gràcies.

En primer lloc, agrair poder avançar la pregunta. I vaig a això.

Volia preguntar-li al senyor conseller com està este tema i quina és la postura de la conselleria en relació a la planta de fertilitzants.

Gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyora Albiol, estem en un estat de dret, i davant qualsevol petició que formule una empresa, que vullga col·locar i posar en funcionament una activitat industrial, hem d'agarrar eixa sol·licitud, dur a cap la tramitació administrativa que correspon d'acord amb les lleis i, en eixa tramitació, s'analitza i avalua la viabilitat del projecte. Se determina i. Una volta avaluat i vista eixa viabilitat, se diu si se concedix o no se concedix l'autorització per a dur-lo a terme, però aplicant únicament i exclusivament criteris legals.

La posada en marxa de la planta de fertilitzants per la qual ha preguntat la seua senyoria requerix prèviament la concessió de l'autorització ambiental integrada, segons estableix la Llei 2/2006, de prevenció de la contaminació i qualitat ambiental.

En este procés estem ara. No se tracta de la intenció del Port de Castelló, se tracta de la intenció d'una empresa que pretén instal·lar una planta industrial en terrenys del port. Tampoc és en el polígon del Serrallo, però sí molt prop d'allí, però fora del polígon del Serrallo.

L'empresa titular del projecte va presentar la sol·licitud d'eixa autorització acompanyada de la documentació pertinent en la Conselleria de Medi Ambient el 14 de novembre de 2008. La conselleria ja ha iniciat la tramitació d'eixa autorització ambiental integrada en la qual s'avaluarà la viabilitat del projecte per a determinar si procedix o no la seua autorització.

Actualment mos trobem en la fase d'obtenció dels informes dels organismes competents que han d'intervenir en este expedient. La següent fase del procediment és la d'informació pública, en què la seua senyoria i qualsevol interessat podran al·legar tot el que estimen oportú.

En cas que se concedisca l'autorització, una volta acabada tota esta tramitació, es farà, per suposat, amb totes les condicions necessàries per a assegurar que el funcionament de l'empresa no comprometa la seguretat, la salut de les persones ni el medi ambient, d'acord amb els criteris i les exigències que en eixe sentit establisquen les lleis.

Però hui estem en un moment en què encara no podem dir ni sí ni no, sinó que estem esperant els informes dels organismes competents. Una volta tinguem eixos informes, separada, com dia abans, la informació pública corresponent. I en eixa informació pública, qualsevol interessat pot al·legar, pot presentar el que estime oportú sobre la conveniència o no conveniència d'eixa planta. Una volta rebudes eixes al·legacions, se procedix després a acabar eixa autorització ambiental integrada. Si és positiva, es dóna l'autorització; si no es positiva, no es dóna.

La senyora vicepresidenta:

La senyora Albiol Guzmán:

Gràcies.

Jo, senyor conseller, vaig a intentar il·lustrar-lo amb dades i amb arguments perquè no se li ha de concedir l'autorització a aquesta planta de fertilitzants.

Mire, segons les dades reflectides en el registre estatal d'emissions i fonts contaminants.

(S'interromp la gravació)

Bé. Com li dia, el País Valencià alberga 202 complexos industrials inclosos dins del registre d'empreses més contaminants de la Unió Europea. Del total d'estes 202, la província de Castelló n'acumula un total de 113, i s'erigeix com a un dels màxims exponents d'emissions contaminants a l'atmosfera i a l'aigua.

La província de Castelló concentra el 56% de les indústries contaminants del País Valencià, i és evident que Castelló no té el 56% de la població. Per tant, em sembla que està un poquet descompensat.

Esta proliferació d'indústries convertix les comarques castellonenques en un focus de pol·lució que afecta les condicions del medi ambient i l'aire que respirem els ciutadans i ciutadanes de Castelló, amb totes les conseqüències que açò té per a la salut.

I moltes d'aquestes indústries contaminants que té la província de Castelló, moltes es troben al polígon petroquímic del Serrallo, al port de Castelló. I el Serrallo li recorde que està situat en el districte marítim de Castelló, en el Grau, molt propet d'Almassora, molt propet de Castelló.

I entre les empreses que ja existixen en este polígon petroquímic estan quatre cimenteres, una planta de biodièsel, una nova planta de coc afegida a les actuals instal·lacions de BPO Oil, una central tèrmica, que ara impulsa una planta de cicle combinat, la petroquímica UBE Chemical, una central logística d'hidrocarburs i. bé, segur que em deixe alguna. És un llistat difícil d'igualar en cap altre lloc de la geografia espanyola.

I a tot açò, ara, damunt, volen sumar una nova planta de fertilitzants, que a més s'anuncia com la planta de fertilitzants més gran de tot l'estat, amb 200. 000 tones. I és un tipus d'instal·lació aquesta que té una correlació estadística demostrada en el fet d'una sèrie de malalties, com puguen ser càncers, asmes, malformacions fetals, avortaments, etcètera, etcètera.

Jo li recorde que les dades del registre d'empreses contaminants de la Unió Europea desvetllen, segons les últimes dades estadístiques que tenim disponibles, que són del 2005, que les empreses ubicades en el Grau de Castelló produeixen cada any més de 3. 348 quilograms d'emissions contaminants a l'aire. I a més, són 233. 000 quilograms de substàncies nocives, com níquel, coure, zinc, nitrogen, arsènic, etcètera, les quals s'expulsen a les aigües, a la mar, al Grau de Castelló. Li recorde: aquest polígon està a quilòmetre i mig del Grau de Castelló i a 500 metres de les primeres cases d'Almassora.

Per tant, crec que és una irresponsabilitat del Consell si se li donara l'autorització a aquesta planta fertilitzants, perquè el grau de contaminació que estem patint els veïns i veïnes del Grau, d'Almassora, de Castelló i de tota la comarca ja no és que siguen perillosos per al medi ambienta, és que són perillosos per a la salut de les persones. És que cada dia estem respirant milers de productes nocius.

Des del Consell el que no es pot fer en ningun moment es posar els interessos de les empreses privades per sobre dels interessos dels ciutadans i ciutadanes, per sobre de la salut d'aquestes persones.

Mire, al Grau de Castelló fa molts anys ja teníem una planta de fertilitzants, es dia Fertiberia, i van ser molts anys de lluita dels veïns i veïnes, van ser molt anys els que van fer falta per tal de poder desmantellar-la, moltes manifestacions, molta oposició ciutadana, com perquè ara, uns anys després, vinguen a posar una altra planta de fertilitzants. És que és el mateix que ja teníem i que ja es va desmantellar per l'oposició ciutadana.

Per això, jo el que li demane és que rectifiquen i que, és clar, no li donen l'autorització a aquesta planta, perquè hi ha arguments de sobra, perquè és que l'acumulació d'indústries contaminants al Grau de Castelló és ja de les més grans que podem trobar en tota la geografia espanyola.

I perquè, a més, hi ha un informe de Greenpeace sobre contaminació a l'estat espanyol, que considera que el cas més greu de contaminació de tot l'estat espanyol es troba a Huelva, perquè hi havia una planta de fertilitzants, que també es deia Fertiberia. I que aquest informe recalca que aquesta ciutat, Huelva, per culpa de la planta de fertilitzants que tenien ostenta el rècord espanyol de mortalitat per càncer, a més de ser la ciutat amb major taxa d'asmàtics, i una incidència major d'esterilitat, avortaments i malformacions de naixements. I aquest és el mateix tipus d'indústria que volen posar a un quilòmetre i mig del Grau de Castelló i a 500 metres d'Almassora.

Per tant, jo li demane que no li donen l'autorització a aquesta empresa, perquè hi han motius més que de sobra. I perquè, a més, no podem mirar només per una empresa en concret. El que hem de mirar és l'acumulació de tot el que s'està produint en el polígon del Serrallo.

Res més.

La senyora vicepresidenta:

Vamos a intentar colocar el tiempo primero, si les parece.

(Pausa) (S'interromp la gravació)

El senyor conseller de Medi Ambient, Aigua, Urbanisme i Habitatge:

Senyora Albiol, jo li agraïsc l'interés que té pel medi ambient i per la seguretat de la gent, de les persones, i perquè les coses es facen definitivament bé.

Jo dic: mosatros no tenim, en principi, res a corregir perquè encara no hem donat ninguna autorització. Jo li diria que a més d'esta exposició que ha fet aquí, que tindrem em compte i que la valorarem, que a més d'això, en el moment procediment oportú, que és en eixa informació pública, presenten les al·legacions amb tota la claredat i contundència que puguen. I li dic, sense cap dubte, que es tindran en compte i seran contestades per a vore de quina manera responem a esta qüestió.

Respecte al polígon del Serrallo, que comentava en quin estat s'encontra, la veritat és que les instal·lacions que s'han emplaçat en eixe polígon compten amb la corresponent autorització ambiental integrada. En la seua tramitació s'han recaptat els informes pertinents de tots els organismes competents. En cap cas s'ha aprovat ninguna instal·lació ni s'ha posat en marxa ni l'ampliació d'indústries perilloses que no s'ajusten a la legislació aplicable.

Dins de les mesures que ha pres la conselleria per a millorar la contaminació en la zona, el passat 26 de desembre de 2008, el Consell va aprovar els plans de millora de qualitat de l'aire de la zona Mijares-Penyagolosa, àrea costanera i de Castelló. Estos plans inclouen la zona del polígon del Serrallo.

L'objectiu d'este pla és garantir el compliment de la legislació relativa a la qualitat de l'aire, millorar-la tant com siga possible tècnica i econòmicament, fixar metes concretes per als seus perímetres crítics que permeten obtindre millores ambientals i que informen la planificació del desenrotllament urbà i industrial d'esta zona.

En novembre de 2008, la Conselleria de Governació va aprovar el pla d'emergència exterior. Este pla va entrar en vigor en desembre de 2008, després de la seua homologació per la comissió nacional de protecció.

¿Existix alguna limitació d'emplaçament d'establiments amb risc d'accident greu? La normativa que de manera específica regula l'ordenació del territori no establix directament un règim de distàncies mínimes entre les instal·lacions i els usos residencials. Les decisions urbanístiques relatives a l'assignació d'eixos usos tenen en compte la necessitat de mantindre les distàncies adequades entre les instal·lacions que generen el risc i els usos residencials i recreatius, però la normativa no establix amb caràcter general quines han de ser les distàncies, sinó que estes se determinen en cada cas.

Per la situació econòmica que estem travessant hui, vostés coneixen, igual que mosatros, que, per desgràcia, l'activitat industrial està sofrint una recessió important, i sobretot el que són les taulelleres en la zona de Castelló. Això també està duent a una venda dels drets d'emissió de CO

, en definitiva, a una disminució d'emissions de CO

importants.

I si bé és cert que la Comunitat Valenciana ha tingut un creixement important, en tant per cert, d'emissió de CO

, també és cert que l'increment de població que hem tingut és molt important, que el desenrotllament econòmic industrial i social que hi ha hagut en els últims anys és molt alt. I a pesar de tot això, estem per davall de la mitjana espanyola de forma important.

Per tant, volem fer les coses amb trellat, amb coneiximent i amb tota la garantia de tot el món. No anem a dir no a res sense estudiar-ho perfectament, ni anem a dir sí a res que siga una barbaritat. Però en la situació econòmica que estem travessant, i sense defendre a ninguna empresa en particular, sinó defendre el que és l'economia en general i els llocs de treball de tot el món, estem en l'obligació d'estudiar-ho i, si se pot fer, que se faja, i si no se pot fer, per descomptat, primer és el que és primer.

Moltes gràcies.

Pregunta 136 al conseller de Medi Ambient, Aigua, Urbanisme i Habitatge, senyor José Ramón García Antón, sobre la llei de camins ramaders, que formula el diputat senyor Francesc Signes Núñez (GP Socialista) (RE número 29. 693, BOC número 124)

La senyora vicepresidenta:

(Inoïble)

El senyor Signes Núñez:

Sí, moltes gràcies.

Senyor conseller, ¿en quin estat es troba l'elaboració de la llei de camins ramaders de la Comunitat Valenciana?

Gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Doncs, se troba en un esborrany de llei que anem a dir «de camins de La Generalitat», que està en esborrany aquí, que ha iniciat la tramitació. O siga, que està dins de la mateixa conselleria, en què les distintes direccions generals donen una opinió sobre este esborrany de llei per a iniciar la tramitació a través del Consell. Jo espere que en quinze dies tinga el Consell. , autoritze ja definitivament l'emissió a les altres conselleries i al Consell Jurídic Consultiu, per a tindre, diguem, l'avantprojecte de llei i poder-lo presentar en Les Corts de forma prou ràpida.

La senyora vicepresidenta:

El senyor Signes Núñez:

Gràcies, senyor conseller.

Anem a vore, vosté coneix perfectament que hi havia un avantprojecte de llei de camins ramaders de la Comunitat Valenciana que va ser aprovat pel Consell en març del 2006 i definit per l'aleshores conseller de Territori, el senyor Blasco, com una llei necessària que contemplava, deia Blasco, no solament allò establert en les directives europees, sinó també allò marcat al nostre Estatut en l'article 149. 1, clàusula 233, que dóna competències exclusives en esta matèria a la Generalitat valenciana.

També el senyor Blasco, just ara fa tres anys, destacava la conveniència d'esta llei en un moment en què existia, en aquell moment i segons el conseller, un gran canvi econòmic, social i estructural. L'avantprojecte, com he dit abans, fou aprovat pel Consell, després pel Comité Econòmic i Social i tramitat a Les Corts, la Mesa de les quals, en la reunió celebrada el 28 de novembre de 2006, acordà tramitar-lo remetent-lo a la Mesa de la Comissió d'Agricultura, Ramaderia i Pesca i publicant-se al butlletí oficial de Les Corts el dia 16 de gener de l'any 2007, és esta la publicació d'este avantprojecte.

La legislatura passada finalitzà sense que s'aprovara la llei, sense que fins ara, en este moment en què vosté acaba de respondre, el Consell haja tornat a tramitar l'avantprojecte ni donar cap explicació sobre què passava amb eixe avantprojecte ja aprovat i remés a la Comissió d'Agricultura de Les Corts, ni tampoc sense que s'haja expressat fins a hui la voluntat d'elaboració d'un nou avantprojecte, tal i com vosté molt bé ha explicat, una prova més, senyor conseller, segons el nostre parer, de la desídia, de la inacció o de l'esgotament polític del seu projecte.

Tot un ric patrimoni de camins ramaders conformat per una xarxa de 16. 000 quilòmetres, del quals 2. 000 disposen d'una protecció especial, sense una llei que el regule i protegixca. 16. 000 quilòmetres de sendes i assagadors protegits des del segle XIII

pels reis de la Corona d'Aragó fins al segle XVIII, que ara no gaudixen de cap regulació ni protecció, només que de la bàsica de la llei estatal de 23 de març de l'any 1995, en la seua nova utilitat relacionada amb les activitats recreatives i ambientals com el passeig, senderisme, corredores ecològics o vies naturals, a través de les quals es connecten distints espais naturals i a on han trobat acomodament multitud d'espècies de la fauna i flora valencianes, quan no han arribat a tindre elles mateixes, les sendes i els assagadors, la consideració d'espais dignes de conservació pels hàbitats que alberguen i pels seus valors paisatgístics.

Conseller, la meua primera intervenció era que tenien de rescatar i de forma immediata del limbe en què es trobava l'avantprojecte aprovat pel Consell i tramitat a Les Corts des de fa dos anys. Segons el meu parer no existia ni en l'últim any de l'època de González Pons ni en els dos primers anys seus de legislatura cap justificació d'allò que estava passant, és a dir, el més absolut desinterés, com he dit abans, descoordinació entre conselleries potser, o, el que seria més greu, falta de voluntat política. Desmemòria, també podria haver segut, de tindre la llei pendent, o el desbordament per tindre de dedicar tots els esforços a justificar altres qüestions, que és el que els està ocupant en estos temps últims més que res, ¿no?

Però, bé, pareix ser que aquell avantprojecte de llei quedarà definitivament, digam aparcat, n'hi ha un nou projecte de llei en la conselleria, no sé si és més ampli, pel títol que vosté diu que s'ha donat el nou projecte de llei, pot ser que siga un projecte que abrace més coses que el mateix projecte de llei aprovat ja de camins ramaders. Bé, doncs, espere i desitge que, bé, que l'agilitat dels treballs que tinguen de fer-se dins de la seua pròpia conselleria i que el més aviat possible, doncs, passe a tramitació a Les Corts.

Gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyor Signes, no estava en l'oblit i se coneixia perfectament que hi havia, doncs, un avantprojecte de llei que havia estat en Les Corts i que ha servit, sense ningun dubte, de base fonamental, i este té alguna novetat, però la base fonamental és el que hi havia, però enteníem que era un tema important, i. , bé, i alguns problemes hi ha hagut dins de la casa, continuant el seu desenrotllament.

Però com vosté dia, se tracta de 16. 000 quilòmetres de vies. 16. 000 quilòmetres, no hi ha ninguna comunitat autònoma que tinga tants quilòmetres de camins de La Generalitat o de vies pecuàries, que ha vullgut posar eixe nom de camins de La Generalitat, perquè hui ja, dir vies pecuàries no té ningun sentit, no és el que va per ahí, però sí que són de titularitat de La Generalitat i volem mantindre eixos camins, que és una ret incomparable, 16. 000 quilòmetres.

Volem, en eixa llei, potser com als tres apartats, diguem, més nous i potser distints d'altres lleis que hi puga haver en altres comunitats, està el que és conservar la propietat. En els 16. 000 quilòmetres d'estos camins, que estan classificats, se va a conservar la propietat com a domini públic de la Generalitat valenciana, o la servitud natural en el seu pas quan s'encontren. , perquè hi ha, vosté sap, molt casos que conforme se van definir en un moment determinat estes vies pecuàries, la seua amplitud, no el traçat, però sí la seua amplitud, hui hi ha una baralla tremenda, perquè podem encontrar-mos edificacions dins d'eixa via, o podem encontrar-mos propietat privada en la seua titularitat dins d'eixa via, i cal vore de quina manera resolem este problema mantenint el que és el domini públic en tot el que està clar i se pot mantindre, i el que és una servitud natural en aquell cas en què hi ha una propietat privada i que hi ha una discussió, però que això se mantinga.

Per tant, anem a fer una ret de camins de La Generalitat que és complementària i molt interessant a les infraestructures de carreteres o a la infraestructura verda que estem desenrotllant, ¿eh? I d'alguna manera, eixe projecte d'infraestructures verda, amb este projecte o amb esta llei, també hi té molt a vore.

El segon punt important és la integració en l'ordenació urbanística, en les zones urbanes, eixos passejos albereda que el que és estos camins de La Generalitat com a domini públic que són, no van a comptabilitzar mai com a zona verda, de forma que és una zona verda o un camí addicional que se respectarà ahí, i com a propietat de La Generalitat tindran la seua compensació dins de la reparcel·lació o dins de la normativa que se desenrotlle en cada cas, de forma que queda clar.

Perquè, hui, encara que estem seguint uns criteris, no estan massa clars. Al final, se sol resoldre prou bé, però jo crec que devem deixar-ho totalment clar, que a on hi ha una via pecuària, un camí de La Generalitat que té un ample de 50 metres, i això està dins d'una delimitació d'un sòl que cal desenrotllar, això és domini públic, això, per tant, té una superfície que correspon a La Generalitat i, si se tracta com una zona com se deu tractar per a respectar este. , eixa propietat o eixa servitud natural, que se permet dins d'eixa servitud, dins d'eixa propietat, que hi haja una via pública, via pública de carrer o via pública d'accés, en una part d'eixe camí, i la resta, com a compensació de fer això, se pot, se deu i s'obliga que se mantinga i se conserve en les condicions de camí, de forma. , i serà com una zona verda, però no verda a comptabilitzar, que tindran d'afegir la superfície que el pla establisca per a zones verdes, a més d'esta.

Esta infraestructura s'integra i, al seu costat, se restaura mediambientalment en les infraestructures viàries. Hi ha casos en què hi haurà alguna infraestructura viària que pot cabre per ahí. Tenim algunes vies pecuàries avui, o camins de La Generalitat, aprovada la llei, que tenen més de setanta metres i, tanmateix, estan utilitzant-se en algun cas, part d'eixe camí com a accés a una zona determinada. Doncs, en molts llocs eixe accés se podrà integrar, eixa infraestructura, i a costa d'eixa infraestructura se restaurarà mediambientalment tots els camins de La Generalitat que estiguen dins d'eixa zona. Tot açò se regula d'una forma clara, de forma que se respecte el que es respecte el que és el domini públic i se respecte com a domini públic o com a servitud natural.

Potser per les coses més, bé, doncs, més singulars que té esta llei o este avantprojecte de llei en comparació amb el que s'havia tramitat fins ara. Va molt de veres i ja estem acabant de vore-ho en La Generalitat i, com li dic, este divendres pròxim no, a l'altre, jo espere que el Consell done ja l'autorització per a la tramitació oficial del que és este avantprojecte de llei.

Pregunta 153 al conseller de Medi Ambient, Aigua, Urbanisme i Habitatge, senyor José Ramón García Antón, sobre la llei de conservació dels espais naturals, que formula el diputat senyor Francesc Signes Núñez (GP Socialista) (RE número 29. 754, BOC número 124)

La senyora vicepresidenta:

El senyor Signes Núñez:

Sí, moltes gràcies.

Senyor conseller, ¿en quin estat es troba l'elaboració de la nova llei de conservació dels espais naturals de la Comunitat Valenciana?

Gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyores i senyors diputats.

Senyor Signes, m'agradaria dir-li que la tenim tan avançada com la que acabe de dir-li, però no és aixina. Ahí tinc de reconéixer que per molts motius, i un perquè a final de 2007 se va promulgar una nova llei bàsica de l'estat, i s'havien rebut abans de l'inici de tramitació de l'avantprojecte de llei diverses al·legacions, diverses observacions i diverses puntualitzacions sobre el que teníem de fer, bé, doncs, estem treballant en un document, un document que jo espere que a final d'este any que estem, 2009, puguem tindre'l totalment acabat.

Pregunta 161 al conseller de Medi Ambient, Aigua, Urbanisme i Habitatge, senyor José Ramón García Antón, sobre la taxa d'emissió de diòxid de carboni, que formula el diputat senyor Francesc Signes Núñez (GP Socialista) (RE número 30. 000, BOC número 126)

La senyora vicepresidenta:

(inoïble per raons tècniques)

El senyor Signes Núñez:

Sí, senyor conseller, l'actual llei d'espais naturals protegits de la Comunitat Valenciana, com vosté sap, fou aprovada l'any 1994 pel govern socialista presidit per Joan Lerma en aquells moments.

És necessària l'adaptació d'eixa llei, de la llei vigent, al marc legislatiu europeu, centrat en la ret Natura 2000 i que les zones ZEPA, d'especial protecció d'aus, i que els llocs d'interés comunitari, LIC, queden incorporats legalment a la xarxa d'espais naturals protegits de la Comunitat Valenciana.

També en este tema, com en la llei de camins ramaders, senyor conseller, el Consell va aprovar el dia 13 d'octubre de 2006, cosa a què vosté no ha fet referència, un avantprojecte de llei de conservació dels espais naturals del que res se sap. No arribà a entrar en Les Corts, res se sap i vosté tampoc ha fet referència a eixe avantprojecte que aprovà el Consell.

Era un avantprojecte. , el seu antecessor en la conselleria, el senyor González Pons, fa dos anys. Bé, tampoc és qüestió que cada conseller faja el seu avantprojecte, però, bé, ahí està eixe avantprojecte del que vosté res ha dit i s'aprovà el 13 d'octubre de 2006. Fa dos anys i mig, l'aprovació d'este avantprojecte, que deu haver acabat també com el de camins ramaders, oblidat en algun calaix de la conselleria, si no, no entenc com vosté no fa referència a ell, i en el programa electoral del Partit Popular, també per a les últimes eleccions autonòmiques, en el punt 1. 235, es prometia l'aprovació de la llei autonòmica de conservació dels espais naturals, també.

En la seua intervenció, senyor conseller, davant el Ple de Les Corts el dia 10 de setembre de 2007, per a explicar les línies generals de la política de la seua conselleria en esta legislatura, vosté tornava a prometre, literal, una llei de conservació dels espais naturals, en castellà ho dia, que actualitzara la nostra actual normativa fent-la més d'acord amb les normes europees. Fa dos anys, fa dos any i, per la resposta que vosté acaba de donar, senyor conseller, em sembla que. , i com vosté molt bé ha reconegut també, em sembla que este avantprojecte de llei que està elaborant està prou, prou verd, prou més verd, com vosté ha dit, que el de camins ramaders.

Senyor conseller, vosté ha promés per a esta legislatura una llei de conservació dels espais naturals de la Comunitat Valenciana, del que estem parlant, vosté ha promés una llei de camins ramaders, que ja he explicat que està pròxima a finalitzar, vosté ha promés una nova llei forestal, vosté ha promés una llei contra la contaminació lumínica, vosté ha promés una llei de responsabilitat ambiental, vosté ha promés una llei de pesca en aigües interiors de la Comunitat Valenciana,

una llei d'accés a la informació en matèria de medi ambient, ha promés també una llei valenciana d'aigües i ha promés una remodelació de la llei de residus de la Comunitat Valenciana. Nou lleis, senyor conseller, de les quals, en l'equador de la legislatura, no en sabem res de cap d'elles, només que de la de camins ramaders i esta d'espais naturals que vosté acaba d'explicar.

I això per no parlar, senyor conseller, del cabàs de plans i programes promesos, alguns d'ells obligats per llei, com tots els que deriven de la LOT, i altres discorreguts, segurament, per alguns caps pensants en la seua conselleria, dels quals, de tots, d'uns i altres, tampoc en sabem res.

¿Sap quina és l'única iniciativa legislativa que vosté ha aprovat en estos dos anys legislatura, senyor conseller? Sí que ho sap, efectivament: el canvi d'adscripció de la Conselleria d'Infraestructures a la de Medi Ambient de l'Institut Cartogràfic Valencià, que no presenta cap innovació legislativa. És l'única llei que vosté ha portat en dos anys, en l'equador de la legislatura a estes Corts.

Per tant, senyor conseller, crega'm que lamente dir-li-ho, però vosté és un conseller poc útil.

I lamente dir-li-ho, però també és un conseller, a més de poc útil, també ho és poc útil per a la Comunitat Valenciana.

Senyor conseller, pose's les piles i comence a treballar, si no vol convertir-se en el conseller més, amable,

però el més ineficaç de tots els que han dirigit la seua conselleria

-i això de l'amabilitat és una flor-. I tinguent en compte, senyor conseller, quins han segut alguns titulars anteriors de la seua conselleria, això ja tindria un gran mèrit.

Moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyores i senyors diputats.

Senyor Signes, per a ser dijous per la vesprada, vespra del dia 1 de maig, no està mal la seua intervenció. Però anem a ser útils.

Dins de la utilitat o no de les lleis, que no és que jo estiga en contra de fer moltes lleis, però estic molt més a favor de fer poquetes lleis que servisquen per a coses.

¿Eh? Deixe'm ara. Jo l'he deixat a vosté que diguera tot el que siga. No sé la utilitat que ha tingut com a alcalde del seu poble ni la que té com a diputat, però deixe'm que jo acabe.

Li dia que sóc més partidari de fer poquetes lleis, fer-les comprensibles, fer-les desenrotllables i que servisquen per a tots, i, si podem fer, fer-les d'acord. Hem aprovat algun decret llei, hem aprovat algunes coses, i estem treballant en alguns temes amb alguns companys del seu partit, que no sé si l'informen o no, per a intentar avançar en algunes lleis determinades, que mos agradaria poder dur a cap, perquè les considerem, eixes sí, molt importants.

Però parlant d'esta, i parlant del que vosté dia que hem vingut hui de la llei sobre la conservació dels espais naturals. Quan jo li dia abans que s'havien rebut una sèrie d'al·legacions, una sèrie d'observacions, estava referint-me, com vosté comprendrà, a eixa tramitació de l'avantprojecte de llei d'octubre del 2006. O siga, sí hi féem referència. I li dia, que no hi ha fet vosté referència, que a final del 2007 se va promulgar una nova llei bàsica de l'estat del patrimoni natural i de la biodiversitat, en vigor des de fa poc més d'un any, que va fer necessari adaptar esta nova realitat normativa espanyola a l'avantprojecte de llei que estàvem mosatros elaborant.

Per tant, és de veres que duem un retard, però és de veres que durant eixe temps hi ha hagut una llei bàsica, que té molt a vore en esta llei, que mos obliga a fer una sèrie de modificacions. Eixes aportacions de la nova llei valenciana d'espais naturals quant a la gestió i funcionament seran múltiples, incrementarà la funció en la gestió i integra els espais de la ret Natura 2000. La nova llei potenciarà els mecanismes de participació ciutadana i municipal, i també entre altres novetats, fomenten, en major mesura, l'ús públic dels espais de manera que, tant l'estudi i la investigació com l'ensenyament i el gaudi ordenat del mig, siguen sostenibles i continuen propiciant la conservació a mig i llarg termini.

Mentrestant, és cert que no estem desprotegits, com vosté molt bé ha dit i jo li reconec, cosa que vosté devia fer de tant en tant, doncs hi ha vigent una Llei 11/1994, que governava el Partit Socialista, i és una llei que ha servit d'una forma important per a conservar els espais naturals i ha fet un bon paper. Entenem que és una bona llei, que, per tant, per això ha durat el temps que ha durat i que ara anem a modificar-la. I, entre altres coses, la modifiquem, perquè ja hi havia un avantprojecte que anava en eixa direcció i tenim eixa obligació, i perquè, a més, hi ha una llei bàsica estatal de desembre del 2007 que mos obliga. , -de 13 de desembre- que d'alguna forma obliga a modificar la normativa que teníem en este aspecte, i hem de tindre-la en compte. I anem a treballar en eixa direcció.

Jo, senyor Signes, me sent prou orgullós del temps que duc en el govern valencià, que espere -no per mi, sinó pels valencians, i no per la meua figura, sinó pel partit i el govern que hi ha- que dure molt de temps, perquè ha demostrat que és prou eficaç, molt més que altres governs que han durat

algun temps paregut i no han demostrat eixa eficàcia i eixa eficiència.

Gràcies.

La senyora vicepresidenta:

El senyor Signes Núñez:

Gràcies, presidenta.

Senyor conseller, sobre la utilitat meua, com alcalde de l'Alcúdia, la ratifiquen en quatre majories absolutes, quatre majories absolutes pels meus veïns i veïnes, cosa que vosté, doncs, no se sotmet directament als vots dels ciutadans. I, per tant, no podem saber el que pensen els ciutadans de vosté; de mi, sí.

També permeta que li diga que el meu partit m'informa puntualment de les negociacions que es duen, i de l'única negociació que està portant-se en el tema de la LUV vosté sap, senyor conseller, que fa temps que les negociacions estan -digam- parades.

Però de totes formes, senyor conseller, quina és, a dia de hui. Sí, sí estan parades des de fa temps. Sí, està això parat no sé per què.

Quina és, a dia de hui, senyor conseller, la taxa d'emissió de diòxid de carboni per quilovat/hora produït a la Comunitat Valenciana? I, quina és la nostra situació comparativa en relació a la mitjana nacional?

Moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyor Signes, la taxa d'emissió de CO

per quilovat/hora produïda en les centrals elèctriques de la Comunitat Valenciana és de 181 grams de CO

per quilovat/hora, mentres que el conjunt d'Espanya se situa en 370 grams de CO

per quilovat/hora, més del doble de la taxa valenciana, segons els balanços energètics del 2007 publicats per la Conselleria d'Infraestructures i pel Ministeri d'Indústria respectivament.

La senyora vicepresidenta:

El senyor Signes Núñez:

Senyor conseller, la Comunitat Valenciana en l'any 2007 representava el 7,5% del total de les emissions d'efecte hivernacle de l'estat espanyol. Una xifra que és veritat -he de reconéixer-li, en principi, només en principi- que no és excessivament mala, no és excessivament dolenta, si tenim en compte que en eixe mateix 2007 el nostre PIB representava un 9,8% del total espanyol i la població valenciana, el 10,8%. Per tant, representar que l'emissió de diòxid de carboni fóra de 7,5%, en principi, no és mala.

Ara bé, som la cinquena autonomia en emissions, senyor conseller, després de Catalunya, Andalusia, Astúries i Castella-Lleó, tampoc

(inoïble)

. és veritat, és a dir, que tampoc som la primera.

Si a estes dades objectives, senyor conseller, introduïm els fets que eixes quatre comunitats que li he dit que estan per davant de nosaltres en emissió de diòxid de carboni, totes tenen centrals tèrmiques de carboni i nosaltres no, un element, i, a més, un segon element, que la major part de l'energia que es genera ací a la nostra comunitat es fa a la central nuclear de Cofrents, que no emet diòxid de carboni, com se sap, arribarem a la conclusió que no estem tan bé, no estem fent el suficient esforç per reduir els casos d'efecte hivernacle i lluitar contra el canvi climàtic. No estem tan bé comparativament amb la resta d'autonomies de l'estat.

I altres dades, senyor conseller, que il·lustren el que acabe de dir, en Espanya. -i les dades que vaig a dir són de l'Agència Europea de Medi Ambient, del Ministeri d'Indústria, del Ministeri de Medi Ambient, del Ministeri d'Economia, l'INE, l'IDAE i empreses privades com Repsol, etcètera, etcètera- en España, entre 1990 -any base de Kyoto- i l'any 2007, els gasos d'efecte hivernacle augmentaren un 152% en tot l'estat espanyol, mentres que a la Comunitat Valenciana, en eixe període, 1990-2007, ho varen fer en un 185%. És a dir, estem, senyor conseller, un 33% per damunt de la mitjana espanyola en augment d'emissions de CO

. És una altra visió.

Senyor conseller, vosté sap que el transport, exactament, representa el 35% del total de les emissions de CO

de la nostra comunitat, havent experimentat un augment de més del 90% en les emissions de CO

-el transport- entre l'any 1990 i l'any 2007. És més, un 40% d'eixe 185% que han augmentat les emissions de CO

, entre l'any 1990 i l'any 2007, se deu al transport. Ahí està, senyor conseller, una part important del problema.

Vosté dia el dia 19 de setembre, també, de 2007, en presentar les línies d'actuació de la seua conselleria per a esta legislatura que «una política a la que el Consell quiere dar una prioridad especial es la política relacionada con el cambio climático». No ho han fet, senyor conseller. Vostés s'han alineat amb els escèptics del canvi climàtic. I proves de promeses incomplides pel senyor Camps i el Partit Popular hi ha moltes, hi ha moltíssimes.

És a dir, totes les promeses fetes arran de la reunió del Panell d'Experts del Canvi Climàtic de l'ONU ací, a la Comunitat Valenciana, respecte a la creació en la Ciutat de les Ciències d'un parc relacionat amb el canvi climàtic; la reunió del Foro Mundial del Desarrollo Sostenible, que havia d'haver-se fet ací a València el dia 17 de novembre de l'any 2008 i del que res sabem; la disminució de la consignació pressupostària per a 2009 per part de la seua conselleria respecte a canvi climàtic; la seua promesa electoral, senyor conseller, de crear una subsecretaria autonòmica dedicada al canvi climàtic, depenent de la vicepresidència econòmica, tampoc s'ha fet i s'ha creat una simple direcció general que compartix competències amb la qualitat ambiental; etcètera, etcètera.

Senyor conseller, per tant, estant donant l'espatlla al canvi climàtic.

Treballem pel foment de l'ús de biocombustibles -bioetanol i biodièsel- en l'assignatura del transport. Posen-se, senyor conseller, a treballar en eixe tema.

Negocien amb els fabricants de vehicles de la nostra comunitat per a fomentar la fabricació de vehicles híbrids i adaptats al bioetanol 85%. Assessoren les pimes de la Comunitat Valenciana i implanten ajudes a inversions en tecnologies eficients. Promoguen l'eficiència energètica en l'edificació.

Treballen, treballen de veritat, senyor conseller, en la lluita contra el canvi climàtic, perquè eixa és una de las prioritats que, en este moment, tenim no únicament a la Comunitat Valenciana i a l'estat espanyol, sinó a nivell mundial, i vostés no estant fent l'esforç que haurien de fer en este tema.

Moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyor Signes, vosté sap que no fa massa vam aprovar l'Estratègia valenciana davant el canvi climàtic.

No, no, no és de veres. Açò se va aprovar. És un document que vosté coneix perfectament. Jo crec que en algunes xarrades o en alguns llocs també va aparèixer vosté, on se donava a conéixer este document.

Li acabe de donar unes xifres del que és la taxa d'emissió de CO

per quilovat i hora en esta comunitat, que resulta que són aclaparadores: 181 grams per quilovat i hora d'emissions en la comunitat, mentre que al conjunt d'Espanya, 370 grams de CO

per quilovat i hora.

Ara vosté me diu: «No, és que altres fan energies. centrals tèrmiques i vostés aquí, no». Bé, perquè estem exigint altre tipus de coses. Estem exigint altre tipus de coses.

El que està posant-se són centrals de cicle combinat perquè estem en un pla eòlic molt important i, a més, hi ha una central nuclear amb unes condicions, està funcionant. I, a més, li diria més: crec que devíem començar, a nivell estatal -com deu ser-, un debat sobre l'energia nuclear, que vostés no s'atrevixen.

Hi ha algun, hi ha algun governant, exgovernant, que va ser el que va fer això que els agrada a vostés dir de tant en tant, el. Com se diu? Qualsevol per a visar alguna cosa? El què. ? Eh? No, un salvem, no. Una moratòria, una moratòria. Va fer la moratòria nuclear. Bé, doncs el mateix que va aprovar la moratòria nuclear i que va dir que cal fer. a posar. i va parar totes les nuclears que estaven en marxa, és el que hui és un dels majors defensors que hi ha d'este tipus de política i d'este tipus de debat i de discussió, el senyor Felipe González.

A vore si el fan un poquet de cas i comencem a parlar d'eixes coses, com en altres països d'Europa està fent-se i estan posant-se en marxa, perquè si no, tindrem l'energia més cara del món, perquè tampoc se pot col·locar un parc eòlic en qualsevol lloc. Hi ha també problemes mediambientals importants que vostés coneixen i no se pot.

Per tant, l'energia, a més de ser més cara, també té uns problemes determinats. Per tant, s'haurà de fer alguna cosa. S'haurà de fer alguna cosa per a aconseguir tot açò.

I eixe debat és seriós i és rigorós i no demagògic, i eixe és el que vostés devien d'abordar. Però a açò, li té vosté un poquet de por. Eixe no li agrada massa.

Per tant, estem veient que se tracta d'un diferencial molt positiu. Estem parlant que a les centrals elèctriques de la Comunitat Valenciana se genera menys de la meitat de CO

per quilovat i hora produït en el conjunt d'Espanya.

El pla de desenvolupament suposa arrimar-nos a un objectiu d'incrementar la producció elèctrica autòctona eliminant el dèficit d'importació, com el pla eòlic i també l'energia solar, l'energia fotovoltaica, que s'ha donat en els últims anys un avanç important.

Però jo he de dir les precaucions que cal tindre amb eixa energia, que té el preu de cost que té i, per tant, cal subvencionar-la de forma molt important, i açò ix del

de tots els espanyols, de la butxaca de tots els espanyols.

Per un altre costat, si mos fixem en les dades que se van publicar en l'Estratègia valenciana contra el canvi climàtic, també li he de dir que podem estar raonablement satisfets perquè. i més en este tema, sense caure en una autocomplaença total. Però si prenem la dada més negativa possible a la Comunitat Valenciana, emetríem quasi un 10% menys de CO

per habitant que la mitjana de tot Espanya, se genere esta energia on se genera. Per tant, no devem estar tan mal com vosté diu.

A més, vaig a avançar-li una dada, senyor Signes, oficiosa que encara no s'ha publicat i és que, en 2006, la tendència general va ser inclús millor i vam aconseguir disminuir les emissions per càpita quasi un 3% fins les 8,84 tones de CO

equivalent per habitant a l'any, enfront del 9,69 del conjunt d'Espanya: un 9% menys d'emissions a la Comunitat Valenciana que en el conjunt d'Espanya, la qual cosa mos arrima, poc a poc, a l'objectiu de l'estratègia valenciana de 8,5 tones com a mitjana per al període 2008-2012. Jo crec que el tema no està mal.

És cert que les emissions de CO

van augmentar un 85% -com comentàvem abans- en el període 1990-2007, però és cert que, en eixe període 1990-2007, la població ha augmentat de forma important.

Per tant, eixe. i el desenvolupament econòmic i social que hi ha hagut en eixe temps ha sigut tremendament important, i això fa que per eixe increment de població del 22%, més eixe increment de desenvolupament, al final hi haja hagut un augment important del CO

, però menys del 85% -de l'ordre d'un 40%, si tenim el compte el valor de l'increment de la població- i que està per baix de la mitjana espanyola -com deia abans- de forma important.

I que en l'Estratègia valenciana contra el canvi climàtic se van abordar una sèrie de mesures importants, entre elles, bé, lluitar sobre l'emissió difusa -potser la més important de totes-, vehicles i el que fa cadascuna de les persones que estem vivint per ahí.

I el transport, sense cap dubte, és un dels majors emissors de CO

i vosté no podrà negar-me que, des d'este govern, s'ha desenvolupat una política de transport rigorosa, seriosa, potent, d'una forma molt important i molt repartida en tota la comunitat.

A l'àrea metropolitana de València, s'ha fet la inversió en metro, tramvia, més gran que s'ha fet mai. En l'àrea metropolitana d'Alacant, està fent-se també la inversió més important.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

. en eixe tipus de transport que s'ha fet mai.

I en l'àrea metropolitana de Castelló, també.

Inversions importantíssimes fetes per este govern i abandonades totalment en l'època que vostés van tindre la responsabilitat de governar.

Pregunta 166 al conseller de Medi Ambient, Aigua, Urbanisme i Habitatge, senyor José Ramón García Antón, sobre una fàbrica de paper a Mislata, que formula la diputada senyora Mónica Oltra Jarque (GP Esquerra Unida-Bloc-Verds-IR: Compromís) (RE número 32. 838, BOC número 137)

La senyora vicepresidenta:

La senyora Oltra Jarque:

Sí, és una cosa.

Bona vesprada, diputats i diputades.

Senyor conseller.

Presidenta, gràcies.

Efectivament, per a formular una pregunta que no acaba d'entendre per què no totes les que vàrem fer. Esta pregunta la vàrem fer primer per escrit. Se'ns va rebutjar per part de la Mesa de Les Corts, com ve sent últimament habitual.

Desconeixem el motiu per què se'ns va rebutjar, perquè no se'ns explica tampoc, però el cas és que la vam presentar oral al ple, esta i algunes més que tenen a vore amb la mateixa problemàtica a Mislata i relacionada amb els productes tòxics.

I, per tant, des de la 32. 838 fins a la 32. 843, jo les entenc acumulades a esta, encara que no estan publicades. O a la millor, cada Comissió de Medi Ambient anem a parlar d'este tema. No ho sé. No acabe d'entendre la dinàmica d'estes Corts, però bé, supose que és així.

El cas és que jo li pregunte sobre esta empresa, la fàbrica de Mislata que expulsa aire i fums negres, sent estos exhalats per la població i per dos col·legis, en concret, que hi ha molt a prop, que són l'Amadeo Tortajada i Jaume I. Si és tan amable de contestar sobre este punt.

Moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Senyories.

Senyora Oltra, a esta pregunta en concret, que és la que jo, sens dubte, tinc informació que havia de contestar, he de dir-li que el Consell té informació instantània de les concentracions dels principals contaminants atmosfèrics que se produïxen, no sols a Mislata, sinó a qualsevol punt del territori de la comunitat, a través de la ret valenciana de vigilància i control de la contaminació atmosfèrica i que compta amb estacions automàtiques que subministren esta informació.

A més, estes dades se completen amb els procedents de la ret manual i la ret d'estacions mòbils. La ret mos permet tindre un coneixement exacte d'eixos nivells i l'objectiu que perseguim amb este control és previndre les possibles superacions del nivells límit establits per a la contaminació atmosfèrica.

Aquí tenim entés que està dividit el territori de la comunitat. Se distribuïx en un total de 14 zones i 4 aglomeracions. Mislata es troba dins de l'aglomeració ES 1. 016, que comprén les comarques de València, l'Horta Nord, l'Horta Sud i tal.

Per a concloure, i al marge d'este eficaç instrument que tenim, com he dit, permet que tinguem eixe coneixement exacte.

Per un altre costat, se sol·licita la corresponent autorització ambiental integral per part de l'empresa titular de l'activitat que se pretén posar en funcionament, com els condicionants ambientals que en ella s'imposen.

Per un altre costat, quan se presenten denúncies per activitats il·legals per mancar dels corresponents permisos o autoritzacions. i en concret, l'associació de mares i pares d'alumnes d'un dels col·legis que se citen en la pregunta, va presentar un escrit denunciant una suposada emissió d'una caldera de fueloil en una fàbrica de Mislata, que me figure que serà este el tema.

En este moment estàvem tramitant l'autorització ambiental integrada de l'empresa en qüestió i les al·legacions presentades se van incorporar a la tramitació d'eixa autorització ambiental.

En estos moments ja s'ha resolt l'autorització ambiental integrada i el motiu de les queixes ha quedat resolt totalment.

Recentment, també a Mislata, hem iniciat un expedient sancionador per presumpta infracció de la Llei 34/2007, de qualitat d'aire i protecció de l'atmosfera, per emissions de fum negre.

Fins a la data no tenim constància de cap altra denúncia o incident a Mislata per emissions de fums contaminants i si la tinguérem estaríem, per descomptat. ho sabríem perquè, efectivament, s'haurien superat els nivells permesos i se causarien uns danys ambientals i hauríem d'adoptar les mesures oportunes per a posar fi a eixa situació.

Dels dos que vam conéixer, i fundamentalment de la del col·legi, s'estava tramitant l'autorització ambiental integrada, se van incorporar i se van solucionar. És el que jo tinc coneixement fins ara.

La senyora vicepresidenta:

La senyora Oltra Jarque:

Si, senyor conseller, li agraïsc la resposta. Li agraïsc.

M'ha paregut entendre, entre el que he pogut entendre de la intervenció, que s'havia iniciat un expedient sancionador a l'empresa -estem parlant de l'empresa Payá, la fàbrica de paper- per contaminació atmosfèrica, per l'emissió de fums negres a l'atmosfera. Correcte? És el que m'ha paregut sentir-li.

Val. No, és per a saber també. No li vaig a dir que no ho ha fet vosté si ho ha fet, però volia cerciorar-me.

Nosaltres, les informacions que tenim del municipi de Mislata, i en concret dels pares i mares que estan en eixe col·legi, és que esta fàbrica de paper ha estat, efectivament, objecte de diverses denúncies des dels inicis de la seua instal·lació al municipi de Mislata.

No només una AMPA; les dues AMPA, tant la del col·legi Jaume I com la del Amadeo Tortajada, estan situats a 50. és a dir, els col·legis, que estan situats a 50 metres,

(so d'un telèfon mòbil)

han presentat multitud de queixes, les dues AMPA, davant del consistori i també davant de La Generalitat, per l'activitat industrial d'esta fàbrica.

Els abocaments de fum han originat problemes respiratoris, sobretot en els xiquets que van a eixos col·legis tan propers, i a més han tenyit, sobretot en el passat, de residus foscos els escolars dels col·legis esmentats. És a dir, han aplegat a sa casa tenyits de color fosc, evidentment, per causa d'estes emissions.

Però a més, a banda de les emissions atmosfèriques, les aigües subterrànies que necessita la fàbrica per tal de refrescar la seua maquinària, estan sent també notablement contaminades, sense que existisca, per hui, cap estudi mediambiental que coneguem des de l'administració pública, tant en l'ajuntament o La Generalitat, qualsevol de les institucions implicades, que siga capaç d'avaluar els riscos que aquesta situació genera per a la població. Perquè, evidentment, eixes aigües, que són subterrànies i que, al final, tenen uns camins inescrutables, poden afectar les aigües del subsòl de Mislata, i, també, la salut de la població.

Encara que reiterades investigacions d'ecologistes han observat, fins i tot indicis de delictes ecològics i eixa contaminació, efectivament, de l'aigua, no n'hi ha cap intervenció que coneguem -i per això li pregunte- de La Generalitat per a confirmar si eixes aigües realment estan sent vessades contaminades, si eixes aigües poden filtrar-se i contaminar les aigües subterrànies del municipi de Mislata i afectar, també, la salubritat d'eixes aigües.

Efectivament, al 2005 es va produir prorrogar la llicència d'esta fàbrica, encara que en aquell moment contravenia el reglament sobre activitats molestes, insalubres i nocives, que ha sigut ja, en l'actualitat, derogat per la llei a què vosté ha fet referència, la 34/2007, i que, a més, establia este reglament un mínim de 2. 000 metres per a instal·lar indústries d'este tipus en el nucli urbà. Esta indústria està al mig del nucli urbà, està al carrer Sant Antoni, i la gent que som de Valencia, almenys, coneguem Mislata, que està apegat al casc urbà de Valencià, i sabem on està la fàbrica Payá.

Preocupant també -és associat a l'activitat d'esta fàbrica-, el pas de camions, camions de mercaderies de gran tonatge, més de 20, per tal d'abastir de material la fàbrica, doncs, evidentment, tenen un trànsit diari, agreujant el problema d'accessos, de contaminació tant acústica com atmosfèrica i, també, un perill en una zona eminentment escolar en què ja hi ha hagut més d'un esglai perquè els vianants, en la seua majoria, són xiquets i xiquetes, sobretot a les hores punta d'entrada i eixida als dos col·legis d'educació primària dels que hem parlat.

Per tant, nosaltres, el que també volem saber és si s'està fent per part de vostés o per part del consistori de l'ajuntament, que vostés coneguen, alguna actuació per a animar que eixa fàbrica es trasllade de lloc perquè, pel que es trasllada als mitjans de comunicació sí que s'estaria, en un principi, pel trasllat d'esta fàbrica, però els actes -diguem-, la realitat, els fets, demostren que no s'està fent res perquè esta fàbrica haja de traslladar les seues instal·lacions a un lloc on no puga molestar i, fins i tot, posar en perill la salut i la seguretat de les persones que viuen al voltat. ¡I això que el síndic de Greuges ha recomanat també el trasllat d'esta fàbrica de paper a un altre lloc! I així li ho va fer arribar a la direcció general del canvi climàtic, dependent de la seua conselleria.

Per tant, a mi m'agradaria saber si sobre esta recomanació del síndic de Greuges vostés pensen també fer alguna actuació en este sentit perquè, sens dubte, la gent de Mislata està farta dels problemes que els ocasiona esta fàbrica i, a més, està preocupada per la seua salut i per la seguretat dels seus xiquets i xiquetes.

Moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Esta fàbrica de paper Payá en Mislata, és cert, està situada en sòl urbà, d'ús industrial, segons el pla general de Mislata. Compta amb la seua llicència d'activitat per a la fabricació de paper, que va ser ampliada en l'any 1985 i amb l'autorització de vessar a la séquia de Favara, atorgada per la comissaria d'aigües del Xúquer, també en data 19 de maig de 1978.

En tractar-se d'una activitat que du funcionant des del 1978, l'empresa té l'obligació d'obtindre l'autorització ambiental integrada per a adaptar-se a la legislació en la matèria de la prevenció de la contaminació i qualitat ambiental, per la qual se desenrotlla a la Comunitat Valenciana la Llei 16/2002.

Té autorització ambiental integrada concedida per Resolució de 21 de maig de 2008 «para la instalación industrial existente, que incluye la nueva caldera de gas natural, que ya se encuentra en funcionamiento, quedando en desuso la antigua caldera de fuel-oil», que era la que ocasionava els problemes. Esta antigua caldera de fueloil, que va deixar de funcionar i que va ser el motiu de les denúncies de l'associació de pares i mares d'alumnes del col·legi confrontant, no forma part del projecte pel qual se sol·licita l'autorització ambiental integrada.

L'activitat complix amb tota la normativa, a efectes d'obtindre l'autorització ambiental, i s'han complit tots els tràmits en el procediment del seu atorgament. Inclús davant diverses denúncies efectuades entre els anys 2001 i 2004, tant la unitat del cor de la Policia Nacional, adscrita a la Comunitat Valenciana, com el Seprona, van constatar que la mercantil comptava amb les autoritzacions pertinents i que, quant a contaminants, complia amb la legislació vigent.

L'associació de pares i mares d'alumes del col·legi Jaume I va presentar al·legacions en el tràmit d'informació pública de l'autorització ambiental integrada, així com una queixa al síndic de Greuges argumentant que l'emplaçament actual de la fàbrica, en una zona residencial envoltada de vivendes i de dos centres escolars, no és l'adequat.

L'empresa du funcionant trenta anys, segurament la instal·lació ja existia quan se va edificar prop d'allí l'administració local. O siga, ja se coneixia, tant per pla general i per la normativa, l'existència d'esta fàbrica. Això no lleva que ha de complir amb l'autorització ambiental integrada -com se dia-, que ha de fer complir totes les condicions també de vessament de l'aigua, que si en eixa autorització d'impacte ambiental posa la Confederació Hidrogràfica del Xúquer i que és, l'aleshores Ministeri d'Obres Públiques, hui Ministeri de Medi Ambient i la comissaria d'aigües del Xúquer, els que tenen l'obligació de controlar eixos vessaments com són o com no són.

De totes formes, a la vista de la preocupació pel tema que ha demostrat de forma conscient, no tinc cap inconvenient en ampliar tot tipus d'informació actualitzada sobre eixe tema i vore si hi ha algun problema addicional. Que coneguem, això estava solucionat. Si hi haguera alguna cosa més, estem en contacte per intentar solucionar-ho.

Gràcies.

La senyora vicepresidenta:

Compareixença del conseller de Medi Ambient, Aigua, Urbanisme i Habitatge, senyor José Ramón García Antón, per a informar sobre la data d'adjudicació de les obres de posttransvasament Xúquer-Vinalopó i sobre el calendari previst per a la seua execució, sol·licitada pel Grup Parlamentari Socialista (RE número 29. 645)

La senyora vicepresidenta:

El senyor conseller de Medi Ambient, Aigua, Urbanisme i Habitatge:

La senyora vicepresidenta:

El senyor Signes Núñez:

Moltes gràcies, senyor conseller.

i concís. De totes formes, hi ha un problema, senyor conseller, que és que vosté el termini, que és una qüestió que parla de setembre-octubre de 2010 pensant que tot vaja bé

(so per interferència d'un mòbil)

, podem trobar-nos amb allò que hem anunciat ja en moltes ocasions, que era la falta d'harmonització entre el que seran l'acabament de les obres del posttransvasament i el que serà l'acabament del mateix transvasament Xúquer-Vinalopó.

I, per tant, una obra tan necessària per als regants del sud de la Comunitat Valenciana, eixos 80 hectòmetres cúbics d'aigua tan necessaris per als regants de la Comunitat Valenciana, doncs, que puga haver ahí un desfasament d'un any, any i mig, dos anys, depén de si les obres se complixen en el calendari -que vosté ha marcat- o no se complixen, que l'aigua estiga a la bassa de San Diego, i, realment, no puga arribar a peu de camp pel retard de La Generalitat, de la seua conselleria, vosté com a conseller, en fer el que era inevitable fer, és a dir, que era fer les obres del posttranvasament. Una cosa, per la qual han estat resistint d'una forma numantina, no sé per què, perquè, al final, senyor conseller, si el Xúquer-Vinalopó, la presa era des de Cortes o des de l'assut de la Marquesa, donava el mateix. És a dir, el final era la bassa de San Diego, de totes formes.

Per tant, jo crec que eixa no era la motivació, la motivació era -supose- la falta de recursos econòmics -i això és una cosa que vull que després m'explique-. El finançament pareix ser que és el mètode alemany, que implica un cost més elevat, traslladat a anys posteriors, evidentment. I donat que el cost de les infraestructures d'aigua -com vosté sap molt bé, senyor conseller-, segons la directiva europea, ha de traslladar-se al preu final de l'aigua, el cost de les infraestructures ha de traslladar-se al preu final de l'aigua, i així ho ha esgrimit el seu partit i vosté mateix per a criticar l'increment del cost Xúquer-Vinalopó en renunciar a part de l'obra ja feta, doncs, també el mètode elegit suposarà -diguem- un major cost que, al final, repercutirà en el cost final de l'aigua.

Per tant, vull que m'explique si, efectivament, el sistema de finançament és el mètode alemany, si no ho és, que me confirme si és el mètode alemany, i si vosté compartix o no compartix el que li estic dient. És a dir, al final, això repercutirà, eixe sistema ajornat de pagament, en el preu final de l'aigua.

Jo he buscat, almenys, en els pressupostos de 2008 i de 2009, senyor conseller, i no he vist partida pressupostària per al finançament d'estes obres. Per tant, entenc que és el mètode alemany i voldria que m'ho confirmara.

Però, repetisc, per a nosaltres el més greu és que l'aigua arriba a San Diego, procedent de l'assut de la Marquesa, previsiblement a final d'este any o, com a molt, a principi de 2010, i passarà un any, un any i mig o dos anys sense que puguen aprofitar-se d'eixa aigua els regants del Vinalopó perquè vosté -repetisc-, la seua conselleria, no ha fet el que hauria de fer.

Mire, el dia 28 de febrer d'enguany, de 2009, el grau d'execució del transvasament Xúquer-Vinalopó era del 73,5%. Evidentment, hi ha trams com el V, VI i el VII que estan executats completament; altres, com l'anomenat tram C, que no fa tants anys, i està al 97,7, senyor conseller, que no fa tants anys; el tram A, està al 53,1; el tram B, al 46,5%; el tram D, al 60%. En definitiva, una mitjana del 73,5% i no el 50% que vosté va anunciar quan va fer pública l'adjudicació de les obres del posttransvasament. 73,5. En total, executats, 259 milions d'euros. Repetisc, a 28 de febrer de 2009.

La previsió -repetisc- és que en un principi se preveia que l'aigua poguera arribar a principis de 2009, pareix ser que serà després de l'estiu. De totes formes, també cal dir -i dir-ho ací, públicament- que el retardament de les obres s'ha degut, en gran part, a la tramitació de les autoritzacions ambientals que correspon atorgar a la seua conselleria, les quals, en molts casos -com vosté sap molt bé- han tardat més d'un any en ser resoltes. A pesar d'això, a pesar d'eixe boicot encobert que vostés han fet a estes obres, el simple fet del canvi de traçat de Cortes a l'assut de la Marquesa, doncs, bé, és previsible que puguen ser acabades després d'este estiu. Un boicot, senyor conseller, que podia haver tingut unes conseqüències importants, com haguera pogut ser la pèrdua de part del finançament europeu de la conducció. no de la conducció. No, perdone, però el que hagen perdut en el. el finançament europeu, i si no va ser aixina, senyor conseller, si no van perdre el finançament europeu, a pesar del seu boicot, és perquè s'ha fet un esforç addicional en l'execució de les obres i perquè la Comissió Europea, com vosté sap molt bé, ha prorrogat fins al 30 de juny d'enguany el termini per a pagar la subvenció concedida; una pròrroga que, també és veritat, és general per a tots els fons europeus aplicats a l'estat espanyol i no únicament a este projecte. Però que, efectivament, si això no s'haguera produït, eixe boicot de vosté haguera pogut fer que se perderen els fons europeus que, bé, senyor conseller, és a dir, que en definitiva han servit per a compensar el sobrecost del canvi de traçat, en definitiva han servit per a compensar el sobrecost del canvi de traçat. I si no haguérem vingut, doncs haguérem tingut el sobrecost sense els fons europeus.

En definitiva, i acabe, és a dir, crec, senyor conseller, que. el que li dic, és dir, l'aigua estarà en la bassa de San Diego, i per la seua desídia, pel seu boicot, pel seu encabotament en no adjudicar unes obres com les del posttransvasament simplement perquè vosté discrepava del canvi de traçat, crec que els principals perjudicats, com vosté sap molt bé i sabem tots molt bé, no som nosaltres, el Partit Socialista, no és el Govern d'Espanya, no és l'exministra Cristina Narbona, en absolut, és a dir, no, no ho és. Els principals perjudicats, senyor conseller, són els regants que no van a poder utilitzar eixa aigua enguany encara.

Vosté, senyor conseller, li ha pegat una potada al cul a la ministra, però en el cul dels regants del Vinalopó. Sí, sí. Sí, senyor conseller, sí. I això la veritat és que és una qüestió que és. no té ningun sentit ni té ninguna explicació.

Res més.

La senyora vicepresidenta:

El senyor Torró Gil:

Mire, la veritat és que sobre este tema poc es pot afegir davant la parquedat d'explicacions que ens ha oferit el conseller. Jo sé que s'ha ajustat estrictament al que marcava la compareixença, però, lògicament, haguérem esperat alguna cosa més.

Vosté sap que nosaltres no som partidaris de la política dels transvasaments, que entenem que la política dels transvasaments el que fa és empitjorar a mitjà i llarg termini el problema de l'aigua, en compte de solucionar-lo, perquè el problema de l'aigua no està en una manca de recursos, sinó un excés de demanda. I que el que s'hauria de fer és actuar sobre eixe excés de demanda des de criteris de racionalitat per a poder resoldre els problemes; que pensem que el transvasament, concretament el del Xúquer-Vinalopó, no és una mesura adequada; que de tota manera pensem que el transvasament des de l'assut de la Marquesa és un mal menor, eh, acceptable, sobretot perquè salva el Xúquer front a la barbaritat que suposava el transvasament des de Cortes.

Però vostés plantegen una política de l'aigua que no sols és absurda i ineficient, que no sols agreujarà a mitjà i llarg termini els problemes de l'aigua, sinó que a més l'han convertida en un camp de batalla política que encara resulta menys comprensible, perquè ni tan sols són capaços de fer coses en què teòricament n'estan d'acord, no?

I se suposa que al final, atés que no ens ha donat explicació i espere que ara ho faça, que l'única explicació que pot tindre el fet que hagen tardat quasi tres anys o més de tres anys en iniciar el procediment d'adjudicació d'unes obres que haurien d'haver començat una vegada que es va decidir quin era el traçat, no té altra explicació per a mi en estos moments que buscar eixa confrontació permanent amb el govern central.

I si no és això, seria molt raonable que, en compte d'haver donat eixa resposta tan concisa, haguera explicat el per què d'eixe retard manifest en començar tot el procediment perquè, si no, senzillament no s'entén.

Per tant, espere -no vaig a fer-ho més llarg perquè realment jo crec que este tema tampoc dóna molt més de si-, espere que ens done algun aclariment de per què vostés han tardat tant en posar en marxa açò. I espere que eixe aclariment siga satisfactori. I ja li avance que va a ser molt difícil que ens satisfaga, perquè ens tenen acostumats ací a combregar amb rodes de molí, no donar respostes a les preguntes que es fan des de l'oposició i, quan donen respostes, normalment tendixen a defugir el fons de la qüestió, marejar-nos o tractar de marejar la perdiu de nosaltres i dels ciutadans, i moltes vegades inclús a contar coses que se n'ixen un poc del marc de la realitat.

La senyora vicepresidenta:

La senyora Oltra Jarque:

Gràcies, senyora presidenta.

Sí, crec que vaig a ser quasi tan poc eloqüent com el conseller. Perquè la veritat és que l'altre dia ja dia en un altre fòrum que estava ja un poquet cansada de gastar saliva en va. Perquè la veritat és que, igual que al conseller d'Infraestructures li guanye totes les apostes sobre quan ell diu que s'acabaran les coses i després no s'acaben mai en la data que vostés diuen, no sé si apostar amb vosté perquè després el conseller no me paga les apostes quan perd, no? Vosté sí? Aleshores ja apostaré amb vosté alguna cosa, perquè a la millor vosté sí que complix la paraula, no?

Però, mire vosté, jo ja fins i tot dubte que a setembre-octubre, no? , que és la data que ha donat, de 2010. Sí, sí, sí. Però setembre-octubre estàvem parlant, un bimestre ahí.

(Veu del conseller)

De 2010 que estarà acabat. Fixe's que fins i tot açò ho dubte. Però, mire, sap vosté què? M'apuntaré la data, me l'apuntaré, encara que el ventall és ample, i jo li ho recordaré. Jo vaig a dedicar-me ja, si més no, a ser el Pepito Grillo de les coses que vostés prometen i després no fan.

Però, efectivament, a més, este és un cas paradigmàtic de com vostés, bé, com se descobrix el parany de vostés de fer d'alguns temes només que discurs i pur discurs. Perquè en altres ocasions tenen vostés tres o quatre temes, en unes ocasions n'utilitzen uns i en altres, altres. Esta vegada és l'aigua al que li toca. I és que a vostés els importa molt poc el recurs hídric, el que és l'aigua, i els importa molt poc la necessitat de la gent, perquè sinó estes coses no passarien.

Vull dir, quan al final u se baralla per l'aigua i li importa més clavar-li el dit en l'ull a algú del govern central perquè no és del meu partit i perquè no col·labora en la meua formació de discurs per a seguir guanyant vots i rèdits electorals, a causa d'este gran discurs que en el fons és una gran mentida, aleshores me té igual. I si l'aigua podria arribar un any abans i arriba un any més tard, doncs també me té igual. Encara que a les terres del sud del nostre país estiguen morint de set, veritat?

Perquè això ho veuen molt bonic en un discurs i això se sent molt bé quan vostés pugen ahí, a la trona del ple, a dir que mos morim de set, i de fam i de no sé què per culpa de Zapatero, veritat? Però quan resulta que són vostés els que han de garantir que l'aigua arribe, aleshores no els importa a vostés tant. Perquè sinó haurien fet que l'aigua arribara el més prompte possible.

(Veu del conseller)

Espere que sí, senyor conseller, espere que sí, espere que sí. De totes maneres, a mi m'encanta dialogar amb vosté, però ara era el meu torn, si no li importa.

I, efectivament,

este desemmascarament l'anem a assistir en el que queda de legislatura diàriament. I vam tindre ja ocasió de parlar en el ple, quan vosté va fer la comunicació sobre el tema de l'aigua. Vostés no han parlat mai d'aigua seriosament en este parlament. Ha parlat del transvasament de l'Ebre, que és el que a vostés suposadament els dóna rèdits electorals. Però quan nosaltres hem volgut parlar de reutilització d'aigua, d'una nova cultura d'aigua, de treballar sobre la demanda, del desaforat urbanisme i la destrucció de recursos naturals. ¡Sí, sí que ha de vore! Perquè ara vostés havien de fer una obra perquè l'aigua arribe, després de les discussions si des de dalt o des de baix o des del mig, quan ja s'aplega a un acord que almenys a la gent dels regants del Xúquer els conforma, perquè, clar, no és la situació ideal el transvasament des de l'assut de la Marquesa, i vostés havien de fer l'obra final. Aleshores se'ls veu el llautó. Clar! I si volia vosté dir-me coses, haver-les dit abans que era el seu torn i vosté parla sense temps, i vosté parla sense temps, val?

Aleshores jo m'apunte la data per a dir-li després que vosté la incomplix. I si la complix, li ho reconeixeré que l'ha complit. no se preocupe vosté.

Però a més li dic que d'ací al final de la legislatura cada vegada se desemmascararà més el seu gran discurs falsejat sobre l'aigua, que al final no tenia com a objectiu els més necessitats d'aigua.

La senyora vicepresidenta:

Gràcies, senyora Oltra.

El senyor Betoret Coll:

Moltes gràcies, senyora presidenta.

Senyor conseller, bona vesprada, i per a les seues senyories.

Per agrair, en primer lloc, la seua compareixença que, en la nostra opinió, és sempre útil, com la labor que vosté està desenrotllant en la seua feina, que és la de gestionar la Conselleria de Territori i Habitatge.

La veritat és que al Grup Popular li sorprén i li pareix curiós que a estes altures arriben les preses per aclarir un tema que en el seu dia tenia una data clara i fa ja prou de temps que podia haver arribat l'aigua a la conca del Vinalopó, i per diverses circumstàncies.

En primer lloc per una política erràtica d'un ministeri que mamprengué en una política de confrontació entre tots i que eixa política acabà costant-li el lloc a la seua titular.

I, en segon lloc, com a conseqüència d'eixa política erràtica vingué el canvi de traçat, un traçat que comptava amb els consens de la immensa majoria de regants quan es va plantejar, un traçat que tenia finançament i que venia avalat per la Unió Europea. I, per tant, possiblement una part important dels retards i de les preocupacions que ara, en este moment, tenen els regants del Vinalopó siga com a conseqüència d'eixa capriciosa decisió de modificar el traçat, únicament i exclusivament perquè això anava en contra del que s'havia plantejat, ja dic, des del consens des de la Comunitat Valenciana.

He sentit abans una expressió que parlava de boicot. I els valencians de boicot podem parlar jo pense que d'una manera ampla. De boicot en el finançament, de boicot en les infraestructures i de boicot en l'aigua. Els valencians som els perjudicats en el boicot de l'aigua per part del govern de José Luis Rodríguez Zapatero.

I els ajuntaments valencians, alguns ajuntaments valencians estem sent els perjudicats en alguns casos en el boicot al que avui es referia. , abans, en els altres expedients, en els expedients d'autorització de connexions i d'extracció d'aigua, no sols per a regar, sinó per a subministrar als nostres pobles per part de la Confederació Hidrogràfica del Xúquer, gestionada pel Ministeri de Medi Ambient, en este cas. Per tant, de boicot mosatros tindríem molt a dir.

Però, en tot cas, i per anar al tema en qüestió. Al final la conseqüència d'eixa política erràtica, la conseqüència d'eixe desgavell que es digué

AGUA, que anava a dur aigua més ràpida, més barata i de més qualitat, ha sigut esta, que l'aigua no ha arribat, que, per tant, no és ni més barata, ni més ràpida ni de més qualitat, simplement no ha arribat. I no arribarà en tant que, en tant que no s'acaben de fer eixes inversions que, com dia ja abans, podien estar acabades i que La Generalitat, en este cas, haguera. , haguera fet la seua part, i en este cas, l'aigua en este cas ja estaria on toca.

Per tant, benvinguts a la senda del trellat i benvinguts a la senda, com dic, del sentit comú. I ens congratulem que vostés en estos moments mamprenguen a tindre preocupació pels regants del Vinalopó, preocupació que fins ara no pareix o no entenem mosatros que vostés havien tingut massa. I que, per tant, bé, ens congratulem d'eixa decisió.

Res més i moltes gràcies.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

Señor Signes, da la sensación, cuando le oigo, o dóna la sensació quan el senc que està preocupat pels regants, vosté, del Vinalopó i per la gent d'allí baix,

me dóna la sensació, i dic, serà de veres?

Si és tot això aixina, ¿com han fet tot el que han fet? ¿Com una obra que estava tota adjudicada, pràcticament resolta, havia acord amb tot el món, per què van fer el boicot que van fer?

¿Per què la van canviar?

¿Per què vostés van estar amb els mateixos alcaldes d'aquella zona passejant-se, alcaldes del Partit Socialista, del Partit Popular i els regants passejant-se per les obres un mes abans de fer una reunió i carregar-se eixa conducció i eixe traçat tal com estava previst? ¿Per què feen tot açò? ¿Per què després fan, des del ministeri, amb eixa ministra Narbona que jo crec, entre altres coses, possiblement siga la culpable que eixe senyor estiga ahí darrere i no en un altre lloc, possiblement?

Sí, Narbona.

Sí. , no, si no fa falta, només cal llegir alguns periòdics i voran com té alguna relació una cosa amb l'altra.

Bé, bé, però possiblement siga la causant també fins d'això.

Aleshores, han fet vostés una política de l'auia sense comptar amb ningú. Vostés diuen que acabaran en el 2010 el Xúquer-Vinalopó.

És possible, és possible. El que no tenen és ningú que vullga utilitzar eixa auia o que la puga utilitzar eixa auia, ningú. No hi ha usuaris. Per què? Perquè vostés han canviat de forma unilateral la presa,

perquè vostés han canviat de forma unilateral.

La senyora vicepresidenta:

El senyor conseller de Medi Ambient, Aigua, Urbanisme i Habitatge:

. la presa, perquè la qualitat de l'auia és una determinada, perquè per a poder-la utilitzar no queda més remei que potabilitzar, i per a potabilitzar vostés encara no han pres encara ninguna decisió de potabilitzar.

A mi sí m'han promés que va a fer-ho, però encara no s'ha pres la decisió de posar-ho en marxa, per tant, en el 2010, si està acabada la conducció potser, però no hi ha usuaris. No saben vostés el que han de cobrar de l'auia, però ja no pel que valga l'obra, que vosté dia que han de pagar-la, retornar eixa inversió als usuaris.

Doncs, ¡Maria santíssima! Si els 350 milions d'euros que s'han gastat vostés en eixa obra o que se gastaran més els 40 o 50 milions d'euros que han tirat, perquè el primer tram l'han tirat, se va fer totalment i ara no val per a res. Dien que anaven a gastar-lo per a produir energia. No la vol ningú. No va a gastar-lo per això. L'han tirat. ¡Ho han cremat totalment! Això no ho conta. Si això ho han de pagar els usuaris, l'auia eixa ix més cara que la de Solares. Per tant, és impossible que la gaste absolutament ningú.

Què és el que volen? En definitiva, vostés estan disposats a gastar-se 400 milions d'euros o els que fagen falta, però que no se gaste ni un metre cúbic d'auia. I això ho tenen perfectament tramat, de tal manera que són capaços de fer una demarcació hidrogràfica del Xúquer en la qual fiquen el Vinalopó, però deixen fora l'Alacantí i deixen fora la Marina, que són els que d'alguna manera anaven a pagar eixa auia, l'abastiment d'Alacant i una part xicoteta de l'abastiment de la Marina. Perquè per a auia potable, eixa auia ha de tindre un preu i per a regar ha de tindre un altre preu. Si no hi ha abastiment és impossible poder-ho utilitzar.

Jo crec que vostés això ho saben, i si no, algú devia haver-li-ho contat. I si no li ho conten, doncs la veritat és que estan fent un flac favor, perquè estan fent una cosa que no saben ni el que va a costar,

-l'auia després-, ni qui són els usuaris i què han de fer. Per tant, és una vergonya molt gran.

I, a més, ara provoquen una demarcació on deixen els abastiments fora totalment del que ha de ser Xúquer-Vinalopó. Em pareix increïble. Però, a més, no s'enteren, o si s'enteren, vaja, són molt perversos. Perquè estar fent una obra de 400 milions d'euros que després no se puga utilitzar i que ho fagen vostés inviable totalment, eixa utilització, això és greu. Això és molt greu. I que, a més, ho diga amb eixa normalitat, «I vostés i tal, que han començat tard. » ¡Però si no van a acabar-la! ¡Si no la vol ningú, l'auia eixa! Els mateixos regants, que jo parle amb ells, i amb els del Xúquer també, sense ningun dubte, no la volen. Què van a fer d'això?

Hem de treballar conjuntament. Hem començat, perquè gràcies a qui siga, doncs, hui eixa ministra no continua en eixe lloc, i hui en eixe ministeri hi ha un diàleg més fluid, i jo estic convençut que aplegarem a acords.

Mire si aplegarem a acords, que este matí han posat vostés. , o han anat a fer una visita de la dessaladora de Sagunto, i un representant de mosatros ha anat. La primera sorpresa que s'ha endut és que ha desaparegut això del programa AGUA+. Això ha desaparegut ja dels cartells. Ni el mateix equip del ministeri ha cregut en eixe programa AGUA que era una falsedat total, total, era una mentira global tremenda. Això de més auia, ni una gota. Això de més barata, tota més cara, tota basada en dessalatge, amb un consum energètic tremend que no tenim i caríssima l'energia, i amb un perill dels abocaments i de la salmorra tremend. Això és el que han fet. ¡Que no ho han fet tampoc! Han començat i no han acabat ni una, ¡ni una! , està la de Torrevella molt avançada, però l'energia no saben d'on ha de vindre. ¿On van a col·locar la línia? ¡Ja vorem! L'abocament no saben on s'ha de fer ni com s'ha de fer, però la inversió està pràcticament feta.

Sí hi ha problemes greus. Han fet moltes barbaritats per tirar cap avant en un problema determinat. Però, a més, ho feen amb una intenció sola, una gran dessaladora, 80 hectòmetres cúbics, per a què. per al Taibilla una part, que com és el mateix ministeri li fa firmar, caríssima, però li fa firmar, i l'altra part no se sap, en principi, la confederació la comprarà, però, en definitiva, és per a eliminar el Tajo-Segura. Perquè està fet en eixa intenció.

Però vosté ho sap perfectament, si no té un altre usuari, està feta per a eliminar el Tajo-Segura.

Sí, pregunte-li-ho a Adrián Baltanás que encara està per ahí -ara és president d'una associació- i vorà com ell li ho contarà bé. Si no, segurament el senyor Marugán, que està en un altre lloc, també encara podrà contar-ho, tot això. Està fet exclusivament per a eliminar el Tajo-Segura.

El que passa és que han vist que això no dóna resultat, que la gent al final no s'ho creu; que la gent, a més, sap que no pot pagar-ho, i que la gent que no és ximple, no és ximple, doncs, al final, va a les polítiques raonables i volen el Tajo-Segura tal com està, perquè li costa un preu i perquè pot vindre l'auia, i enguany va a vindre perquè ha canviat, entre altres coses, l'equip directiu d'eixe ministeri, també les condicions, també les condicions, però fonamentalment.

¡No, home, no! L'altre equip no deixava ni la mateixa auia. que vinguera ni un metre cúbic d'auia. ¡Ni un metre cúbic d'auia! ¡Home, que ho he viscut tremendament! I no sols això, sinó que van boicotejar fins els bancs d'auia perquè no vinguera auia en eixes condicions.

És la pitjor política hidràulica que s'ha fet mai en la vida. I la gent açò no ho oblida. Perquè la gent no se deixa enganyar, encara que vostés diguen que mosatros som els que fem demagògia. No, vostés no saben el que fan, o sí que fan una demagògia tremenda. No tenen ni idea d'esta problemàtica, ni idea. No saben qui necessita l'auia. Vostés pareix que parlen amb la gent. No és de veres, no parlen amb ningú, perquè si no, coneixerien perfectament quin és el problema. Coneixerien el problema. Almenys, la gent que té eixos problemes, vostés no els coneixen. No saben que hi ha problemes d'auia, i que el Tajo-Segura és fonamental, no se pot eliminar.

¡Bé! ¡Però vostés estan en contra de tot això! I que el Júcar-Vinalopó és fonamental. Per a què? Per a poder regar i poder beure, perquè és una auia que hi ha ahí i que se pot utilitzar.

I, per tant, eixa política anem a continuar-la fent, i al mateix temps que fem tot això, estem fent l'única política sostenible que hi ha, estem modernitzant regadiu com ningú i pagant-lo; estem fent el programa de depuració amb tractament terciari i reutilització més gran que s'ha fet en ningun lloc de tota Espanya, més gran, en condicions -diguem- de tecnologies desenvolupades en esta comunitat, les més avançades que hi ha en ningun lloc. Està dessalant-se eixa auia que té un índex de sal xicotet, per a poder regar amb unes condicions extraordinàries en un lloc on fa falta l'auia de forma seriosa, i els regants estan disposats a pagar això, que és molt més barat que les barbaritats que fan uns altres.

Per tant, en eixe tema no, senyor Signes, en eixe tema, vosté, amb eixa forma de parlar, pareixia que estava preocupat. No té ninguna preocupació. És fals tremendament. Si s'ha preocupat, vinga amb mi a parlar amb eixa gent i vorà que no se creu res del que vostés diuen.

És més, jo sé que no van a pagar l'obra del Júcar-Vinalopó, perquè si hagueren de pagar això, ¡en la vida aplegaria l'auia! Igual que li puc garantir que el posttransvasament no han de pagar ni un gallet, res. Eixa obra és gratuïta perquè puguen regar i beure en tota aquella zona.

I mos anem a posar en marxa, perquè jo estic convençut que amb este nou equip aplegarem a acords, però vostés han de canviar de criteri. Vostés han de defendre que la demarcació del Xúquer no pot ser la que és ara. Vostés han de defendre que la presa del Xúquer està equivocada i cal millorar-la. Vostés han de defendre que la qualitat d'eixa auia no és suficient ni per a regar algunes coses determinades en aquella zona. Vostés han de defendre-ho, perquè és aixina. Perquè si parlen amb la gent, voran que és aixina.

Mentres no baixen al terreny, se mullen i coneguen la realitat, doncs, serà una pena, perquè se n'ha anat Narbona, però a vostés els continuarà anant igual de mal.

Gràcies.

La senyora vicepresidenta:

(S'alça la reunió a les 18 hores i 20 minuts)

