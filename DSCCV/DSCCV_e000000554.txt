Comissió de Noves Tecnologies i Societat del Coneixement realitzada el dia 28 de març de 2006. Comença la reunió a les 10 hores i 35 minuts. Presideix l'Il·lustre Diputat Senyor Joaquín Soler Garibo. Reunió número 3.

Proposició no de llei sobre la formalització d'un contracte social per la R+D+I que reculla el compromís consensuat de la política científica de la Generalitat Valenciana, presentada pel Grup Parlamentari Socialista (RE número 38. 746, BOCV número 157).

El senyor president:

Moltes gràcies, senyora secretària.

Comencem l'ordre del dia de la comissió de hui. El primer punt és: lectura i aprovació, si escau, de l'acta de la reunió anterior. Alguna intervenció o matisació sobre l'acta? Per tant, queda aprovada per unanimitat.

Al punt número 2 i 3 hi ha una excusa del conseller per raons que li fan impossible assistir.

Per tant, passem al punt número 4: presa en consideració de la proposició no de llei sobre la formalització d'un contracte social per a la I+D que reculla el compromís consensuat de la política científica de la Generalitat Valenciana, presentada pel Grup Parlamentari Socialista (registre d'entrada número 38. 746, butlletí número 157).

Per a la seua defensa, té la paraula la senyora diputada.

La senyora Gay Bódalo:

Es por eso por lo que entendemos que los institutos tecnológicos deben volver a ocupar su espacio sirviendo de referente para las empresas del sector, y la Generalitat debe incentivar el papel de los mismos, inyectándole recursos económicos suficientes e integrándolos como uno de los instrumentos más útiles en el proceso de innovación.

El senyor president:

Moltes gràcies, senyora Gay.

Per a fixar posició, des del Grup Esquerra Unida-Els Verds: Entesa, té la paraula el senyor Ribó.

El senyor Ribó i Canut:

Gràcies.

Nosaltres estem d'acord amb aquesta proposta. Pensem que és una proposta que d'alguna manera és fonamental per a este país, o siga, veure com estan caient les exportacions i molts sectors industrials tradicionals del nostre país que donaven molta ocupació, sobretot, per exemple, als valls del Vinalopó, en determinades comarques. Jo crec que és un motiu de preocupació per a tots, fins i tot per a aquelles que neguen que existisca el problema, perquè jo crec que és evident.

Què cal fer? Al meu entendre el que no es pot fer, evidentment, és intentar competir en preus baixos de mà d'obra perquè açò és un problema que en açò sempre ens guanyaran i l'única possibilitat és competir en innovació, en investigació, en disseny, en tecnologia, etcètera, obrir-se a nous mercats o a noves tecnologies que d'alguna forma estan desenrotllant-se o es poden desenrotllar al llarg del país, però és fonamental, si no, ens quedarem pràcticament sense, per dir-ho així, d'una manera ràpida, sense indústria.

Jo crec que en algun sector s'ha sabut fer. També crec que no s'ha de dir que tot no s'ha sabut fer. Mentre nosaltres veiem, per exemple, com estan caient sectors importants, doncs, ha hagut un sector que sí ha sabut integrar d'una forma raonable les noves tecnologies. M'estic referint, per exemple, a la ceràmica de Castelló, en contra, per exemple, de la ceràmica que hi havia al costat d'ací, a Manises, en este entorn, que ja ha desaparegut pràcticament. Quina és la novetat de l'una respecte a l'altra? Precisament, la introducció de forns de monococció i una sèrie d'elements que li donaren una elevada competitivitat i que li donaren que en estos moments siga una de les empreses d'avantguarda a nivell d'exportació, no solament del país, sinó també de tot Espanya.

Jo crec que el que s'hauria de dir d'alguna forma és que el que es va saber fer en una indústria que de tradicional també, de determinats sectors, s'hauria de saber fer, i s'ha de saber fer en altres sectors introduint aspectes d'investigació, aspectes de desenvolupament. I quan diem açò també pensem, per exemple, en el cas del sector agrari, no deixa de ser cridaner, per exemple, el fet que l'horta de València estem veient com està desapareixent, que era el lloc on fa uns anys, 20, 25 anys, era un dels màxims productors d'hortalisses de tot Espanya, i en estos moments veiem com s'ha desplaçat a altres zones, per exemple a les zones d'Almeria, a les zones de Múrcia, quan tota la cultura i la capacitat de producció d'ací estava intacta i no s'ha sabut desenrotllar.

Per tant, jo crec que és un tema fonamental, crec que és un tema en el que no s'està fent el que s'hauria de fer. Jo ahí sí que crec que hi ha un element de crítica que des del nostre grup hem de ressaltar. Nosaltres vérem en el seu moment amb una certa esperança el fet que es juntaren els aspectes industrials, els aspectes científics, perquè pensàvem que açò podia rendir els seus fruits. Vist el pas del temps, no estem veient res de nou. I ho hem de dir perquè pensem que és una situació lamentable. No s'estan veient línies de treball noves i, d'alguna forma, per desgràcia, estem veient com està desapareixent tot el teixit industrial, no s'estan introduint elements nous.

Jo no voldria deixar passar aquesta intervenció sense fer una referència explícita a una cosa que és clara. En la investigació poden ser centres d'investigació, podem ser recursos, però el que està clar és que sempre necessàriament necessita persones. No hi ha una altra activitat humana més d'ésser humà, per dir-ho aixina, que la investigació, o filosòfica o de qualsevol altre tipus. I, aleshores, jo crec que en este moment no podem parlar d'investigació referint-nos que hem fet moltes centres d'investigació, cosa que fa falta, indubtablement, sense referir-nos que si no es prenen mesures clares per a generar una esperança, o siga, en primer lloc, amb contractes d'investigació, que una investigació deixe de ser una persona precària quan és una persona contractada, companys seus, quan eren jovenets, que estaven en el col·legi i que no estudiaven i els altres eren els que més estudiaven, curiosament.

En este moment, en este país, s'està potenciant el no treball en els centres d'estudi respecte als altres perquè els pitjor desenrotllats, la pitjor esperança de tenir una estabilitat en el treball, curiosament en estos moments són a les persones que tenen un nivell més alt de preparació. Jo crec que si no arreglem açò no es pot arreglar res, perquè si hi ha una cosa que no funciona sense persones són els centres d'investigació, la investigació en general. I, clar, jo l'altre dia ho deia en una pregunta al president, però si no comencem almenys per Ramón i Cajal i no comencem per estes persones que s'ha fet un esforç per dur-los de fora i que en estos moments es trobem amb perill seriosos de haver-se de tornar, per no tindre una estabilització, jo crec que no fem absolutament res.

Per tant, és important, és imprescindible desenrotllar la investigació, començant pels treballadors de la investigació, per la seua estabilització; que tinguen contractes com la resta de persones, que no hi hagen persones amb 30, 32 anys que encara no han cotitzat a la seguretat social, després de treballar 8, 10 anys en investigació, és fonamental açò. I és fonamental, també, el potenciar la investigació en la xicoteta i mitjana empresa, mitjançant el que es planteja ací. Nosaltres pensem que si no es desenrotlla aquest tema, este país acabarà sent un país de cambrers i de persones que ajuden a les persones majors.

El senyor president:

Moltes gràcies, senyor Ribó.

Per a fixar posició, pel Grup Parlamentari Popular, té la paraula la senyora Quinzá.

La senyora Quinzá Alegre:

El senyor president:

Gràcies, senyora Quinzá.

Per a rèplica, té la paraula la senyora Gay.

La senyora Gay Bódalo:

Respecto de los proyectos Noemi, centros sectoriales, centros de reflexión. Pues, tenemos un problema, el problema de siempre, sirven para que ustedes hablen aquí de las existencia de esos centros o para que la conselleria justifique su razón de ser, porque hasta ahora, que sepamos, si hiciéramos una encuesta entre las pequeñas y medianas empresas, que son las que necesariamente tendrían que ocupar un lugar predominante, seguro que el proyecto Noemi les suena a chino. Y es un problema la falta de comunicación, la falta de información respecto a las posibilidades de utilizar las nuevas tecnologías y de la I+D+I.

El senyor president:

Senyora Quinzá.

La senyora Quinzá Alegre:

Pero yo, en aras a llegar a un acuerdo, a un consenso, nosotros lo que hacemos siempre es intentar tender manos y que ustedes se sumen a hacer una política constructiva para el bien de nuestra comunidad y nuestras empresas. Yo, desde aquí, les propongo un acuerdo, una transaccional que sería en los siguientes términos. Respecto de los cinco puntos, si quiere usted tomar nota, el primero de los puntos sería: «Impulsar la competencia recogida en el Estatuto de Autonomía de la Comunidad Valenciana correspondiente al fomento del sistema valenciano de ciencia, tecnología y empresa».

El senyor president:

Gràcies, senyora Quinzá.

A petició dels grups parlamentaris, per a vore la possibilitat d'aplegar a un acord en la transaccional, anem a fer un descans pel temps necessari.

Moltes gràcies.

(Se suspén la sessió a les 11 hores i 7 minuts)

(Es reprén la sessió a les 11 hores i 45 minuts)

El senyor president:

Ha aplegat a esta Mesa un escrit signat pels tres grups parlamentaris, que és una transaccional que s'ha parlat abans i aixina haurà constat en acta. L'escrit diu: «Primer. Impulsar la competencia recogida en el Estatuto de Autonomía de la Comunidad Valenciana correspondiente al fomento del sistema valenciano de ciencia, tecnología y empresa. 2. Obtener el mayor grado de participación y consenso posible en la elaboración de la ley que regulará la anterior competencia. 3. Potenciar las redes de transferencia de tecnología de forma que los resultados I+D+I valencianas puedan vincularse a la actividad económica y social. 4. Impulsar financieramente la red de centros tecnológicos como una herramienta de conexión entre centros de investigación y sectores productivos, de tal manera que los sectores privados necesitados de apoyo para la innovación, especialmente las pyme, puedan tener acceso y disponibilidad de los paradigmas y trayectorias tecnológicos teniendo capacidad para llevar a cabo convenios específicos para la resolución de problemas concretos. 5. Aumentar las dotaciones de capital riesgo para actividades I+D+I de apoyo a las empresas valencianas de base científica y tecnológica».

Vots a favor d'este escrit? Per tant, s'aprova per unanimitat.

Aprovat el punt número 4, passem al següent punt que és. En estos moments s'incorpora el senyor Ribó. Benvingut.

Passem al punt número 5, que ha aplegat a esta Mesa un escrit del grup proponent, el Grup Parlamentari Socialista, en què demana l'ajornament. Per tant.

Sí, per a què demana la paraula, senyoria?

La senyora Marcos Puig:

Per una qüestió d'orde, senyor president. (Pausa)

El senyor president:

Gràcies, senyoria.

La senyora Gay Bódalo:

El senyor president:

Sí, està en el seu dret. No s'ha de votar. La proposta és de vostés i poden retirar-la. La diputada també està en el seu dret de demanar una explicació que si vosté no vol donar-la, està en el seu dret.

Proposició no de llei sobre l'increment dels pressupostos destinats a R+D+I en l'any 2006 i següents per tal d'assolir progressivament la mitjana europea en l'any 2010, presentada pel Grup Parlamentari Socialista (RE número 38. 748, BOCV número 157).

El senyor president:

Per tant, aclarida esta qüestió, passem al punt número 6. Presa en consideració de la proposició no de llei sobre l'increment dels pressupostos destinats a R+D+I en l'any 2006 i següents per tal d'assolir progressivament la mitjana europea en l'any 2010, presentada pel Grup Parlamentari Socialista, (registre d'entrada número 38. 748, butlletí número 157).

Per a la seua defensa, té la paraula la senyora Sánchez Brufal.

La senyora Marco Gual:

El senyor president:

Senyora Marco.

Moltes gràcies.

La senyora Marco Gual:

El senyor president:

Té la paraula.

El senyor Ribó i Canut:

Només unes paraules per dir que estem d'acord, com no podia ser d'una altra manera, amb aquesta proposta. Pensem que efectivament la investigació, ho he comentat abans, en el nostre país està en una situació molt complicada. Però el pitjor de tot és que està anant a pitjor. Que els pressupostos d'enguany no solament no es plantegen el que es diu ací, sinó que d'alguna manera pateixen un descens que jo crec que és significatiu.

Em sembla absolutament correcte, no hi ha res més a dir que un xicotet comentari. Jo crec que aquesta proposició, encara que arriba tard. No arriba tard, perquè els pressupostos sí que es poden tocar, es poden tocar per a bé i es poden tocar per a malament. Aleshores, teòricament seria possible dedicar transferir recursos d'una partida a una altra augmentant la investigació. Però almenys sí que que jo crec que aquesta proposició hauria de servir, com a mínim per a una cosa, que els recursos disminuïts que es dediquen a la investigació, no siguen transferits quan es fan per allà pel mes de juliol, quan es fan aquestes coses, que estem a la platja, no siguen transferits a altres operacions corrents, com ha passat reiteradament.

Jo crec que almenys, almenys, allò raonable seria començar a incrementar les partides pressupostàries en I+D, perquè crec que és una qüestió claríssima el que s'ha comentat. Estem per sota de la mitjana espanyola, que és una qüestió molt clara. Estem per sota, per suposat, d'Europa. No estem agafant el ritme que ens mana la Unió Europea, sinó que estem, sembla, abandonant, com si fórem ciclistes que ja han abandonat l'etapa, ja diuen no podem arribar. Jo crec que és important plantejar-se seriosament açò, perquè si no no serà possible fer d'este país un país amb una indústria, amb una tecnologia, amb una agricultura, o siga, competitiva. I crec que és important.

Per tant, jo, insistir en la idea. Els pressupostos es poden canviar, es podrien canviar per a bé, i en esta idea jo crec que aquesta resolució, però almenys que servisca aquesta resolució perquè no empitjoren encara. Perquè acostumen a empitjorar al llarg dels anys.

Gràcies.

El senyor president:

Gràcies, senyor Ribó.

Pel Grup Parlamentari Popular, per a fixar posició, té la paraula el senyor Castejón.

El senyor Castejón Chaler:

Moltes gràcies, senyor president.

Bé, jo, escoltant la proposta que mos feia la senyora Marco, escoltant el seu plantejament, la lectura que ha fet del que és l'exposició de motius, quasi hauria de recolzar la proposta. És a dir, perquè no ha dit cap incorrecció. Totes les coses que ha dit, evidentment, poden ser perfectament recolzades pel Partit Popular. Ha fet ús de moltes de les informacions que el partit en el govern ha facilitat a l'oposició. I inclús ha fet ús en este cas de part de l'informe 2005 de l'alt consell consultiu. I en definitiva, cap de les jo diria de les declaracions que ha fet o de la declaració d'intencions respecte a esta proposta nosaltres estem en desacord.

Però anem a votar-la en contra, anem a votar-la en contra perquè com fa l'exposició sembla que s'oblida en el moment que la va presentar en aquesta cambra, i en el mateix dia va fer una sèrie de declaracions a la premsa en què sembla que és totalment el contrari. És a dir, perquè jo tinc ara la nota de premsa d'aquell dia, en què dóna la sensació, som conscients de les dades que avui ha portat i evidentment; és a dir, nosaltres som conscients perquè són dades oficials que la nostra comunitat, la Comunitat Valenciana, té un dèficit d'I+D+I.

Però el que cal dir també és que, bo, des de l'any 2000 ­això no ho ha dit­ des de l'any 2000 fins ara l'augment que ha hagut en esta línia ha sigut molt important. S'ha superat la ratio en més de vint punts des de l'any 2000 fins l'any 2006. I evidentment no és la primera vegada que portem un debat d'aquestes característiques. Sembla com si per part de, en este cas el Partit Socialiste, se mos critica que hi ha un total i absolut desinterés per part del govern valencià en aquestes polítiques. També d'alguna manera ha donat a entendre que la nostra posició en estes polítiques no fomenten d'una manera coherent i vertebradora, ni coordinadora la nostra comunitat.

En definitiva, dóna la sensació com si això sí que és el caos total. I evidentment no és així. No és així perquè igual que li vaig dir en un altre debat molt semblant de característiques al ple d'aquestes Corts, en què deia que el Govern Valencià apostava directament i d'una forma ferma per l'I+D+I, doncs una de les apostes més importants va ser precisament la creació de la Conselleria d'Empresa, Universitat i Ciència.

Per què? Bo, l'objectiu d'aquesta conselleria és precisament la d'unir dos vessants que vosté fa referència en la seua proposta. Per una part, unir en el mateix àmbit les decisions i els programes que afecten l'empresa, la universitat i la ciència, així que també actua en dos plans. Per una part el d'empresa, el que seria el sistema productiu. I per altre, el de les entitats que realitzen la segona part de la seua proposta, activitats que realitzen I+D+I a la nostra comunitat. El que seria el sistema regional ciència, tecnologia, empresa.

En el primer pla, perquè si vosté fa referència a un tant per cent molt específic, el tant per cent una cosa que nosaltres no agafaríem el compromís, perquè sempre he dit que hi ha que treballar sense marcar llindars, arribar al màxim possible. Vosté també ha fet molta referència a l'estratègia de. Lisboa. I si analitza avui per avui, crec que cap país de la Comunitat Europea està arribant a aquestes. Evidentment és una intenció, però avui per avui cap país està arribant a quina seria el màxim que podia arribar en eixe 3% al que vosté feia referència.

Però per part de la nostra comunitat, evidentment, hi ha este retard. No entraré ara a dir-li d'on mos ve de les polítiques anteriors de quan va entrar el Partit Popular a governar, i del gran augment que ha hagut en les polítiques que fomenten la investigació i el desenvolupament a la nostra comunitat. No entraré en això, però sí dir-li que està actuant aquesta conselleria en les dos vessants més importants per a fer possible este augment en tot el que és I+D+I.

Per què? Primera, perquè apostem pels beneficiaris directes, com són les empreses en tots els plans de dinamització que s'han portat a terme, que seria ara llarg enumerar. Però que si vol breument li puc fer. L'oferta que s'ha fet a les empreses en cinc programes molt específics, com és el pròpiament desenrotllament tecnològic, com s'ha fet la innovació i la modernització tecnològica al que són les microempreses. La creació que s'ha fet també en empreses de base tecnològica. La formació a mesura per a les empreses, i també la gestió industrial del medi ambient i reducció de l'impacte ambiental, perquè tot fomenta aquest tipus de política.

Ahí tinc les dades, concretament de l'esforç que ha fet l'Impiva que seria una mica doncs repetir, argumentar, i és que s'han portat a terme ja en altres debats, de les ajudes que s'han portat a terme per part del Govern Valencià en els anys 2003-2004-2005. En definitiva, podríem parlar des del 2003 una sèrie d'ajudes que eren 868 ajudes que han arribat al 2005 a 1. 731, i en import s'ha passat dels 29 milions d'euros als 68 milions d'euros en l'any 2005. Això en coses concretes d'ajuda específica a empreses.

De l'Impiva, com vosté sabrà molt bé una novetat que es va ficar en marxa en l'any 2004, va ser la col·laboració en el que són instituts tecnològics en una sèrie de mesures molt concretes, com era precisament una cosa que vosté ha fet referència en el punt anterior també, com eren les beques a l'especialització en altes tecnologies, que també té una incisió directa en el que estem parlant. S'han aprovat diversos projectes d'especialització, concretament quinze projectes, tots fan referència naturalment a l'àmbit tecnològic.

I aquí també podíem entrar podíem sumar una sèrie de recursos que s'han ficat a l'abast de tot el que és el pla de competitivitat de l'empresa valenciana 2005 que acabarà l'any 2007, que, doncs bo, portem al voltant dels 307 milions d'euros. La cosa és important.

Jo no voldria estendre'm en quines han sigut les mesures molt concretes perquè podríem estar molta estona parlant. Però a mi me sorprén molt que vosté, i en el punt anterior íntimament relacionat en esta que estem ara debatent, feia referència, bo, que la llei concretament. la llei que vosté feia referència, la llei 7 de 1997 del 9 de desembre que no s'havia desenvolupament pràcticament cap dels seus articulats. Inclús parlava que no s'havia fet res en el fons d'investigació.

I és curiós, perquè a moltes de les coses que s'han portat a terme les passen per alt, i és curiós que ara es recolzen en una llei que en el seu moment van votar en contra, no? , i en alguns organismes creats a través de la mateixa. Total, el que vull dir en això és que, bo, si l'acord precisament del 10 de setembre de l'any 2004, en què es va modificar l'objecte social d'una empresa pública com era el Sepiva. I es va fer precisament per a fomentar, per a fomentar estos impulsos tan científics com tecnològics i que tenien una incidència directa els centres empresarials.

I sempre, insistixo, per a millorar fonamentalment una cosa que sempre mos preocupa, perquè està íntimament relacionat en el que parlem. Que les empreses disposen per una part d'aquelles ajudes, tant econòmiques i també tinguen el suport d'investigació perquè siguen competitives marc a la resta d'empreses espanyoles, i fonamentalment estrangeres.

La política que vostés presenten, bo, propostes poques, però el que sí quee han fet ha sigut una crítica del que s'ha portat a terme pel Partit Popular. I no volen fer a la perspectiva, és a dir, a esta línia d'augment que hem tingut en els darrers anys i quines són les perspectives per als futurs anys. No incidiré per exemple en el que ha parlat abans del programa Noemí, ho deixo a banda perquè ja hem parlat abans, que també tindria una incidència molt directa en el que estem parlant.

I del Pla valencià d'investigació científica i desenrotllament tecnològic, que teòricament acaba enguany, doncs bo, és el marc general en què s'enquadra des de fa uns anys esta política dins de la nostra comunitat. I ha tingut els seus efectes i ha tingut els seus beneficis, no? Ha representat, entre altres coses, fonamentalment ha ficat a l'abasta de totes les empreses perquè tinguen consciència que hi havia un compromís directe del Govern Valencià, i han ficat tota una sèrie de programes menejant un escenari econòmic, que és el que en cada moment interessava als diversos sectors fonamentalment industrials de la nostra comunitat.

Jo, de tota l'exposició de motius que ha fet coincidiria pràcticament en tot. Encara que vosté ha fet molt incidència en algunes coses que, evidentment, s'ha d'invertir, fent innovació, que investiga, fomenta l'ocupació i tal. Però avui en dia hi ha coses que se plantegen que no necessàriament invertir en diners fomenta. Ho dic perquè, per exemple, hi havia un article fa cosa de tres o quatre setmanes El País deia «crisis de fe en la I+D+I». I hi havia una frase que em va fer molta gràcia, perquè no només en diners s'aconseguixen coses. I ve este article que realment no és res sospitós, firmat per Patrícia Fernández De Lis. N'hi ha un paràgraf molt important que diu: «el debate ­està en castellà­ el debate sobre la rentabilidad del I+D sigue vivo, aunque todos están de acuerdo en una cosa que el dinero por sí mismo no garantiza el éxito. Un mayor gasto en I+D es positivo en términos generales, pero debe estar bien empleado».

I gràcies a Déu, a la nostra comunitat tenim una conselleria, que els diners que està invertint, que està recolzant, fonamentalment en estes polítiques d'I+D+I, serà el que és, no arribarà al tant per cent que vostés mos demanen. Però està ben gestionat, està ben treballat i està donant els seus fruits. Prova d'això és que la majoria de gent relacionada en el món de la investigació i la innovació, així ho estan reconeixent. Cosa que el Partit Socialiste, de moment, no vol entrar ni vol caure en esta realitat evident de la nostra comunitat.

Moltes gràcies. (Remors)

El senyor president:

Gràcies, senyor Castejón.

Per a rèplica, té la paraula la senyora Marco.

La senyora Marco Gual:

¿Quiere usted que le recuerde el tema de los institutos tecnológicos, la financiación que tienen los institutos tecnológicos? ¿Quiere usted que le recuerde yo que desde el 31 de diciembre del año 2003, el Plan de financiación de las universidades públicas valencianas no existía y ahora se ha firmado simplemente un acuerdo para dos años? Dos años, lo que les queda de legislatura.

¿Quiere que le recuerde a usted que el año pasado en el presupuesto faltaban 130 millones de euros para pagar los sueldos y salarios de los profesores universitarios, y que este año parece ser que los han inyectado con ese crecimiento del 16%, pero solamente para pagar sueldos y salarios, no ha incrementado nada más.

¿Quiere usted que le recuerde todo el tema que ha pasado con los jóvenes investigadores? ¿La reducción de las becas de los investigadores? ¿Recuerda usted lo que aconteció con el Medpark, Parque científico-tecnológico de la Universidad de Alicante, que simplemente por una cuestión política ustedes lo frenaron, por una cuestión política, lo frenaron. Una cosa que, bueno, causó un caos en el ámbito universitario, pero es que además es una vergüenza, porque esto no perjudica al Partido Socialista, perjudica a la sociedad valenciana. Que no se le olvide nunca en la vida, a la sociedad valenciana, no al Partido Socialista.

¿También quieren que les recuerde en qué se gastan ustedes ese 0,8% del PIB en materia de I+D+I? Si quiere, se lo recuerdo: en CD-ROM, en cualquier cosa que se pueda publicar en un formato electrónico, también en cines de verano, etcétera. ¿También le he comento la Universidad del Mediterráneo, esta universidad internacional que ustedes ubican simplemente por criterios políticos y no por criterios de razonabilidad o criterios de coherencia en materia de formación universitaria? Y además, no es por nada, pero hace un momento mi compañera Lola Gay estaba planteando aquí un mapa científico-tecnológico de potencialidades, y ustedes no lo aceptaron, decían que, bueno, que se está haciendo; pues yo no sé dónde lo están haciendo cuando todavía tenemos déficit en materia de I+D+I.

El senyor president:

Senyora Marco, li pregue vaja acabant.

La senyora Marco Gual:

El senyor president:

Gràcies, senyora Marco.

Per a rèplica, té la paraula el senyor Castejón.

El senyor Castejón Chaler:

Moltes gràcies, senyor president.

Bé, si vosté no vol reconéixer que el govern valencià fa esforços i que a més donen fruits, és el seu problema; però esforços se'n fan, vullga o no vullga vosté reconéixer-ho.

Durant l'any 2006, al qual vosté feia referència, bé, en I+D+I, Investigació, Desenrotllament i Innovació, en els pressupostos als quals vosté feia referència té consignat un pressupost de 998 milions d'euros, la qual cosa representa ni més ni menys que l'1,28 del Producte Interior Brut, no el 3%, l'1,28. No anem a canviar dades. Que és més de l'1% que mos demanàven, recorde, en l'any 2004 quan vam tindre un debat molt semblant a això. El que significa que l'evolució és evident. L'esforç és més que manifest.

Per tant, és a dir, si vosté diu que va ser com un capritx del govern de la Generalitat, de Francesc Camps, de crear una conselleria com la d'Empresa, Universitat i Ciència, és la seua postura; però, evidentment, enguany, en els pressupostos de 2006, sap que esta conselleria ha sigut l'àrea que més ha crescut en temes percentuals, i no és un creixement casual, com vosté dóna la sensació, sinó que obeïx perfectament a una aposta que està realitzant el Consell, i que no m'acaba de tornar-li-ho a dir. Per què? Perquè s'està reafirmant fonamentalment la política competitiva, és a dir, el que volem és fer una aposta decidida, com de fet els pressupostos així ho manifesten, tant tot el que significa innovació, tot el que significa diversificació, tot el que fa referència a transferències tecnològiques i, fonamentalment, per una major vinculació entre l'empresa i la universitat. I esta és l'aposta del Partit Popular. I si vol, vosté ha tret el tema de fer, de parlar de trajectòries. Jo li puc parlar de trajectòries també, perquè la Comunitat Valenciana no sempre ha estat governada pel Partit Popular, per exemple, i no me'n vull anar jo als primers anys de la democràcia, sinó, per exemple, entre l'any 1995 i l'any 2001, és a dir, que és els moments que comença a governar el Partit Popular, en empreses valencianes, en la política que estem parlant, es van invertir 739 milions d'euros, els primers anys, no faig referència ara. Estos 739 milions d'euros els podíem comparar només en l'última del Partit Socialista des de l'any 1987 a 1994, només eren 346 milions. És a dir, que ahí veiem l'evolució que ha hagut entre el Partit Socialista els últims anys de govern i els primers ­jo no he fet referència ara­, als primers del Partit Popular.

I si vol parlem de més coses que vosté ha fet referència. Per exemple, als investigadors que desenrotllaven projectes d'I+D en l'època del Partit Socialista i en l'època del Partit Popular. Partit Socialista: 3. 750, en l'any 1994; 6. 264 investigadors en el 2001. Vullga o no vullga vore-ho, que ahí està l'evolució d'esta aposta d'eixida per part del govern de Francesc Camps.

I podíem seguir. És a dir, per exemple, en l'última etapa del govern socialista, en l'administració pública valenciana es va destinar només 135 milions d'euros, segons formava part de l'enquesta o, en este cas, dels informes que dóna l'Institut Nacional d'Estadística, que també s'ha dir, vosté juga moltes vegades en dos xifres diferents, és a dir, quan fa referència a la Comunitat Autònoma Valenciana mos parla de l'I+D, i quan fa referència a nivell estatal mos afegix l'última "i" (veus). És a dir, en alguna ocasió ens dóna la sensació com si estigueren. les diferències, i ja les. les he assumides abans quines són, però, evidentment, el que no li puc acceptar de cap manera, que és al que jo li fea referència abans, que vosté diga que no s'està fent. L'evolució mos diu que sí.

I bé, i podríem parlar de més xifres, és a dir, la conselleria que té un pressupost, la Conselleria d'Empresa, Universitat i Ciència té 803 milions d'euros, que significa un augment del 19,6% en els pressupostos de l'any 2005, quan vosté ha dit que ha sigut la conselleria que més ha caigut, doncs no és veritat.

També ha fet referència que l'Impiva, és a dir, se van augmentar els seus pressupostos per a poder pagar, no sé si m'ha dit sous o a què es devia. Doncs no, precisament l'impuls que es va fer a l'Impiva va ser precisament es va augmentar un 33%, concretament es va adoptar una partida de 86,9 milions de pessetes, fonamentalment per a polítiques industrials, un 27% per a fomentar tot el que era polítiques relacionades a universitats i formació superior, en quantitats que aquí les tindríem i podíem estar parlant.

Jo el que li vull donar-li a entendre és que, bé, el que no podem acceptar de cap manera és que vosté vullga tancar els ulls a realitat. I la realitat és molt clara, és molt clara. I seguirem en esta línia de treball, que és la d'impulsar qualsevol matèria que haja de vore en la innovació, fonamentalment d'indústries, en tot el que siguen sectors competitius de les nostres empreses i situar-les, seguir treballant per a situar-les al lloc on se mereix dins del mercat nacional i internacional, vullguen o vullguen. Perquè si analitzem, vorem que des de l'any 1995 fins l'actualitat, l'economia valenciana ha crescut i no ha sigut per casualitat, sinó ha sigut per polítiques que estan fomentant precisament l'I+D+I, senyora Marco.

Moltes gràcies.

El senyor president:

Gràcies, senyor Castejón.

Conclós el debat, passem a votació este punt. Vots a favor de la proposició? 6. Vots en contra? 9. Per tant, queda rebutjada per 6 vots a favor, 9 en contra i cap abstenció.

Com que no hi ha més assumptes per tractar, s'alça la sessió.

Moltes gràcies, senyories.

(S'alça la reunió a les 12 hores i 20 minuts)

