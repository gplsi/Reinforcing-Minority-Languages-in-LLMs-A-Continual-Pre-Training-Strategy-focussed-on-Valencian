Comissió d'Educació i Cultura realitzada el dia 12 de maig de 2004. Comença la reunió a les 18 hores i 45 minuts. Presidix l'Excel·lent Senyora Rosa María Barrieras Mombrú. Reunió número 4.

Elecció del president o presidenta de la comissió.

La senyora vicepresidenta primera de les Corts:

Senyor secretari, pot passar llista?

(El senyor secretari passa llista per tal de comprovar l'existència de quòrum)

Moltes gràcies, senyor secretari.

Primer punt de l'ordre del dia: lectura i aprovació, si escau, de l'acta de la reunió anterior, l'acta número 23. Si no n'hi ha cap observació, la donem per aprovada.

Passem al punt número 2, elecció del president o presidenta de la comissió.

Per a l'elecció del president o presidenta, cada diputat o diputada escriurà un sol nom en la papereta, i resultarà elegit el que obtinga el vot de la majoria absoluta dels membres de la comissió. Si cap d'ells obtinguera en primera votació dita majoria, es repetirà l'elecció entre els que hagen assolit les majors votacions, i resultarà elegit el que obtinga més vots.

Per tant, anem a procedir a l'elecció del president o presidenta de la comissió. Si el senyor secretari és tan amable, anirà cridant els diputats i diputades perquè voten.

(El senyor secretari crida per ordre alfabètic les diputades i els diputats perquè dipositen la papereta en l'urna)

La senyora vicepresidenta primera de les Corts:

Finalitzada la votació, anem a passar a l'escrutini.

(La senyora vicepresidenta primera procedeix a l'escrutini)

Per tant, per 8 vots a la senyora Elvira Suanzes i 7 en blanc, queda proclamada presidenta de la comissió la senyora Elvira Suanzes.

Anem a passar, a continuació, al punt número 3: elecció de vicepresident o vicepresidenta de la comissió.

Cada diputat o diputada escriurà un sol nom en la papereta. Resultarà elegit vicepresident o vicepresidenta el que obtinga el major nombre de vots.

Si és tan amable, senyor secretari, i vol procedir a la crida de diputats i diputades per a la votació.

(El senyor secretari crida per ordre alfabètic les diputades i els diputats perquè dipositen la papereta en l'urna)

La senyora vicepresidenta primera de les Corts:

Bé, senyories. Finalitzada la votació anem a passar a l'escrutini.

(La senyora vicepresidenta primera procedeix a l'escrutini)

Per tant, per 7 vots en blanc i 8 vots per a la il·lustre diputada Carolina Salvador, queda nomenada vicepresidenta de la comissió.

Per tant, sí que agrairia, a banda de la meua felicitació, que pujaren a ocupar ací la Mesa la senyora presidenta i la senyora vicepresidenta.

Gràcies.

(Les senyores diputades que han estat elegides ocupen el seu lloc en la Mesa de la comissió)

(Ocupa la presidència la il·lustre diputada senyora Elvira Suanzes Fernández)

La senyora presidenta:

(S'alça la reunió a les 18 hores i 55 minuts)

