Comissió especial d'investigació sobre el finançament electoral del PSPV i Bloc entre 2007 i 2008 realitzada el dia 14 de gener de 2019. Comença la reunió a les 10 hores i 35 minuts. Presideix el president de la comissió, senyor César Jiménez Doménech. Reunió número 4/II.

El senyor president:

Val, anem a… (Veus) Anem a començar una nova sessió d'esta comissió. El secretari passarà llista primer de res.

(El senyor secretari passa llista per tal de comprovar si hi ha quòrum)

El senyor secretari:

Molt bé, n'hi ha quòrum, senyor president.

Eventual acord en relació amb l'ampliació del Pla de treball incloent nous compareixents

El senyor president:

Gràcies, senyor secretari.

El primer punt de l'ordre del dia és la lectura i aprovació, si escau, de la reunió anterior. N'hi ha alguna qüestió que afegir a l'acta? Una cosa que volia comentar és que el format d'esta convocatòria era una única convocatòria per a diferents sessions. Per tant, tot i que es va suspendre la sessió anterior, ara continuem amb l'ordre del dia i en el segon punt de l'ordre del dia està l'eventual acord en relació a l'ampliació del pla de treball, incloent nous compareixents.

M'apunten amb bon criteri que, degut a les dificultats que ha tingut esta comissió per a fer arribar als compareixents i compareixents. , compareixents en masculí i en femení, en l'acord de la mesa. , vam establir un acord de la mesa en el qual interpel·làvem a la delegació del govern perquè ens facilite les dades d'últim contacte i últim domicili conegut.

El problema que tenim és que les Corts Valencianes treballem en un nivell de precarietat en este sentit que no s'hauria de tolerar, perquè no tenim accés a fonts d'altres institucions i volem que amb esta interacció, d'una vegada per totes i per a totes les comissions, només per a esta, es facilite i hi haja eixa col·laboració institucional i que puguem accedir als compareixents. Donat que l'únic objectiu que tenim en estes Corts és que vinguen a esta comissió.

Dit això, anem a continuar amb l'ordre del dia amb l'eventual acord. Hem de fer dos votacions a dos peticions del Grup Socialista. No, una del Grup Socialista i una altra del Grup Popular quant a l'ampliació de compareixents que afegir al grup de treball. La primera d'elles és la petició que comparega l'exdirector de Canal 9, senyor Pedro García Gimeno.

No sé si el Grup Socialista vol fer alguna intervenció sobre per quins motius. , o ens ho estalviem això, no ho sé. Passem directament a votació si volen, però tenim l'oportunitat de.

La senyora Peris Cervera:

Un minut, senyor president. Simplement per a explicar que, com la comissió és una comissió que també investiga els contractes que haguera pogut tindre l'empresa Crespo Gomar en diferents administracions públiques i que conegueren que l'antiga Canal 9 va subscriure amb Crespo Gomar un contracte o diferents contractes per quantia de més de sis-cents mil euros, consideràvem interessant que poguera estar ací.

El senyor president:

Moltes gràcies, senyora Peris.

Bé, podem passar a votació? Aleshores, vots a favor que s'incloga en el pla? Unanimitat.

I la segona de les peticions correspon al Grup Popular i en este cas demanen la compareixença. Ah, el Grup Popular i el Grup Socialista coincidixen en la incorporació d'Arcadio Mateo, exdirector general d'Acuamed. Tenen alguna cosa a dir? Si no, passem directament a votació. Val, aleshores, vots a favor? També unanimitat.

Ara a continuació ja passaríem al punt 3 que, com hem dit, és un únic punt amb diferents convocatòries de sessions. Coneixem ja que la del dimecres 9 de gener es va haver d'ajornar. També hauríem d'acordar, ho podem fer més tard entre els portaveus, una nova data per a ubicar esta sessió. Podem fer-ho més endavant i ara passaríem ja a la celebració de la següent sessió, que correspon al dia de hui. I ara hauria de comparèixer la senyora Etelvina Andreu Sánchez que ens hauran de dir els serveis de la cambra si està present.

Bé, pareix que es confirma que no ha entrat a estes instal·lacions la senyora Etelvina Andreu. Haurem d'entendre que, per l'hora que és, devia estar ací. Si volen vostés puc aprofitar per a parlar-los de l'estat de les notificacions de cadascú dels compareixents del dia de hui. (Veus) Bé. La senyora Etelvina Andreu Sánchez està notificada i hauria d'estar ací.

Crec que els compareixents quan reben la notificació els és ben explícit que han de comparèixer de manera obligatòria i que si no es podrien prendre accions per part d'estes Corts. Aleshores, hauríem de valorar-ho en esta mesa en el successiu. Perquè la senyora Etelvina Andreu està notificada i no ha vingut.

La senyora Gracia Font Martí que seria la següent compareixent no ha pogut ser notificada pels motius que ja s'han fet públics, perquè no tenim accés a la seua última localització, últim domicili. No és el cas de la senyora Anabel Hallado Garabito que sí que ha estat notificada en el seu domicili.

I dels compareixents de la vesprada, el senyor Mario Antonio Barceló Aristoy i la senyora Ana María Kringe Sánchez. Esta última amb el matís o amb l'afegit que ha sigut notificada per tres vegades i que tenim constància que l'ha rebut. Aleshores, bé, totes les persones que hagen sigut notificades i no estiguen ací, s'haurà d'avaluar què podem fer, quines accions hauria de prendre estes Corts.

Per tant. (Veus) Sí, ho he dit. No sé si ho he. Bé, els dos de la vesprada, Mario Antonio Barceló Aristoy i la senyora Ana Maria Kringe Sánchez. Els dos han sigut notificats i tenim constància que han arreplegat la notificació. Per tant, haurem de suspendre la sessió fins a la una i mitja, on esperarem l'arribada de la senyora Anabel Hallado Garabito.

El senyor Ibáñez Bordonau:

El senyor president:

Moltes gràcies.

(Se suspén la reunió a les 10 hores i 45 minuts)

(Es reprén la reunió a les 13 hores i 40 minuts)

El senyor president:

Bé, reprenem la sessió per a confirmar que la senyora Anabel Hallado Garabito no se troba ací. Per tant, immediatament suspendrem la sessió. Però comunicar-los, també, que s'ha decidit…, hem parlat amb els portaveus i les portaveus, s'ha decidit que la sessió que estava convocada en principi per al 9 de gener i que es va haver d'ajornar, s'ubicarà dimecres dia 6 de febrer.

Si no n'hi ha cap qüestió en contra, suspenem la sessió fins a les quatre i mitja de la vesprada.

(Se suspén la reunió a les 13 hores i 44 minuts)

(Es reprén la reunió a les 16 hores i 35 minuts)

El senyor president:

Reprenem la sessió d'esta vesprada.

Sembla ser que el senyor Mario Antonio Barceló Aristoy, tot i que ha rebut…, i tenim l'acuse de recibo de la seua convocatòria, no està ací. Per tant, d'acord amb el que hem expressat este matí, mirarem de prendre les accions oportunes.

I ens informen que la senyora Ana María Kringe tampoc estaria en disposició de vindre perquè no ha sigut notificada. Per tant, suspenem la sessió ací fins al dia 23. (S'interromp la gravació)

La senyora Peris Cervera:

(Inoïble) … l'ordre del dia de la setmana que ve, està citat Agustín Navarro, l'exalcalde de Benidorm. Agustín està en un procés de càncer, està molt malament. La veritat és que està ja en la seua fase terminal. I jo plantege que poguérem ajornar la citació del senyor Agustín més avant, si ho consideràrem necessari, necessari la seua assistència en esta comissió. I si no ho considerem necessari, necessari, jo crec que li faríem un favor també des del punt de vista humà, de si no és imprescindible que vinga, no fer-lo vindre a la comissió.

El senyor president:

Ho tenim en compte esta qüestió.

I convidaria els portaveus a quedar-se un momentet i fer reordenació dels següents compareixents.

El senyor Ibáñez Bordonau:

El senyor president:

Ara sí. N'hi ha alguna paraula més? Suspenem la sessió ara.

(Se suspén la reunió a les 16 hores i 40 minuts)

