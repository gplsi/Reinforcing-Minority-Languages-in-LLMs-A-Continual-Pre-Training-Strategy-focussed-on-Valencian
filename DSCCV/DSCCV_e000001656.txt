Comissió especial d'estudi sobre la possibilitat d'una àmplia reforma de l'Estatut d'autonomia de la Comunitat Valenciana realitzada el dia 20 de gener de 2016. Comença la reunió a les 12 hores i 4 minuts. Presideix el president de Les Corts, senyor Enric Morera i Català. Reunió número 1.

Sessió constitutiva de la Comissió especial d'estudi sobre la possibilitat d'una àmplia reforma de l'Estatut d'autonomia de la Comunitat Valenciana

El senyor president de Les Corts:

Anem a procedir a la constitució de la Comissió especial d'estudi sobre la possibilitat d'una àmplia reforma de l'Estatut d'autonomia de la Comunitat Valenciana.

Primer punt. Anem a confirmar si hi ha quòrum.

(El secretari segon passa llista per tal de comprovar si hi ha quòrum)

Senyories, verificat que hi ha quòrum anem a passar a l'elecció de la mesa de la comissió, de conformitat amb el que estableix l'article 41 del Reglament de Les Corts, que supose que les seues senyories coneixen. Per tant, em salte la lectura del reglament, però en tot cas els faré les indicacions oportunes.

Anem a passar, en primer lloc, a votar el president o presidenta de la comissió. Per a tal efecte utilitzarem la papereta blanca on haurà de figurar només un nom. Anem a cridar a votació a les seues senyories.

(El secretari segon crida les diputades i els diputats perquè depositen la papereta en l'urna)

(El president fa l'escrutini)

Realitzat l'escrutini, el resultat és 10 vots a favor d'Ana Barceló, 5 vots en blanc. Per tant, queda proclamada presidenta de la comissió la il·lustre diputada Ana Barceló.

Senyories, seguidament anem a procedir a l'elecció del vicepresident i la secretària, d'acord amb el que establix l'article 41. 3. La votació serà en una única papereta on hauran de figurar els dos noms i resultaran elegits respectivament el vicepresident i el secretari per ordre correlatiu que obtinguen major nombre de vots. D'acord? Anem a procedir a la votació.

Senyor secretari.

El senyor secretari segon:

Cal recordar que s'ha de posar nom d'home i dona.

(El secretari segon crida les diputades i els diputats perquè depositen la papereta en l'urna)

(El president fa l'escrutini)

El senyor president:

Realitzat l'escrutini, Jordi Juan obté 8 vots i María José Català 5 vots, 2 en blanc. Per tant, el vicepresident de la comissió serà l'il·lustre diputat Jordi Juan i la secretària María José Catalá.

Prendrà possessió la presidenta de la comissió, que és Ana Barceló, i la secretària, que és Maria José Catalá, a les quals felicitem i els desitgem un bon treball en esta important comissió d'estudi de les Corts Valencianes.

(Les diputades que han sigut elegides ocupen els seus llocs)

La senyora presidenta:

Así que, si les parece bien, el punto que incluiremos en la próxima reunión de la comisión será la apertura del plazo para presentar trabajos y para delimitar, además, cuáles van a ser los trabajos que esta comisión quiere afrontar durante el año que dure la misma.

(S'alça la reunió a les 12 hores i 25 minuts)

