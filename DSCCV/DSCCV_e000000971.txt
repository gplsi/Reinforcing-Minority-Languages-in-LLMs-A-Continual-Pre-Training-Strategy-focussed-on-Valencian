Comissió Especial per a l'Estudi de la Situació de la Sequera a la Comunitat Valenciana celebrada el dia 4 de maig de 2006. Comença la reunió a les 13 hores i 21 minuts. Presideix l'il·lustre diputat senyor Rafael Maluenda Verdú. Reunió número 2/I.

Recepció dels plans de treball presentats pels grups parlamentaris.

El senyor president:

Senyories, s'obri la sessió.

Pregue a la senyora secretària que comprove el quòrum.

(La senyora secretària passa llista per tal de comprovar l'existència de quòrum)

Gràcies a vosté, senyora secretària.

Bé, el primer punt de l'ordre del dia és lectura i aprovació de l'acta de la reunió anterior. Les seues senyories si tenen alguna observació a fer és el moment. Del contrari entendrem que s'aprova per assentiment. Moltes gràcies, queda aprovada.

El segon punt és recepció dels plans de treball presentats pels grups parlamentaris. Dins del termini, en temps i forma, se van presentar per este ordre: registre d'entrada 49. 374, proposta del Grup Parlamentari Esquerra Unida-Els Verds-Esquerra Valenciana: Entesa, que les seues senyories tenen en la carpeta; en registre d'entrada 49. 472, se va presentar la proposta del Grup Parlamentari Socialista, que també tenen les seues senyories en la carpeta, i per registre d'entrada 49. 476, la proposta del Grup Parlamentari Popular, que també les seues senyories tenen en la carpeta.

Saben que aixina es va acordar que esta Comissió Especial d'Estudi de la Sequera es tornarà a reunir el proper dia 11 del present mes de maig, a les quatre i mitja de la vesprada, per a debatre i aprovar, si procedix, les propostes presentades pels grups parlamentaris.

Per tant, senyories, no havent més temes a tractar, s'alça la sessió, i continuarem. s'alça la sessió, òbviament, o millor dit, se suspén fins al dia 11 a les quatre i mitja. D'acord? Moltes gràcies.

(Se suspén la reunió a les 13 hores i 25 minuts)

