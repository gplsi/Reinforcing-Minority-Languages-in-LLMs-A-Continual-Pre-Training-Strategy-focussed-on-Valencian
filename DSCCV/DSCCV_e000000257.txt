Comissió Especial per a l'Estudi de la Situació de la Sequera a la Comunitat Valenciana celebrada el dia 18 de maig de 2006. Comença la reunió a les 16 hores i 36 minuts. Presideix l'il·lustre diputat senyor Rafael Maluenda Verdú. Reunió número 3.

Debat i aprovació de les propostes de compareixença en esta comissió presentades pels grups parlamentaris

El senyor president:

Comencem la sessió.

La presidència comunica que la senyora Sanchordi substituirà a la senyora Bódalo. I, per decisió del Grup Parlamentari Socialista, també la substituïx com a secretària, accidentalment, de la comissió.

Per tant, pregue a la senyora Sanchordi, com a secretària accidental de la comissió, que comprove el quòrum.

(La senyora secretària passa llista dels membres de la comissió)

Moltes gràcies, senyora secretària.

En la carpeta tenen l'acta de la passada sessió i de l'anterior. La presidència, per error, en l'última reunió va dir que la tenien en la carpeta i la vam aprovar per assentiment. Cap de les seues senyories es va adonar del detall. I és que era continuació de la sessió del dia 4. Moltes gràcies, senyor Lozano. Per tant, és hui quan cal pronunciar-se sobre eixa acta, que contempla les dos sessions, la del 4 i la de l'11. Algú vol fer alguna observació?

El senyor Escrig Peris:

Gràcies, senyor president.

Una qüestió de forma. És que el segon cognom és Vicent Escrig Peris.

El senyor president:

Moltes gràcies, senyor Escrig.

Prenga's nota i rectifique's.

Considerem, per tant, que si no hi ha més observacions s'aprova l'acta per assentiment. Moltíssimes gràcies.

Passem al segon punt de l'ordre del dia, que és debat i aprovació de les propostes de compareixença en esta comissió, presentades pels grups parlamentaris. El procediment que vam utilitzar en la darrera reunió jo pense que era l'adequat perquè no haguera indefensió per part dels grups parlamentaris. I era que de menor a major es defensaren les propostes fetes i que la mateixa intervenció podria significar el dret a torn de rèplica entre les seues senyories. Es va concedir un torn de quinze minuts en aquell moment. La presidència i la Mesa està oberta a què tornen a ser quinze minuts o si les seues senyories volen que siga menys és el moment que ho indiquen a la Mesa, que acceptarem gustosament el temps que diguen.

Senyor Ribó.

El senyor Ribó i Canut:

Senyor president, per una qüestió de procediment.

El nostre grup no està d'acord amb este mecanisme pel qual, en definitiva, es defensen les propostes i al final es faça una votació de les mateixes. Entenem que este no és un mecanisme usual, ni adequat a un procés d'estudi, a una comissió d'estudi. Jo recorde que estiguí en una altra comissió, com és la de l'estudi de la sequera de fa onze anys, i el mecanisme es va realitzar d'una altra forma, buscant mecanismes de consens. Fins i tot en la comissió, en la que vosté i jo formàvem part concretament en la reforma de l'estatut, quan vam parlar de les possibles compareixences, jo crec que va haver una voluntat prèvia d'arribar a un acord entre els distints grups.

Per tant, i si fa falta ho justificaria un poc més, però per tant, nosaltres faríem una proposta alternativa. I és que hi haguera entre els distints portaveus una reunió prèvia amb la voluntat d'intentar arribar a un acord entre les distintes propostes.

Jo crec que el motiu és molt clar. Mire, estem davant d'un tema que és un tema amb fortes connotacions científiques, tècniques. I en ciència i en tècnica el mecanisme, el criteri de validesa no és el criteri de majories. Eixe és un criteri correcte en un sistema polític, en un sistema democràtic. Però, en la ciència i en la tècnica, el criteri de validesa és el criteri de la verificació experimental.

I jo vull recordar que hi ha moltes vegades contradiccions clares entre posicions de majories i determinats criteris científics que hem conegut tots històricament, jo recorde el cas de Galileo o que molt recentment podríem veure, per posar un exemple, en el cas d'alguns estats americans que no permeten que la teoria de l'evolucionisme, que és un paradigma dintre de la ciència en estos moments acceptada per tots els científics, concretament es puga explicar. Podríem parlar d'altres coses.

Per tant, nosaltres entenem que davant un plantejament on fortes connotacions científiques i tècniques, on l'element és el debat, on l'element fonamental és la contraposició entre posicions diferents, és important que es busquen altres mecanismes, que el criteri, en definitiva, que és el lògic, el millor possible en un sistema polític, que és criteri de les majories. Ací entenem que el que s'hauria de buscar d'alguna forma és un mecanisme de poder confrontar, discutir, opinar conéixer les distintes posicions que hi ha al voltant de temes, que en el tema de l'aigua hi ha moltes posicions científiques, hi ha moltes posicions tècniques i el que hem de veure és açò.

La nostra posició, per tant, seria que reconsiderara el mecanismes i que, d'alguna manera, intentàrem, entre els diferents portaveus, fer un esforç perquè les compareixences, a ser possible, pogueren ser aprovades pels tres grups, després d'un debat i després, evidentment, de buscar un consens entre els mateixos.

Gràcies.

El senyor president:

Gràcies a vosté, senyor Ribó.

La presidència respecta enormement la seua opinió, és un criteri molt respectable, es compartisca o no es compartisca. Però he de dir que la presidència no coneix altre procediment per a decidir compareixences que no siga mitjançant una votació. Així ho diu també l'article 42 del reglament, diu que la comissió acordarà la presència o la compareixença de persones i els acords de la comissió com del ple es fan mitjançant una votació. Si els grups parlamentaris apleguen a consens major o menor, no és responsabilitat de la presidència, són els grups parlamentaris els que s'han de ficar d'acord.

Vosté sap molt bé que este matí qui li parla, no com a president de la comissió sinó com a portaveu adjunt del Grup Parlamentari Popular, vosté m'ha fet este comentari. I jo li he ofert la possibilitat d'acceptar-li tres o quatres compareixents més. Diga'm vosté per qui no està interessat, però diga-me-ho abans de mig dia per a estudiar-lo. I vosté no m'ha contestat. Vosté sap que és així.

Per tant, no culpen a la presidència de la falta de consens dels grups parlamentaris que mai és culpa d'una part, mai és culpa tan sols d'una part sinó d'algunes de les parts. En este cas concret, en el que vosté es referix, és també culpa de vosté que no ha acceptat l'oferiment que el Grup Parlamentari Popular li ha fet.

Vosté ha expressat la seua opinió i la presidència la seua. I ja queda reflectit a l'acta.

El senyor Godoy García:

Señor presidente, para mí es una comisión muy importante por el tema que vamos a abordar. Pero, al mismo tiempo, es una comisión, que es una comisión de estudio, es una comisión de estudio. Y en esa comisión de lo que se trata, señor presidente, es de que seamos capaces entre todos de aportar los mejores técnicos, los mejores expertos y de poder escucharnos entre nosotros. Habitualmente comisiones de estudios se constituyen en muchas cámaras. Y yo creo que los grupos rara vez vetan a expertos propuestos por un grupo parlamentario, a no ser que se les declare incompetentes.

Yo creo, señor presidente, que el ánimo nuestro, desde luego, es llegar a un acuerdo. Pero es llegar a un acuerdo también en el cual las diferentes voces de esta cámara -y aquí somos tres grupos parlamentarios- ustedes tienen nueve representantes aqui, el grupo socialista tiene seis y l'Entesa tiene uno -tenemos siete representantes de la oposición y nueve representantes del Partido Popular- que tuviéramos también la posibilidad de llegar a un acuerdo o bien con la generosidad mayor de integrar a todos aquellos expertos que se propongan, a no ser que sean censurables, o bien acercándonos al máximo a lo que es la representación plural de esta cámara. De manera que, aún siendo una cuestión científica, porque es una cuestión científica, pero también en lo científico hay diversas tendencias. Y, bueno es, pienso, que los diferentes grupos tengan la oportunidad de hacer propuestas equilibradas y también proporcionales, de manera que podamos tener esa representación. Y, posiblemente, si nos reunimos podamos llegar a un acuerdo.

El senyor president:

Moltes gràcies, senyor Godoy.

També és una opinió molt respectable la que vosté manifesta, faltaria més. I m'alegra enormement que la seua senyoria diga que esta és una comissió molt important, pese a què la va votar en contra, que no volia que es constituirà ni vosté, ni el seu grup. Però, m'alegra enormement que ara considere que és molt important.

Fixe's en el procediment no es tracta de vetar a ningú. La comissió, com a tal, no va a vetar a ningú. La comissió va a elegir, democràticament, mitjançant votació, d'entre totes. Sí, no diga que no amb el cap, senyor Lozano, no, no. Amb la presidència no es debat, senyor Lozano, estic aclarint conceptes només, amb la presidència no es debat, es debat entre vostés. Aleshores, dic que no es tracta de vetar a cap; es tracta d'elegir entre tres propostes, de forma democràtica, mitjançant una votació perquè no hi ha altre sistema. Però no serà la presidència qui s'opose a què les seues senyories puguen arribar a un consens. Faltaria més.

Ha demanat vosté un recés breu, ha dit, a més, curt, no sé si amb cinc minuts tenen suficient. La presidència, si els demés grups estan d'acord, concedirà eixos cinc minuts que vosté demana perquè intenten posar-se d'acord. Però, finalment, que quede ben clar que seran aquells que la comissió, aquells que vostés, a través de la votació lliure i democràtica decidixen que han de comparéixer. Ni la presidència ni la Mesa tenen més a fer en este aspecte si no que són vostés els qui han de buscar el consens. I si ho aconseguixen, ens pareixerà molt bé; i si no ho aconseguixen, respectarem les opinions, encara que siguen discrepants dels distints grups.

Senyor Soler.

El senyor Soler Garibo:

Gràcies, senyor president.

Com han fixat posició la resta de grup, demanem la paraula per a fixar la posició del Grup Parlamentari Popular.

Des del Grup Parlamentari Popular estem completament d'acord amb el procediment que vosté ha dissenyat, considerem que és un procediment escrupolosament democràtic i l'adequat per a una comissió d'este tipus.

Nosaltres, el Grup Parlamentari Popular, sabem on estem, sabem que estem en un òrgan polític dins d'una institució política; és a dir, que ací, en la comissió de Sanitat no s'opera a ningú de pròstata sinó que allí es parla de política sanitària. En la comissió d'infrastructures esta casa no fa ponts, ni fa carreteres, es parla de política d'infrastructures. Per tant, hem de saber tots on estem i quina és la nostra funció parlamentària, per suposat, sempre democràticament.

Estem d'acord completament amb el que vosté ha dit, amb la seua apreciació, com a portaveu adjunt este matí. Ha demostrat una voluntat del Grup Parlamentari Popular, no del representant en esta comissió, ni del portaveu d'esta comissió sinó representat per vosté com a portaveu adjunt de tot el Grup Parlamentari Popular, una voluntat d'acostar-se més en eixe consens que reclamava l'oposició i no ha hagut contestació fins a hores d'ara. No sé si és que el que es vol és la foto cara la premsa o el que es vol realment és que esta comissió funcione.

I quan al que s'ha dit de la pluralitat. Jo estic convençut que la llista que presenta el Grup Parlamentari Popular de compareixents és no plural, pluralíssima, on hi ha representants de les tres províncies de la Comunitat Valenciana, de la resta d'Espanya, de fora d'Espanya i representants independents, inclús alcaldes de tots els partits polítics o, almenys, del Partit Socialista i del Partit Popular, d'independents. Per tant, considere que la nostra llista és molt plural.

Estem a disposició de la presidència, com no podia ser d'altra manera, per a fer un recés o per al que vosté vullga decidir.

Moltes gràcies.

El senyor president:

Gràcies a vosté, per la seua opinió, senyor Soler, que també és molt respectable.

Però ací vull fer-li una matisació. El funcionament de la comissió no ha sigut una decisió unilateral de la presidència, sinó un acord unànime de la Mesa de la comissió.

Dit astò, si la seua senyoria creu també convenient, com la resta de grups, que es faça un recés de cinc minuts perquè intenten arribar a un acord, la presidència no té ningun inconvenient.

Se suspén la sessió per cinc minuts.

(Se suspén la reunió a les 16 hores i 52 minuts)

(Es reprén la reunió a les 17 hores i 02 minuts)

El senyor president:

Senyor Godoy, no cal que informe a la presidència, perquè la presidència, com vosté, ha escoltat la conversació que han tingut.

Dic que passem al segon punt de l'ordre del dia: debat i aprovació de les propostes de compareixença en esta comissió, presentades pels grups parlamentaris.

A la Mesa han arribat tres propostes: una del Grup d'Esquerra Unida-ElsVerds-Esquerra Valenciana: Entesa, una altra del Grup Parlamentari Socialista i una altra del Grup Parlamentari Popular.

Per al seu debat, anem a utilitzar el mateix procediment que vam utilitzar en l'última sessió. De menor a major, se té un temps per a defensar la proposta i s'entendrà que en defensar la seua, pot generar un torn de rèplica entre els diferents grups, que si sol·liciten, la presidència no té ningun inconvenient en concedir. I després es procedirà també, de menor a major, a la votació, perquè una votació d'un grup majoritari no implique necessàriament el decaïment de les propostes dels grups minoritaris. Per això, per a respectar els drets i que no existisca indefensió, es farà també de menor a major.

Si el senyor Ribó vol la paraula, té la paraula per a la defensa de la seua proposta i per a pronunciar-se també sobre les propostes dels altres, si aixina ho creu convenient.

El senyor Ribó i Canut:

El senyor president:

Moltíssimes gràcies, senyor Ribó.

El senyor Godoy té la paraula per a defensar la seua proposta o per a fixar posició respecte a les altres propostes, si ho estima convenient.

Té la paraula el senyor Godoy.

El senyor Godoy García:

En primer lugar, quiero dejar constancia del total desacuerdo del Grupo Parlamentario Socialista por este sistema de elección de expertos que ustedes aquí están defendiendo y están queriendo llevar hasta sus últimas consecuencias. Porque el sistema que ustedes han elegido es un sistema a su medida, que les permite, sin ningún tipo de acuerdo con nadie, sin ningún tipo de negociación con nadie, colocar la totalidad de su listado de expertos, señor president, los 41 que ustedes han traído.

El senyor president:

(Parla sense micròfon)

(Inoïble)

El senyor Godoy García:

El senyor president:

Senyor Godoy, defienda su propuesta o fije posición, no se refiera al procedimiento. Le llamo a la cuestión por primera vez.

El senyor Godoy García:

(so d'un mòbil)

El senyor president:

El senyor Godoy García:

El senyor president:

El senyor Godoy García:

El senyor president:

El senyor Godoy García:

El senyor president:

El senyor Godoy García:

El senyor president:

Senyor Soler, té la paraula.

El senyor Soler Garibo:

Des del Grup Parlamentari Popular, anem a ajustar-nos al guió, rebutjar de pla les acusacions de manipulació i altres del calibre similar. Ja he donat arguments en la meua intervenció anterior del procediment d'esta comissió, fet fins ara per consens de la Mesa, com molt bé m'ha rectificat el senyor president. I crec que seguim sense saber on estem, per part d'algunes senyories, i que estem en un debat ara que no toca, que haguera tocat abans, però ara ja no. Ara ja estem en ple procediment de la comissió.

El senyor president:

Senyories, pregue guarden silenci o se n'isquen. Gràcies.

El senyor Soler Garibo:

. i el que toca és parlar del que diu l'ordre del dia de hui.

Jo sí que vaig a defendre, a deixar clar la nostra proposta. Mosatros proposem que vinguen experts, com deia bans, de totes les tendències i de tots els llocs geogràfics. Comence a dir-los: don Francisco Cabezas Calvo Rubio, subdirector general de planificació hidrològica de l'estat des de 1996 fins 2004, i redactor del Pla hidrològic nacional.

Don Antonio Gil Olcina, institut universitari de geografia, Universitat d'Alacant, persona independent, faig insistència, independent, i de gran formació professional i específica en la matèria.

Don Antonio Rico Amorós, institut universitari de geografia, Universitat d'Alacant.

Don Jorge Olcina Cantos, institut universitari de geografia, Universitat d'Alacant.

Don José Fernando Vera Rebollo, institut universitari de geografia, Universitat d'Alacant.

Don Juan Marco Segura, departament d'hidràulica i medi ambient, Universitat Politècnica de València.

Don Pascual Fernández Martínez, secretari d'estat d'aigües i costes 2000-2004.

Don Benigno Blanco Rodríguez, secretari d'estat d'aigües i costes 1996-2000.

Don Emilio Lamo de Espinosa, no caldria dir res, és conegut de tots, facultat de ciències polítiques i sociologia, Universitat Complutense de Madrid.

Don Ramón Tamames, catedràtic d'economia de la Universitat Autònoma de Madrid, doctor en dret, expert en polítiques hidràuliques, ecològiques i de medi ambient. Jo crec que és un luxe que puguem comptar amb ell en la comissió, tot el món està d'acord que és una autèntica eminència.

Don José Luis Gil Díaz, departament de ciències i tècniques d'aigua i del medi ambient, Universitat de Cantàbria, conca geogràficament oposada a la nostra i de problemes similars i, a la volta, diferents. Per tant, perquè puguem contrastar tota de classe d'opinions.

Don Antonio López Corral, departament d'enginyeria civil, construcció, Etsi camins, canals i ports, Universitat Politècnica de Madrid.

Don Juan Brusca Beltrán, que està inclòs en la petició del Grup Socialista i del Grup d'Esquerra Unida.

Don Cristóbal Aguado Laza, que també està inclòs en la del Grup Socialista.

Don Benjamín Aparicio Cervera, comunitat general de regants de Camp de Túria.

Don Andrés Martínez Espinosa, president de la junta central d'usuaris del Vinalopó, Alacantí, consorci d'aigües de la Marina Baixa.

Don José Luis Breva Ferrer, sindicat central d'aigües riu Mijares.

Don José Pascual Gil, sindicat central del Riu Mijares, president de la Federació de Regants de la Comunitat Valenciana.

Don Vicente Nácher Luz, comunitat de regants de la sèquia de Rovella, vicepresident del Tribunal de les Aigües de la Vega de València.

Don Vicente de Cabo Ruiz, sindicat de recs de l'horta d'Alacant.

El senyor president:

Per favor, senyories, guarden silenci.

El senyor Soler Garibo:

Don Franscisco del Amor, sindicat central de regants de l'aqüeducte Tajo-Segura.

Mister Ronald Gastelum, vicepresident executiu de la cambra de comerç de l'àrea de Los Ángeles, i expresident del districte metropolità d'aigües del sud de Califòrnia.

Juan Cánovas Cuenca, expresident de la Confederació Hidrogràfica del Segura i president del comité directiu d'Emwis Euromediterranean Water Information System.

Ángel Urbina Olarde, junta central d'usuaris del Vinalopó, Alacantí i Vega Baixa, i comunitat Riegos de Levante.

Don Manuel Serrano Richarte, president comunitat de regants del marge esquerre del riu Segura.

Don José Antonio Barberá Seva, jutge jutjat privatiu d'aigües d'Orihuela.

Don José Antonio Andújar, president de la comunitat de regants del marg dret del riu Segura.

Don Francisco Santiago Andrés, director del consorci d'aigües de la Marina Baixa.

I a continuació, vaig a fer una relació d'alcaldes que hi ha de tots els grups polítics:

Don LuisVicente Mateo, alcalde de Beniferri, del Baix Segura.

Don Antonio Ángel Hurtado, alcalde d'Almoradí, també del Baix Segura o Vega Baixa.

El senyor president:

Pregue una volta més guarden silenci.

El senyor Soler Garibo:

Don Francisco Javier Pérez Trigueros, també del Baix Segura.

Don Roberto Iglesias Jiménez, del Vinalopó Mitjà, d'Aspe.

Don José Rafael Sáez Sánchez, alcalde de Novelda, també del Vinalopó Mitjà.

Don Felip Vicedo i Pellín, alcalde d'Agost, del Vinalopó Mitjà.

Salvador Poveda Bernabé, alcalde de Monòver, Vinalopó Mitjà.

Doña Vicenta Tortosa Urrea, alcaldessa de Villena, Alt Vinalopó.

Don Antonio Teodoro Valdés Vidal, alcalde de Beneixama, també de l'Alt Vinalopó.

I l'honorable senyor don José Ramón García Antón, conseller d'Infraestructures, que està demanat per la llista del Grup Socialista.

Com s'ha pogut demostrar el que jo deia abans, la pluralitat d'esta llista de personalitats. N'hi ha de la Comunitat Valenciana, Castelló, València, Alacant, de la resta d'Espanya, i inclús de fora d'Espanya els qui considerem que és important la seua aportació.

Per tant, senyor president, jo li demanaria que com en la intervenció dels grups de l'oposició no han ficat a votació la seua proposta, no sé si la retiren, si no la retiren, la proposta d'este grup parlamentari és acceptar la nostra proposta més set propostes que van en la llista del Grup Socialista i tres propostes en la llista del Grup d'Esquerra Unida-Els Verds. Eixa seria la proposta que li faria el Grup Parlamentari Popular.

El senyor president:

Moltes gràcies, senyor Soler.

En primer lloc, la presidència vol aclarir que en ningun moment ha escoltat que ni el representant del Grup d'Esquerra Unida ni el del Grup Socialista hagen retirat la seua proposta, sinó que han dit que la donen per defensada. La qual cosa significa que arribat el moment, ha de sotmetre's a votació.

Si la seua senyoria, per les seues paraules, el que està dient és que va a acceptar algunes de les propostes que fan la resta de grups, el que ha de dir quan arribe el moment és que demana la votació separada perquè puga votar lliurement aquells que vullga acceptar i poder rebutjar aquells que no vullga acceptar.

Fet este aclariment, si els grups parlamentaris volen intervindre per a rèplica al senyor Soler, reitere, per a rèplica al senyor Soler, la presidència no té inconvenient en concedir-los la paraula.

Senyor Ribó.

El senyor Ribó i Canut:

En primer lloc, manifestar que donada la mecànica que es planteja, nosaltres considerem que de les paraules que ha dit el senyor Soler, es dedueix que només, de les 30 propostes que nosaltres fem, se'n recolleix una -

24, perdó-, se'n recolleix exactament una que no està en cap altra proposta, una altra que està en una proposta conjuntament amb el Partit Socialista i una tercera que està en les propostes dels tres grups, que és el secretari general de la Unió de Llauradors.

Per tant, per a ser exactes, jo crec que això seria.

Nosaltres considerem que este plantejament és un plantejament que des de cap punt de vista manifesta la pluralitat. No el podem acceptar. Pensem que aquesta comissió, si continua el seu procés tal com està plantejat, és una comissió que acabarà sent una comissió monocolor.

I, en conseqüència, manifestem que no participarem en la votació de les propostes del Partit Popular. Entenem que aquesta comissió passa de ser una comissió d'estudi a una comissió de propaganda. I per a fer propaganda, nosaltres preferim, segurament, i açò serà la proposta que faça el meu grup, preferim fer-la nosaltres directament.

I, per tant, vaig a proposar formalment al meu grup parlamentari que no participem en esta comissió, si al final les propostes que es van a votar, i que segurament eixiran, són les que ixen.

Gràcies.

El senyor president:

Moltes gràcies a vosté, senyor Ribó.

Algun altre grup. ? Per a què vol la paraula, senyor Godoy? (

El senyor Godoy parla sense micròfon)

Para replicar al señor Soler, tiene la palabra, senyor Godoy.

El senyor Godoy García:

El senyor president:

¿Per a què vol la paraula, señor Soler?

El senyor Soler Garibo:

Per a contrarèplica.

El senyor president:

Per a replicar, té la paraula el senyor ja.

El senyor Soler Garibo:

Amb molta brevetat, senyor president. Només puntualitzar un parell de coses o tres.

¿Propaganda? Jo en tinc molts dubtes, jo crec que és al contrari, jo estic convençut que ací hi ha una proposta seriosa de treball i la prova és que n'hi han ahí 41 noms treballats i explicats i argumentat el perquè i els altres grups són els que van buscant la propaganda o la foto fàcil o el numeret amb altres arguments que no tenen res a vore ni amb la sequera ni amb l'aigua.

Està parlant ací de majories democràtiques i proporcionals. Li torne a dir que això no toca, les eleccions són quan toquen, ahí està la llei d'Hondt, ahí s'apliquen unes normes i unes regles de proporció democràtica i, després, la regla del joc, el més sagrat és una persona, un vot, i això és el que està passant ací. Si vostés no accepten això, doncs, la veritat és que jo els demanaria que fiquen els peus en terra.

Vosté, senyor Godoy, diu que està sorprés: jo sí que no estic sorprés de l'actitud del Grup Socialista! Ja votaré en contra de la creació d'esta comissió! , vostés la duen repèl sempre! , en la seua llista no han ficat els alcaldes de la zona més afectada per la sequera de la Comunitat Valenciana. És que tenen por que vinguen ací i diguen el que realment està passant allí? És que tenen por d'anar vostés allí

i vore la realitat?

que la llista era plural, i pel que diu que no tenim mosatros que ficar-li la representació.

El senyor president:

Senyories, per favor, guarden silenci i respecte a l'orador.

El senyor Soler Garibo:

. que vostés són prou per a ficar-se-la, jo el que dic són fets contrastats i contrastables: en la llista del Partit Popular n'hi han alcaldes que militen en el Partit Socialista i això és un fet contrastat i contrastable

. Déu me lliure a mi d'organitzar-los a vostés políticament, perquè ja s'organitzen molt bé! , conforme estan organitzats van perdent elecció rere elecció i, per mi, seguixquen molts anys aixina.

Gràcies.

El senyor president:

Moltes gràcies a vosté, senyor Soler.

Bé, senyories, finalitzat el debat, procedix passar a votar les distintes propostes que s'han presentat.

La primera en passar a votació és la proposta del Grup Parlamentari Esquerra Unida-Els Verds-Esquerra Valenciana: Entesa, i la presidència pregunta a les seues senyories si volen fer alguna agrupació separada o se pot votar en la seua totalitat?

Senyor Soler?

El senyor Soler Garibo:

Senyor president, jo demane votació separada dels noms d'Antonio Estevan Estevan, Julio Barea. Està al principi de la relació, el que fa tres o per ahí

, Antonio Estevan Estevan, Julio Barea. L'últim, l'últim de la fulla, Julio Barea i Joan Brusca, està en la pàgina següent.

El senyor president:

(El president intervé sense micròfon)

(Inoïble)

. Doncs, llavors, anem a votar, si les seues senyories no tenen inconvenient, en primer lloc, el senyor Antonio Estevan Estevan, el senyor Julio Barea i el senyor Joan Brusca, les propostes presentades pel Grup Parlamentari Esquerra Unida-Els Verds-Esquerra Valenciana: Entesa. Vots a favor d'estos tres noms? Gràcies. moltes gràcies. Per unanimitat, queden aprovats.

Anem a passar a votar ara la resta de noms proposats pel Grup Parlamentari Esquerra Unida-Els Verds-Esquerra Valenciana: Entesa i que figuren en l'escrit que tenen les seues.

(S'interromp la gravació)

(El president connecta el micròfon)

O siga, que repetixc la proclama de la votació anterior, que era correcta: per 9 vots en contra i 7 a favor, queden rebutjades la resta de persones que figuren en la relació presentada pel Grup Parlamentari Esquerra Unida-Els Verds-Esquerra Valenciana: Entesa.

Procedix ara, senyories, votar la proposta presentada pel Grup Parlamentari Socialista. Algun grup vol fer algun desglossament de blocs? Sí, senyor Soler, té la paraula.

El senyor Soler Garibo:

Gràcies, senyor president.

Si voler prendre'n nota, el número 5, Joan Brusca Beltran, encara que ja està inclòs, eh? , eixe ja està inclòs, però també; el número 6, el senyor Cristóbal Aguado Laza; el número 10, que ja està inclòs, el senyor Antonio Estevan Estevan, està inclòs per la votació abans; el número 12, el senyor José Carles Genovés; i després els tres consellers que estan al final, que no tenen número, conseller d'Infraestructures i Transport, conseller de Territori i Habitatge i conseller d'Agricultura, Pesca i Alimentació, que sumen set en total.

El senyor president:

Moltes gràcies, senyor Soler.

¿Algun altre grup vol fer algun altre bloc? No. Doncs, moltes gràcies.

En primer lloc, la presidència vol advertir que no cal votar novament al senyor Joan Brusca ni al senyor Antonio Estevan, perquè la comissió ja ha aprovat la seua compareixença. Per tant, anem a passar a votació al senyor Cristóbal Aguado Laza, el senyor José Carles Genovés, el conseller d'Infraestructures i Transport, el conseller de Territori i Habitatge i el conseller d'Agricultura, Pesca i Alimentació.

Vots a favor que compareguen estes persones? Moltes gràcies. Per unanimitat, queden aprovats.

Ara anem a passar a votar la resta de noms que proposa el Grup Parlamentari Socialista, excepte els senyors Brusca i Estevan, que ja han segut aprovats, i la resta dels que acabem d'aprovar en l'anterior votació.

Vots a favor de la resta de noms? Moltes gràcies. Vots en contra? Gràcies. 9 vots en contra i 7 a favor, queden rebutjats.

Procedix ara, senyories, la votació de la proposta que fa el Grup Parlamentari Popular. ¿Hi ha algun grup que vullga demanar algun bloc separat d'esta proposta? Doncs, llavors, passarem, com no hi ha ningun grup que demane separació, anem a votar-la tota conjuntament, però fent l'excepció del senyor Joan Brusca, del senyor Cristóbal Aguado.

-moltes gràcies, senyor Ribó-, i el conseller d'Infraestructures, perquè ja han segut aprovats en les propostes votades anteriorment.

Per tant, excepte estos tres noms, que ja està aprovada la seua compareixença, passem a votar la resta de noms que apareixen en l'escrit presentat pel Grup Parlamentari Popular, registre d'entrada 49. 986. Vots a favor? Moltes gràcies. Vots en contra? Moltes gràcies. Abstencions? Moltes gràcies. Per 9 vots a favor, ningun en contra i ninguna abstenció, queden aprovats.

Senyories, s'alça la sessió.

Moltes gràcies.

(S'alça la sessió a les 17 hores i 25 minuts)

