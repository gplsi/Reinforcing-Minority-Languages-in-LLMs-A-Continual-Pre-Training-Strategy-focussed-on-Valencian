Comissió de Reglament realitzada el dia 15 de juliol de 2015. Comença la reunió a les 11 hores i 4 minuts. Presideix el president de Les Corts, senyor Enric Morera i Català. Reunió número 1.

El senyor president:

Benvingudes i benvinguts a esta Comissió de Reglament.

Presidix la mesa.

I s'obri la sessió.

I el primer punt serà demanar al secretari primer, Emilio Argüeso, que verifique si tenim quòrum. (El secretari primer parla amb el micròfon desconnectat) (Rialles) Val, aleshores, el secretari segon de la mesa.

(El secretari segon passa llista per tal de comprovar si hi ha quòrum)

Moltes gràcies, secretari.

Tramesa de documents remesos a la comissió

El senyor president:

Bé, senyories, a esta presidència han arribat diversos documents de reforma de l'estatut. , del reglament que, com vostés molts saben, s'han de tramitar com a iniciativa legislativa i hauria d'anar al ple. Però, tenint en compte que han arribat moltes iniciatives i per a buscar consensos previs -saben vostés que demà tenim la Junta de Síndics- i canalitzar, d'alguna forma, no reformes parcials del reglament, sinó una reforma, si així ho consideren les seues senyories, més profunda i més ampla, per això hem coincidit en la necessitat de convocar esta Comissió del Reglament.

I per això, en vista que n'hi han diversos grups que han tramitat diverses iniciatives parlamentàries, els vaig a donar la paraula, de menor a major, perquè obrim un debat al respecte, d'acord?

Doncs, en primer lloc, té la paraula la representant de Podem, la diputada Cristina.

La senyora Cabedo Laborda:

El senyor president:

La senyora Cabedo Laborda:

Sí. Com som noves, mos hem d'acostumar als noms.

El senyor president:

I per un temps de. , deu minuts? Cinc minuts? .

La senyora Cabedo Laborda:

Bé, ahí ja ha començat a comptar. (Se sent una veu que diu: «Cinc minuts. ») Val.

El senyor president:

Té vosté la paraula, il·lustre diputada Cristina Cabedo.

La senyora Cabedo Laborda:

Gràcies, senyor president.

Sí, nosaltres, des de Podem, hem presentat ja, conjuntament amb el Grup Socialista i amb el Grup Compromís, dues propostes de modificació del reglament. Una és la número 216, quant a paritat; i l'altra, la 322 de registre d'entrada, quant a la modificació de les comissions, proposant dues comissions, concretament la d'igualtat i la de radiotelevisió valenciana i l'espai audiovisual.

Certament, abans d'aquestes propostes, el Grup Socialista en va presentar també una que tractava sobre la paritat. En ella indicava, per exemple, que es modificara l'article 3, indicant-hi que tots els òrgans haurien de ser paritaris. I després, nosaltres, en aquesta proposta que fem conjuntament, no només indiquem això sinó que, a més, proposem uns mecanismes de votació que farien que aquesta paritat fóra real i efectiva.

Açò ens dóna una idea de com és de necessària una ponència on participem tots els grups parlamentaris, perquè aquest és l'exemple de com un grup sí que va tindre una idea, però, després, conjuntament amb els altres grups, aquesta idea se va a poder desenvolupar més.

Aleshores, estem d'acord en crear aquesta ponència per a no només tindre en compte aquestes coses sinó altres que tenim en ment, com, per exemple, ampliar els temes de participació, que ja va començar a fer-se en la legislatura anterior, i fer-ho d'una forma coherent, al voltant de tot el reglament.

Per altra banda, a part d'estar d'acord amb aquesta ponència, també volíem plantejar la idea de, com aquestes modificacions ja han sigut presentades, fer-ho de la forma més accelerada possible, atenent que, per exemple, les dues comissions que plantegem van ser eliminades en la legislatura anterior i creiem que haurien de recuperar-se.

Quant a la d'igualtat de gènere, el col·lectiu de les dones és l'únic col·lectiu que, no sent minoritari, tanmateix és minoritzat. I n'hi han moltes bones pràctiques que indiquen que aquesta comissió no ha de ser englobada en una altra comissió, sinó que ha de ser única i treballar de forma transversal.

I, quant a la comissió de radiotelevisió valenciana i de l'espai audiovisual, també ho fem pensant en aquest compromís que n'hi ha de fer una refundació de la nostra televisió, una televisió que la volem de qualitat i en valencià, entre altres coses.

Per això, ja, des d'ací, llancem la idea de fer-ho a través d'una tramitació urgent -si estem tots d'acord- per a portar-ho a col·lació en la pròxima Junta de Síndics, que serà demà dijous.

El senyor president:

(Inoïble) . per un temps de cinc minuts.

La senyora García Jiménez:

Bon dia a tots.

En primer lloc, estava llegint-me ara tot el plantejament, o siga, el que està proposat ací.

Sobre el tema. Vaig a ser prou breu. O siga, sobre el tema, en este cas, de la paritat, n'estem conformes. No tenim res a objectar. És una de les coses que sempre he pensat que hem de tindre, per una banda, la nostra vida laboral i, per l'altra, poder compaginar. , o siga, com ací fica, la vida en este cas social i familiar.

Respecte a la paritat, n'estem conformes.

Respecte a l'altra, m'agradaria que els grups polítics que han proposat esta sobre la radiotelevisió valenciana que mos explicaren un poquet més què és el que volen. O siga, en concret, què és el que volen ací exactament; o siga, si voleu una comissió separada, si voleu. Perquè ja s'està fent, o siga, un estudi de tot açò. Aleshores, jo. , és una de les coses que vull. , o siga, pel moment, que s'estudie; i una volta que s'estudie econòmicament, si és viable, no és viable el projecte i tot això, doncs, donar-li una via separada o no separada. Però, pel moment. O siga, en això ens abstindrem.

I, simplement, comentar els dos punts estos que són els que se proposen hui en la taula.

Per tant, eixa és la meua intervenció.

El senyor president:

Moltes gràcies.

I, a continuació, li donarem la paraula a la il·lustre diputada Isaura Navarro, del Grup Compromís, per un temps màxim de cinc minuts.

La senyora Navarro Casillas:

Moltes gràcies, president.

Jo mire cap endavant i veig esta taula i no m'agrada, no m'agrada. M'agrada més ací, on n'hi han dones i n'hi ha pluralitat i n'hi ha diversitat i n'hi ha. Ahí n'hi ha pluralitat, és cert, però falten dones. (Remors) Jo crec que és un problema molt molt greu i ha sigut una vergonya per a este parlament, sincerament.

Aleshores, crec que, efectivament, necessita una solució, que no és sols que haja entrat una dona, sinó que n'hi haja una aspiració i una obligació de paritat. I per això crec que és important.

Urgència? Evidentment, no n'hi ha molta urgència perquè la mesa ja està constituïda i, aleshores, doncs, no se va a tornar a constituir quan s'aprove esta modificació.

Respecte a l'altra proposta que n'hi ha damunt la taula, bé, jo considere que és important que se torne a tindre la comissió de polítiques d'igualtat, però també crec que no és sols d'igualtat de gènere, sinó que de totes les polítiques necessàries d'igualtat com, per exemple, les polítiques també LGTB.

Però també considere important tornar a tindre la comissió de drets humans. Perquè eixa comissió també va desaparéixer. És més, el Partit Popular, en la seua majoria en la Mesa de Les Corts, impedia la tramitació de les iniciatives relatives a drets humans, afirmant que és que això no afectava els valencians, com si als valencians no els afectaren els drets humans -atenció! -; i això se va haver de recórrer, per Compromís, al Tribunal Constitucional i el Tribunal Constitucional ens va donar la raó, dient que sí que s'havien de tramitar, i aixina va obligar al seu debat.

Això és d'on venim. I eixes coses, evidentment, no han de tornar a passar.

Perquè eixes coses no tornen a passar, i tantes altres que hem patit en esta casa, el reglament ha de ser la garantia de la democràcia. I per a ser la garantia de la democràcia les comissions s'han de reunir, debatre tots els punts, no deixar que decaiguen cada període -havent-los de tornar a presentar-, deixant que passe un any sencer sense que se debata un punt, quan la ciutadania està esperant que siga debatut.

Això és el que ha passat en esta casa. En esta casa s'ha negat la democràcia a través de la utilització d'un reglament que no és garantista, que no ha protegit el treball del parlament i dels diputats i diputades. I això sí que és una emergència, que estes Corts i esta comissió se fiquen en marxa per a trobar un reglament que siga eixa gran garantia de la democràcia i que esta casa represente les inquietuds, en inmediateza, de tots els ciutadans i ciutadanes, els valencians i valencianes. Això és el que més urgix.

A banda d'això, evidentment, sí que és important que es cree la comissió de radiotelevisió valenciana i de l'espai audiovisual, perquè és una de les altres coses que la legislatura passada se'ns va negar, als valencians i valencianes. I necessitem parlar en Les Corts, i no sols que se parle en el Consell, de què passa i com tornem a tindre una radiotelevisió valenciana, però esta vegada que siga independent, que siga en valencià i que siga digna i que retorne, doncs, eixa indústria audiovisual que la ciutadania també està reclamant.

Aleshores, tot això sí que urgix, sí que s'ha de fer, però amb debat, amb la necessitat de fer les esmenes en el sentit que estic plantejant, per part del nostre grup parlamentari, i parlant entre tots. Perquè les coses en esta comissió s'han de, efectivament, parlar entre tots i deixar enrere eixes polítiques d'imposició de majories que ja han de ser el passat, però espere, espere que per a sempre i que la democràcia siga, doncs, la paraula, la paraula ací, entre tots, amb esmenes, amb debat i amb dignitat.

I per això, com deia, urgix començar a treballar en este nou reglament.

Gràcies.

El senyor president:

Gràcies, il·lustre diputada.

A continuació, li donarem la paraula a la representant, a la portaveu del Grup Socialista, Ana Barceló.

La senyora Barceló Chico:

El senyor president:

(Inoïble) … senyora Barceló, i a continuació li donarem la paraula al representant del Grup Popular, senyor Rubén Ibáñez.

Té vosté la paraula per un temps màxim de cinc minuts.

El senyor Ibáñez Bordonau:

Por lo tanto, yo creo que hay que ponerle un cierto rigor ya a estas Cortes, por favor. Pongámonos a trabajar según está reglamentariamente establecido. Y que tampoco se oiga aquí que quienes plantean parches mediante modificaciones puntuales lo que quieren es… No, oiga, sentémonos y hagamos una reforma amplia. Pues sentémonos y hagamos una reforma amplia, pero retiren todos los parches, porque quienes están provocando que hayan parches son quienes han presentado unos parches, ¿no? Es que tampoco tiene sentido. Por lo tanto, como usted decía, señor presidente, hace algún tiempo, «açò és un desgavell».

El senyor president:

Senyories, esta reunió de Comissió de Reglament té la seua funció.

Senyories, efectivament esta presidència ha rebut moltes iniciatives de reforma del reglament i, per tant, he considerat convenient convocar la Comissió de Reglament per a posar transparència i posar informació en un tema fonamental per a l'inici del treball parlamentari d'estes Corts. I, per tant, estan publicades -sí, senyor Rubén Ibáñez- totes les iniciatives, però he considerat que calia actuar amb el que no s'ha fet durant vint anys: amb molta transparència, amb molta informació, per a intentar buscar consensos en l'instrument fonamental que ha de regir les regles de joc d'esta cambra. Perquè ací s'han presentat iniciatives, i algunes més que in voce se'ns han fet arribar a esta presidència.

Per tant, les velles pràctiques de les majories absolutes per a imposar decisions no són les que vol esta presidència. I per això he tingut a bé convocar la Comissió de Reglament a petició d'algun grup parlamentari, a petició del que se m'ha fet arribar.

Vosté considera que és una despesa. Jo considere que si posem les bases de la cooperació des del primer minut i podem tindre un debat raonat en esta comissió reglamentària, no per a votar, sinó perquè aquelles indicacions que ja s'han vist ací se poden concretar demà mateixa en la Junta de Portaveus, que és on hem d'ordenar el ple que tindrà lloc el dia 22, doncs guanyarem molt de temps i molta eficàcia en este camí.

Per tant, ací no s'ha vulnerat cap reglament, són paraules majors les que vosté ha dit. I mos estem posant en marxa, clar que mos estem posant en marxa. Com toca! Reunint-nos tots en esta Comissió de Reglament i, per tant, té molt de sentit el que estem fent ací, per a propiciar un debat sa i net d'acord amb un reglament que ja es va modificar, però atenent que n'hi han nous grups en esta cambra se pot millorar. Tot és susceptible de millora. I això és el que hem fet ací: tramitar estos documents que aniran al ple, sense cap dubte, i demà la Junta de Síndics decidirà.

Però jo crec que, vist el debat que hem tingut i que jo ara els donaré dos minuts, tres minuts, perquè vostés acaben de clarificar, crec que és molt important, molt important que de principi, abans de començar el que ha de ser esta legislatura, mos posem d'acord amb el que ha de ser l'instrument fonamental per a organitzar els debats i la vida parlamentària, que és el reglament. Per això considere que esta comissió reglamentària està perfectament justificada.

A partir d'ahí, si volen, senyories, per acabar el debat -perquè és un debat, no anem a votar res-, per acabar el debat els donaré a tots els portaveus un temps màxim de tres minuts per a concretar i posicionar-mos en este debat sobre esta necessària reforma que s'ha de produir i, vostés, en el marc dels grups parlamentaris i d'esta comissió decidiran com, amb quin ritme, amb quins tràmits, tramitació ordinària plenament democràtica, vostés seran els que decidiran com anem a modificar el reglament d'estes Corts.

Per tant, els donaré la paraula seguidament, per un temps màxim de tres minuts a tots els portaveus i ahí clourem la sessió.

La senyora Cabedo Laborda:

Gràcies.

Sí, nosaltres, com abans he indicat, creiem que sí que n'hi han temes que s'han de tractar amb celeritat, i justament igualtat i radiotelevisió valenciana, atenent el desmantellament que hi ha hagut tant de polítiques d'igualtat de gènere. Recordem que els recursos, per exemple, destinats a violència de gènere «han brillado por su ausencia» o el desmantellament de la nostra televisió pública. Doncs, creiem que efectivament aquests temes són de celeritat.

Tanmateix, com nosaltres venim ací a fer un altre tipus de política, que és un tipus de política consensuada i de debat, no tenim ningun problema que la tramitació que se faça siga per tramitació ordinària i no d'urgència, encara que era la que havíem plantejat. Per exemple, d'aquesta forma podrem debatre assumptes com que la comissió que nosaltres volem o que nosaltres plantegem és d'igualtat, i és d'igualtat de gènere. Perquè, sense detriment que es creen altres comissions, com per exemple, la de drets humans o cooperació internacional, com he indicat abans, la dona és un grup que no és minoritari respecte a altres col·lectius que sí que estan discriminats. I per tant, volem parlar d'igualtat de gènere, no d'altre tipus d'igualtat.

I per últim, reiterar la necessitat -jo crec que tots i totes hem parlat en aquest sentit- de fer una ponència conjunta per a construir de forma coherent, entre tots i totes, un reglament que abaste molt més del que ja tenim.

Gràcies.

El senyor president:

Molt bé, moltes gràcies.

A continuació li donarem la paraula a la representant del Grup Parlamentari Ciudadanos, María José García. Té vosté la paraula per un temps màxim de tres minuts.

La senyora García Jiménez:

Moltes gràcies.

Bé, en primer lloc estem en el mateix. Hem comentat que en una comissió no és per a dir si votem, no votem, o ens abstenim o no ens abstenim. Això anava per mi exactament. O siga, jo, que vinc dels ajuntaments, quan estem en una comissió suposa que mos pregunten un poquet quina és la via que anem a adoptar. Simplement he fet el mateix que en una comissió, és una comissió informativa, t'informen, i després dónes un punt de valoració. Simplement continuem en la mateixa línia. O siga, no vaig a repetir el mateix que he dit abans. Continuem en la mateixa línia, i ja està. I parlarem en el nostre grup polític i mirarem totes les propostes estes que heu ficat, quina és la millor. Segons mos està diguent el Partit Popular, no està en el recurs, o siga. havia de ser una proposició de llei. Jo en este cas ni entre ni ixc, o siga. és el que s'haja de fer realment, o siga. legalment. I ja està. I proposem i estem d'acord en això de la línia, com hem dit, de la igualtat. I en allò altre parlarem i en el ple decidirem. I ja està. Doncs ja no dic res més.

Gràcies.

El senyor president:

Moltes gràcies, il·lustre diputada.

A continuació té la paraula per un temps màxim de tres minuts la il·lustre diputada Isaura Navarro.

La senyora Navarro Casillas:

Moltes gràcies, senyor president.

Jo li vaig a dir una cosa, senyor president. Per a parlar, me pot convocar quan vullga. Ens pot convocar a molts més quan vullga, perquè nosaltres volem parlar. I, efectivament, estes iniciatives s'han de debatre, com se farà en el plenari, però això no significa que abans nosaltres no pugam trobar-mos, que se mos convoque per a trobar-mos i parlar públicament, com se fa en una comissió i no se fa d'una manera, dels nostres posicionaments.

I a mi sí que me pareix important conéixer quin és el posicionament, per exemple, del Grup Popular respecte a abordar una reforma integral del reglament perquè nosaltres creguem que és important fer-ho i voldríem comptar amb el Grup Popular, que és un grup molt important en esta casa, per a abordar eixa reforma.

Però, evidentment, mentre s'aborda una reforma integral, que té el seu temps -molt més llarg del que seria desitjable-, per a abordar altres coses com són les comissions que són ja necessàries. I n'hi ha una, precisament, que és necessària, com és la de radiotelevisió valenciana i el sector audiovisual perquè s'estan duent a terme canvis al respecte i s'han de debatre en estes Corts. ¿Se poden debatre en altres comissions? Sí, evidentment, però ¿què passa? Que abans, en la legislatura passada, com se varen eliminar moltes comissions i se va funcionar des del principi com si ja estigueren eliminades, n'hi han altres comissions més amples que estaven saturades.

¿Quina seria la nostra proposta, ja amb vista a una reforma del reglament? Si n'hi ha una comissió que no se convoca no se paguen els plusos que se cobren per estar en eixa comissió quant a la mesa, però l'obligatorietat de convocar és important i l'obligatorietat de debatre sobre estos punts també és important i és urgent.

Aleshores, se poden trobar punts d'equilibri entre unes coses i altres per a garantir celeritat, per a garantir que les coses que estan passat en el carrer i que està abordant el Consell siguen immediatament debatudes en una comissió específica en les Corts Valencianes. Són coses diferents, n'hi han urgències que s'han d'abordar i n'hi ha una altra qüestió -com dic- que és la reforma de tot el reglament que, evidentment, dura més temps.

Aleshores, jo crec que, en beneficie de la democràcia i el debat, s'han de fer les dos coses.

El senyor president:

Té la paraula per a (inoïble) … la il·lustre diputada, Ana Barceló.

La senyora Barceló Chico:

El senyor president:

Moltes gràcies, senyora Barceló.

A continuació, per un temps màxim de tres minuts, el portaveu del Grup Popular, senyor Rubén Ibáñez.

El senyor Ibáñez Bordonau:

Yo, a las diez y cuarto, el Grupo Podemos ha tenido la amabilidad de venir a nuestro grupo y hemos tenido una reunión, ha costado cero euros a la cámara y hemos fijado la posición que íbamos a tener. Se han interesado, nosotros les hemos contestado nuestro punto de vista. Ha costado cero euros a la cámara. No hemos votado, hemos debatido, hemos hablado, hemos consensuado y todo sin ningún coste, sin convocar a nadie, sin tener que hacer -perdone- todo esto que acabamos de hacer aquí porque, sinceramente, me sorprende, es ridículo.

El senyor president:

Moltes gràcies, senyor Ibáñez.

Li he de recordar que en l'anterior reglament doncs entre quinze o vint vegades vostés van vulnerar no el reglament sinó la Constitució espanyola per la falta d'entrega de documentació als grups parlamentaris, i potser per això aconseguirem un consens sobre un reglament millor que el que vostés usaren per a vulnerar drets fonamentals. (El vicepresident segon, amb el micròfon desconnectat, diu: «(Inintel·ligible) … estás debatiendo…») Clar, estic debatent, però és que… (El vicepresident segon, amb el micròfon desconnectat, diu: «Eso no se puede hacer…») Sí, no, no, claro que se puede hacer. (Remors)

Però, a partir d'ahí, a partir d'ahí…, no, estic recordant uns fets perquè formen part de la història d'estes Corts, (remors) de la vulneració de la Constitució per part del grup… (El vicepresident segon, amb el micròfon desconnectat, diu: «Pero te estás prevaliendo de tu condición de presidente. ») Efectivament. (Algú diu: «No tiene ningún sentido. ») I a partir d'ahí, els encomane als grups parlamentaris que, tenint en compte que demà tenim la Junta de Síndics i s'ha de configurar l'ordre del dia del pròxim ple, doncs que arriben a acords per a poder tramitar les iniciatives parlamentàries que han suscitat demandes per part dels grups parlamentaris, i a partir d'ahí, doncs, nosaltres (remors) … a partir d'ahí nosaltres posarem en marxa els mecanismes necessaris perquè l'instrument fonamental per a garantir els drets de totes i de tots i les regles del joc puguen articular-se de la forma que ací s'ha comentat.

Moltes gràcies i s'alça la sessió.

(S'alça la reunió a les 11 hores i 45 minuts)

