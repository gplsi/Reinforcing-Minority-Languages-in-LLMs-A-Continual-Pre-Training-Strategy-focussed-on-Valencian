Ple de les Corts Valencianes celebrat el dia 16 de novembre de 1999. Comença la sessió a les 10 hores i 50 minuts. Presideix la Molt Excel·lent Senyora Marcela Miró Pérez. Sessió plenària número 13.

Nomenament dels consellers generals representants de la Generalitat Valenciana en l'Assemblea General de Bancaixa.

La senyora presidenta:

Senyories, s'obri la sessió.

Punt únic de l'ordre del dia: nomenament dels consellers generals representants de la Generalitat Valenciana en l'Assemblea General de Bancaixa.

En primer lloc, la secretària primera anunciarà les candidatures presentades pels grups parlamentaris, les quals han sigut tramitades per la Mesa de les Corts Valencianes.

En segon lloc, seran cridats per ordre alfabètic els il·lustres senyors diputats i senyores diputades per a procedir a la votació, podent utilitzar per això les paperetes que tenen als seus escons, o bé aquelles que han sigut elaborades pels servicis tècnics de la cambra, d'acord amb la candidatura presentada pels grups parlamentaris.

La secretària primera, a continuació, dóna lectura a les candidatures presentades pels grups parlamentaris.

Té la paraula la il·lustríssima senyora secretària primera de les Corts.

La senyora secretària primera:

La senyora presidenta:

Moltes gràcies, senyora secretària.

Per a l'elecció dels consellers generals representants de la Generalitat Valenciana en l'assemblea general de Bancaixa, és necessària majoria simple.

Es va a procedir a continuació a la crida dels diputats i diputades per part de la secretària primera per a donar començament a la votació.

Senyora secretària.

(La senyora secretària primera crida els diputats i les diputades per ordre alfabètic per tal de procedir a dipositar les paperetes en l'urna)

Gràcies, senyora secretària.

Anem a procedir a continuació a l'escrutini de la votació. Quan la papereta estiga completa, no llegiré els 28 noms sinó diré completa.

(La senyora presidenta procedeix a l'escrutini de les paperetes)

El resultat de la votació és de 82 vots a favor de la llista presentada pels grups parlamentaris, 2 vots en blanc i 1 vot nul.

Senyories, per tant, queden elegits com a consellers generals per a l'Assemblea de Bancaixa com a representants de la Generalitat Valenciana la llista més votada, que és la llista presentada pels grups parlamentaris, per 82 vots a favor.

Es tanca la sessió, que s'obrirà una nova sessió a les onze i mitja.

(S'alça la sessió a les 11 hores i 15 minuts)

