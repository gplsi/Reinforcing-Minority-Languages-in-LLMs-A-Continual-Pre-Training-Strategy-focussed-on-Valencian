Ple de les Corts Valencianes realitzat el dia 22 de juliol de 2015. Comença la sessió a les 11 hores i 5 minuts. Presideix el president de les Corts Valencianes, senyor Enric Morera i Català. Sessió plenària número 6.

Declaració institucional amb motiu de la ruta occidental de la seda

El senyor president:

Senyories, a esta mesa ha arribat una declaració institucional signada per tots els grups parlamentaris que, tot seguit, anem a llegir.

»Segundo. Les Corts instan al Consell a fin de que impulse, a través de las TIC, proyectos basados en inteligencia turística transnacional para posicionar a Valencia como ciudad de la seda en el Mediterráneo occidental.

»Tercero. Les Corts instan al Consell para que establezca las partidas presupuestarias oportunas para llevarlo a cabo a través del centro Unesco Valencia Mediterráneo.

»Palau dels Borja, 22 de juliol del 2015. » (Soroll de papers) (Aplaudiments)

Proposta de la Junta de Síndics sobre la fixació del nombre de diputats i/o diputades que s'han d'elegir perquè realitzen, davant del Congrés dels Diputats, la defensa de la Proposició de llei orgànica de reforma de la disposició addicional primera de l'Estatut d'autonomia de la Comunitat Valenciana

El senyor president:

Senyories, la proposta de la Junta de Síndics sobre la fixació del nombre de diputats i diputades que han d'elegir perquè realitzen davant del Congrés dels Diputats la defensa de la Proposició de llei orgànica de reforma de la disposició addicional primera de l'Estatut d'autonomia de la Comunitat Valenciana. El procediment està emmarcat en l'article 130. 3 del Reglament de Les Corts.

Per tant, donaré pas al secretari primer de la mesa… de l'acord de la Junta de Síndics sobre la fixació… secretari segon… (Remors)

Donaré la paraula al secretari primer de Les Corts, senyor Emilio Argüeso, perquè explique el nombre de diputats i diputades a designar; posteriorment, el secretari segon donarà lectura a les seues senyories perquè se produïsca la votació.

Senyor secretari primer, Emilio Argüeso, té vosté la paraula.

El senyor secretari primer:

La Junta de Síndics, en la reunión del día 16 de julio de 2015, ha acordado proponer al Pleno de les Corts Valencianes, de conformidad con el artículo 170. 3 del Reglamento de Les Corts, que sean tres las diputadas o diputados a designar para defender ante en el Congreso de los Diputados la Proposición de ley orgánica de reforma de la disposición adicional primera del Estatuto de autonomía de la Comunitat Valenciana.

El senyor president:

L'elecció de diputats i diputades, o diputades, que han de defensar davant del Congrés dels Diputats la Proposició de llei orgànica de reforma de la disposició addicional primera de l'Estatut d'autonomia de la Comunitat Valenciana… (Soroll de papers)

I, ara, passem, seguidament, a la votació i, per tant, el secretari… (Remors)

Senyories, anem a votar, primer, la proposta que siguen tres els diputats o diputades que representen estes Corts en la defensa de la reforma de la Constitució. Per tant, anem a passar a votació (pausa), anem a passar a la votació ordinària, «sí», «no», o «abstenció». Anem a votar la proposta de la mesa que siguen tres els diputats o diputades que han de representar estes Corts al Congrés dels Diputats.

Senyories, anem a procedir a la votació. S'ha de, primer, confirmar la votació i, després, votar «sí», «no», o «abstenció». Si vegem que el resultat no es correspon al que les seues senyories…, tornaríem a votar a criteri de la presidència. Per tant, senyories, comença la votació. (Se sent una veu que diu: «No va. ») ¿No va?

Senyories, n'hi ha algun problema en l'equip tècnic. Per tant, abans de…

Anem a procedir a una nova votació. Sembla que tenim alguna dificultat amb els equips tècnics. (Remors)

Senyories, m'indiquen que la votació es posarà, en principi, en la pantalla.

Per tant, anem a procedir a una següent votació. Senyories, comença la votació.

Senyories, els quatre vots de la mesa no estan. Per tant, jo demanaria que constara com a vot afirmatiu els quatre membres de la mesa perquè no s'ha pogut imprimir el vot en la pantalla. No tinc cap inconvenient, no passa res, tornem a repetir la votació a vore si a la tercera va la vençuda. (Remors)

Anem a vore si ara va, a l'equip tècnic sembla que li falta un poquet de marxa. Per tant, a la tercera…, anem vore. Anem a procedir a la votació i, en tot cas, acreditaríem la votació perquè em fa l'efecte que és unànime. Senyories, comença la votació. (La vicepresidenta primera diu: «Ahora sí. »)

¿Donem per vàlida la votació? (El vicepresident segon diu: «Sí, unanimitat. ») ¿Unanimitat? Moltes gràcies.

Elecció dels diputats i/o diputades que han de defensar, davant del Congrés dels Diputats, la Proposició de llei orgànica de reforma de la disposició addicional primera de l'Estatut d'autonomia de la Comunitat Valenciana

El senyor president:

Senyories, seguidament, procedirem a la votació dels tres diputats o diputades que representaran a estes Corts en la presa en consideració de la reforma en el Congrés dels Diputats.

Senyor secretari segon, pot vosté llegir el nom de diputats per a procedir a la votació.

(El secretari segon crida per ordre alfabètic les diputades i els diputats perquè depositen la papereta en l'urna)

Senyories, verificat l'escrutini de l'elecció de senadors territorials en representació de Les Corts, els he de comunicar que el resultat final ha sigut:

Per part del Grup Parlamentari Popular, els senadors Alberto Fabra i la senyora Rita Barberá han sigut elegits amb 31 vots.

El senyor Joan Lerma Blasco, amb 23 vots.

El senyor Carles Mulet Garcia, amb 18 vots.

Luis Crisol, amb 13 vots.

I Pilar Lima, amb 13 vots.

Perquè quede fefaentment en acta.

Anem a passar a l'escrutini.

(El president fa l'escrutini)

Senyories, realitzat l'escrutini, han resultat elegits els següents diputats: el senyor Fran Ferri, amb 31 vots; senyor Jorge Bellver, amb 31 vots, i el senyor Manuel Mata, amb 23 vots. (Aplaudiments)

També s'han comptabilitzat 11 vots en blanc i 2 abstencions.

Senyories, la presidència regracia molt a Les Corts el servei prestat en l'actual període de sessions, iniciat en la sessió constitutiva d'aquesta legislatura el passat 11 de juny. I, per tant, declare clos el període de sessions.

I és closa la sessió.

(S'alça la sessió a les 11 hores i 35 minuts)

