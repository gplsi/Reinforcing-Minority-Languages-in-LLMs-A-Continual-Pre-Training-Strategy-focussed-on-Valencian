Ple de les Corts Valencianes celebrat el dia 16 de juliol de 1999. Comença la sessió a les 10 hores i 37 minuts. Presideix la Molt Excel·lent Senyora Presidenta Marcela Miró Pérez. Sessió plenària número 2.

Debat d'investidura del president de la Generalitat.

La senyora presidenta:

És oberta la sessió.

D'acord amb l'article 56 del Reglament he de comunicar a la cambra que, durant les passades vacances parlamentàries, la Mesa de la Diputació Permanent es va reunir els dies 10 de maig, 7 de juny i 5 de juliol de 1999 per a la tramitació parlamentària.

Punt únic de l'ordre del dia: debat i votació d'investidura del president de la Generalitat Valenciana.

La sessió comença amb la lectura, per part de la secretària primera, de les propostes de candidats dels grups parlamentaris a la Presidència de la Generalitat.

Té la paraula l'excel·lent secretària primera.

La senyora secretària primera:

La senyora presidenta:

D'acord amb el que estableix l'article 132. 1, com a presidenta de les Corts Valencianes he realitzat la consulta prèvia als grups polítics amb representació parlamentària, una vegada realitzades les propostes de candidats dels grups parlamentaris. Com a conseqüència d'això procedeix iniciar el debat amb el candidat proposat pel Grup Popular.

Té la paraula el candidat, il·lustre diputat senyor Eduardo Zaplana Hernández-Soro.

El senyor Zaplana Hernández-Soro:

Para encarar con serenidad esos grandes retos, les ofrezco ya mi voluntad de consenso. No para amortizar el debate y diluir los mensajes alternativos, sino para fortalecer nuestras opciones, nuestras propuestas y nuestras metas comunes.

Para mí ese proyecto puede resumirse en una proposición, en apariencia humilde, que creo sintetiza a la perfección lo que tiene que pretender un responsable político. Alguien dijo que "lo que se puede esperar de un país democrático es que la mayoría de la gente diga: 'Nos sentimos bien, y esta es nuestra casa".

(Aplaudiments des d'un sector de la cambra)

La senyora presidenta:

Moltes gràcies, senyor Zaplana.

Se suspén la sessió fins les dotze i mitja.

(Se suspén la sessió a les 11 hores i 30 minuts)

(Es reprén la sessió a les 12 hores i 34 minuts)

La senyora presidenta:

Es reprén la sessió.

En representació del Grup Parlamentari Socialista­Progressistes, té la paraula l'il·lustre diputat senyor Antonio Asunción Hernández.

El senyor Asunción Hernández:

Moltes gràcies, senyora presidenta.

Senyores diputades, senyors diputats.

Senyor candidat.

En primer lloc, vull donar les gràcies a tots els ciutadans i ciutadanes que, una vegada més, han donat vida al nostre sistema democràtic i a les seues institucions, participant amb el seu vot en les darreres eleccions. Però especialment el meu agraïment es dirigix a tots aquells que han confiat en l'opció política representada pel Partit Socialista, la candidatura del qual és per a mi un honor encapçalar.

Vull també felicitar el Partit Popular i felicitar-lo personalment a vosté, senyor Zaplana, pels resultats que ha obtingut en les eleccions autonòmiques.

Dit açò, i tenint en compte tant el discurs que vosté acaba de pronunciar com el balanç del seu anterior mandat com a president de la Generalitat, perquè vosté, senyor Zaplana, vosté no és nou en esta plaça ni ve per primera vegada ací, per tant he d'anunciar-li des d'este mateix moment que els socialistes anem a votar en contra de la seva investidura, i anem a votar en contra per les raons que a continuació li vaig a exposar.

Després d'escoltar atentament el seu discurs no és fàcil esbrinar quin serà el seu vertader programa o model de govern. De vegades és fa molt difícil creure que vosté, senyor Zaplana, tinga un projecte polític concret per a la Comunitat Valenciana.

Tot governant que conega bé les seves obligacions sap que per a articular un bon programa de govern és imprescindible efectuar prèviament un diagnòstic de l'actuació real. La ficció i l'autocomplaença no són els millor aliats d'una gestió eficaç. I vosté no partix d'un diagnòstic encertat.

La situació de la majoria dels valencians i valencianes, als interessos i aspiracions dels quals té vosté obligació de respondre, no s'ajusta en absolut als plantejaments que acaba d'exposar al seu discurs. Nosaltres no caurem en el mateix error que vosté, en el diagnòstic errat. No direm que tot va malament, no, amb una actitud catastrofista que tampoc no respondria a la realitat.

Afortunadament, en la Comunitat Valenciana hi ha coses que van bé, però també és cert que la majoria de les coses que van bé no són competència del Consell de la Generalitat Valenciana ni entren dins de l'àmbit de les seves competències directes; per tant, lamente dir-li que no són fruit de l'acció de govern de vosté. Vosté ahí s'atribuïx uns mèrits que no li corresponen.

Per exemple, en diverses ocasions s'ha comentat la favorable situació econòmica i financera a la nostra comunitat i, en gran part, donada com a conseqüència de la baixada dels tipus d'interés. Ara bé, l'esmentada reducció no s'ha produït com a resultat de la seva gestió, sinó que ha sigut el resultat d'una política de convergència econòmica, element fonamental del procés de construcció de la Unió Europea. L'únic encert del govern actual d'Espanya ha consistit a continuar la política que fou elaborada i aplicada en les primeres fases per l'anterior govern socialista, govern que, per cert, vosté i el seu partit tant van criticar des de l'oposició. El resultat ha sigut la incorporació d'Espanya a l'euro, igual que els altres onze països membres que ho varen sol·licitar, amb l'excepció de Grècia, i els onze estan hui en la moneda única.

Pel que fa al problema que més preocupa als ciutadans i ciutadanes, la falta de llocs de treball, vosté i les campanyes publicitàries muntades pel Partit Popular diuen estar resolent-lo, i diuen estar resolent el problema de l'ocupació, en especial del que afecta als jóvens. En canvi, hi ha prop de 100. 000 jóvens sense treball, i no s'ha fet gran cosa des del govern de la Generalitat. No s'ha posat en marxa cap política activa per a la creació de més i millors oportunitats de treball, que vosté ja va prometre en l'anterior discurs d'investidura. L'únic que ha fet és jugar amb les estadístiques i posar-se la medalla de la creació de llocs de treball conjunturals produïda per la bona situació econòmica general.

Pel contrari, vosté oculta als ciutadans l'augment de la precarietat laboral ­el 80% dels contractes actuals no arriben als tres mesos­ o el constant increment de la sinistralitat laboral, per citar només alguns dels aspectes d'una problemàtica complexa que vosté tendeix a banalitzar.

I així podríem seguir amb una infinitat d'exemples en tots els camps de l'activitat econòmica. La inflació, segons pareix, es troba en l'àmbit també de les competències de la Generalitat; o les renúncies fiscals, acordades pel govern de Madrid, o el control del dèficit públic, que per cert, en eixe vosté no aplica eixos correctors, no aplica eixos límits als comptes de la Generalitat.

La seua obsessió és apuntar-se mèrits encara que siguen d'uns altres, amb finalitats purament electoralistes. Tal vegada no té mèrits propis que oferir o presentar a la societat, i això no obstant, nosaltres volem que la prioritat siga la política de veritat, amb majúscules, política amb majúscules, la que convé als interessos de tots els ciutadans i ciutadanes de la nostra comunitat.

Pot ser que calga recordar una vegada més davant d'esta Cambra que la Constitució Espanyola i el nostre Estatut reconeixen l'autogovern dels valencians i, com no? , algunes competències de forma exclusiva en diverses àrees que vosté, al meu parer, no sols no ha desplegat sinó que les ha deteriorat o ha renunciat a gestionar-les. I em preocupa quan escolte el programa sanitari a quinze anys, perquè no sé si realment és el fixe, quinze anys és el model que hi ha de concessió a l'Hospital d'Alzira i anem a tindre com a referència llavors ja el model eixe, el programa de sanitat a quinze anys es va a referir a eixe tipus de sanitat. Però, de totes formes, supose que hi haurà temps de tornar-ho a explicar.

Per exemple, la Comunitat Valenciana ha crescut en tots i cada un dels anys del seu mandat, però per davall de la mitjana espanyola. I segurament, i encara que no li agrade, alguna responsabilitat en això sí que tindrà vosté, que cada any gestiona el 15% de la renda dels valencians.

Les exportacions valencianes, que són autèntic motor de la nostra economia, han crescut, però sistemàticament per davall de la mitjana espanyola durant els darrers quatre anys, fins al punt que el pes de la nostra comunitat en el total nacional s'ha reduït un 20%, i el procés encara no s'ha acabat.

I tot açò són dades de l'Institut Valencià d'Estadística, i dades del primer trimestre de l'any 1999, en què el creixement de les exportacions de la Comunitat Valenciana continua sent dos punts inferior a la mitjana a Espanya.

Què s'ha fet per aturar esta vertiginosa deterioració econòmica? No res. Perquè vosté no sé si s'ha plantejat una política seriosa de foment d'exportació.

Ara he escoltat una cosa que nosaltres diem en la campanya, i no m'importa ara completar-li-ho. No farà falta obrir segurament en cada un dels països oficines noves d'infraestructura. Es podrà segurament afegir a les oficines comercials de cada una de les ambaixades aquells agregats comercials de la Generalitat perquè facen eixa faena. Jo ja fa quinze anys que en un viatge a Delhi vaig vore com allí estaven ja els agregats comercials d'alguns lander treballant, fent informes, preparant els mercats per als alemanys, i ja tenien afegits a eixes ambaixades uns agents comercials, que jo en eixe aspecte, i és així, senyor Zaplana, li ho aplaudiré, i si fa falta que li ho completem l'ajudarem també a completar-ho.

Així podria seguir deixant caure una infinitat d'exemples sobre els problemes que té esta comunitat i que vosté ha oblidat o ha deixat en un segon terme.

En la inversió en I+D, vital per a la subsistència de les nostres empreses, som la quinta comunitat autònoma d'Espanya, però començant per la cua. En capital humà, qualsevol que siga l'indicador en què vulguem entrar, la nostra comunitat és també la quinta per la cua.

A pesar de tot, l'educació continua sense ser una de les seves prioritats, i això que he escoltat frases i expressions d'estes que es contemplen en la tercera via, que algunes ha canviat simplement el format però s'han repetit, allò de "formación, formación, formación", allò que Blair diu: "educación, educación, educación", tres vegades també. Bé, això ens congratula escoltar-ho, una altra cosa ja és la credibilitat, perquè no he vist en la resta del programa que s'esbrinara ahí realment un programa d'educació com necessita una comunitat autònoma com la nostra, que té manques estructurals en alguns casos i en altres conjunturals importants d'educació.

Però tot això jo crec que a vosté, senyor Zaplana, no sé si el té molt preocupat. Deu pensar que amb declaracions triomfalistes pot ocultar les seues mancances de gestió, perquè encara no fa massa dies tenia vosté la barra de manifestar que la Comunitat Valenciana era el motor d'Espanya. Ara ja he vist que ha canviat allò de motor per "referencia", "referencia del Estado". Bé, (rient-se) anem mitigant, perquè clar, amb un motor o una "referencia del Estado" que està per davall de la mitjana, sembla que no és encertat el diagnòstic. Simplement vull dir que per a poder avançar ­i després citaré algunes de les frases que vosté va fer també al seu programa d'investidura fa quatre anys­ cal saber la realitat que xafen, i a partir d'ahí, independentment de quina siga la responsabilitat que cada u tinga. certament en estos darrers anys la responsabilitat és de qui està governant, però a partir d'ahí cal mirar endavant.

Jo crec que s'ha parlat i vosté va prometre en el seu discurs que en estos quatre anys passats convergiríem amb Europa. Convergir en què? Si es referix a convergir en temes de renda per càpita, jo el proposaria per al premi Nòbel, perquè el Servei d'Estudis de les Caixes d'Estalvis, amb una gran prudència, ha insinuat que si continuen les tendències actuals Espanya podria convergir amb Europa però en vint anys. I nosaltres anem per davall de la mitjana. No sé si es vol aconseguir açò en quatre anys. Si amb el creixement per davall de la mitjana espanyola ho aconseguix, senyor Zaplana, certament serà un geni de l'economia. Jo crec que caldrà proposar-lo a vosté ja directament per al govern de la Unió i que se'n vaja allà amb Prodi perquè continue arreglant-nos l'economia allà, en este cas de la Unió Europea.

Però no sé si a la millor eixa resposta allò que es busca és esperar que s'incorporen els països que estan, que han demanat o que poden entrar o que volen entrar, els països de l'est, de l'est d'Europa, que sense dubte quan s'incorporen estos països serem els rics. Ahí llavors de l'objectiu 1 no sé què direm, perquè fixar-se com a objectiu econòmic ser objectiu 1. I mire, a mi m'agradaria que no fórem objectiu 1, m'agradaria. Si ho som, benvingut siga, perquè som pobres. Per tant, eixe bilió de pessetes, anem a parlar d'ell. Anem a vore què passa amb el PDR, si està fet, no està fet, perquè hi ha poquet de temps també per a fer-lo, i com treballem en eixe camp. Ara, crec que vanagloriar-se o dur com a medalla ser dels pobres d'Europa perquè som objectiu 1, home, l'ajuda benvinguda siga, perquè eixe és un dels efectes de la política de cohesió de l'Europa social i que els països rics van donant als països que menys tenen. Nosaltres som dels que menys tenim, per tant, la realitat és la que és. Benvingut siga. Però el meu desig seria que estiguérem entre els rics realment d'Europa, i no quan s'incorporen tots els països de l'est.

Mire, vosté, senyor Zaplana, considera la sanitat un servici, que a més la Generalitat té competència plena sobre ell, com un sector econòmic més, de forma que el dret de tots a una sanitat de qualitat el converteix en un negoci per a uns quants. Per exemple, l'experiment de l'Hospital de la Ribera. I m'ha inquietat, però espere que vosté m'ho aclarisca després, això dels programes a quinze anys. Vosté es dedica a privar de recursos el sistema públic.

Ha impedit la modernització, per exemple, de La Fe. Jo ara escolte allò de "pla estratègic de La Fe". És millorar la infraestructura, és dotar-ho bé o és tancar sales? Espere que això també m'ho aclarisca vosté, perquè m'ha inquietat un poc quan ha parlat del pla estratègic, que no sé si és inversió, perquè en els darrers anys no hi ha hagut inversió, i no sé si va a continuar eixe pla estratègic ja encetat, amb la qual cosa acabarem tancant-la, o realment allò que va a haver és un canvi en la política que s'ha dut fins ara en la política sanitària. Bé. Si es així, li ho aplaudirem també, senyor Zaplana.

Ara bé. Hi ha una cosa que jo crec que cal tindre també en compte. Les llistes d'espera no s'han acabat. Possiblement s'han millorat algunes, però s'han desplaçat a altres sectors, i hui hi ha llistes d'espera fins de dos anys en algunes especialitats. Nosaltres hem d'aspirar a una sanitat amb moltes més condicions. Això suposa prioritzar més. És com l'educació, cal prioritzar molt més. Perquè eixos són aspectes que realment sí que produeixen exclusió i desigualtat social. Moltes vegades he escoltat eixes paraules tan de moda ara, de l'escola de Giddens, d'exclusió, inclusió. totes eixes coses que estan tan de moda i que tots els staffs i tots els gabinets de tot el món fiquen ripios d'eixos en tots els discursos, i a vegades estan descol·locats de lloc i un es confon (rient-se). Però, en qualsevol cas, m'alegra escoltar eixe tipus de coses, m'alegra escoltar eixe tipus de coses.

Però jo crec que també, senyor Zaplana, s'atempta contra la igualtat d'oportunitats quan vosté priva al sistema públic d'educació de les necessàries inversions requerides per la Logse. La seua política està incomplint els compromisos del mapa escolar per a la construcció de centres escolars. Hi ha hagut paralitzacions i retards que han generat un dèficit de 82 centres nous i 100 adequacions de centres. Vosté ha incomplit el 75% del programa que estava previst i que es va comprometre ací en esta cambra.

El Partit Popular, encara que vosté no vulga reconèixer-ho, està apostant clarament per l'ensenyament privat­concertat a costa de l'ensenyament públic. També és malmet la igualtat d'oportunitats quan el Partit Popular redueix el nombre de beques. Ens agrada escoltar que això no va a ser així, però la realitat fins ara ens han donat un altre text totalment diferent.

La seua política respecte a les persones majors és clarament manipuladora. Els organitza festes per a lluir el garbo i a continuació els obliga a pagar de la seua butxaca els 900 medicaments que ja no paga la Seguretat Social. Vosté ha incomplit, senyor Zaplana, la seva promesa de construir residències per a les persones majors, com també ha incomplit la seua promesa de retribuir amb 25. 000 pessetes al mes a les dones que cuiden persones velles a casa. Proposta que ara ha quedat convertida en una modalitat de treball en precari.

Vosté, senyor Zaplana, practica una política antisocial. Amb el Partit Popular a la Comunitat Valenciana ha augmentat la pobresa i l'exclusió social i a hores d'ara una de cada quatre persones es pobra. Ens sorprèn que davant d'esta situació la seua política, senyor Zaplana, consistisca en reduir els recursos destinats a polítiques socials en un 16%. I he escoltat en el seu discurs coses diferents, però la unitat de referència sobre el fet contrastat és el que hem viscut en els quatre anys. Diu: "Eixa és la millor unitat de mesura". La unitat de mesura per a comprovar eixes coses i tindre o no credibilitat és eixa. I jo li ho expose simplement ací perquè és un dels motius pels quals nosaltres no confiem, perquè ens ha paregut buit i que, a més, on havia realment d'entrar i banyar-se hem vist que passava molt subtilment.

Bé. Eixes ajudes als discapacitats que s'han anat reduint sistemàticament, espere que en els propers pressupostos s'incrementen, segons ha dit. Nosaltres estarem ací, estarem ací elaborant amb vostés els pressupostos. Vorem llavors què passa.

En la qüestió del medi ambient, la seua política, si és que ha existit, no ha servit per a solucionar els greus problemes que té la Comunitat Valenciana. Fa quatre anys vosté va prometre reforestar la comunitat i hui constatem que a penes ha complit la promesa en un 10%. Necessitaríem 40 anys per a complir el que vostés varen dir al seu programa electoral.

La reducció dels incendis està lligada estretament, molt estretament, al que són els cicles humits de pluges i no pluges. I jo, és clar, no faré d'això, ara que entrem en l'època de sequera, li ho anuncie ací, que no faré d'això cap arma contra ningú. Vosté no ho feien així. Vostés ens arribaven a acusar fins de piròmans. Nosaltres no ho farem perquè sabem que això té greus problemes i que la sequera és un factor que sempre contribueix. I ara estem entrant en la sequera i hem passat quatre anys de pluges. Bé, no entrarem ahí.

Ara bé. Com vosté sabrà, la dessecació de la marjal Pego­Oliva és un altre exemple de la manca de política mediambiental, com també ho és l'agreujament de la contaminació del riu Segura ­i li dic agreujament. En el problema de l'aigua, vosté, senyor Zaplana, no ha fet res, a excepció d'algunes fotografies, titulars de premsa. I això és de veres que sí que ho fa molt bé. No s'ha aprofitat un període de pluges abundants, i ara que torna la sequera, què va a passar? Què ha fet el seu govern en estos quatre anys de cicle humit per combatre la sequera al nord de Castelló, al sud d'Alacant, a les Marines? Què ha fet per a avançar en la construcció dels transvasaments? A hores d'ara i a hores de hui hi ha problemes ja d'abastiment en moltes ciutats. Quines són les mesures que s'han pres? Quines són els mesures que van a prendre? És vosté conscient que l'aigua pot ser un factor limitatiu del creixement econòmic de la nostra comunitat?

Per dur a terme la seua política de publicitat constant, vosté, senyor Zaplana, està aprofintant-se constantment de la Radiotelevisió Valenciana, i no he escoltat res, no he escoltat res en el seu discurs d'eixe tema. La seua política de control de Radiotelevisió és inadmissible, simplement inadmissible. Diu: "És una televisió pública, democràtica i plural". I esta és precisament la Televisió Valenciana, la que ens consta als valencians i valencianes 14. 000 milions de pessetes a l'any; milions que es gasten sense la més mínima transparència requerida quan es tracta de recursos públics. I dic que és, perquè així ho diu en el text, perquè en la realitat no es pareix al que siga ni de plural. De plural? De plural res, clar. I democràtica, caldria parlar llavors amb el consell d'allí dels treballadors a vore què diuen. Perquè no sé si realment el model que hi ha en estos moments per a la televisió és el model que s'està practicant en Ràdio 9, o siga, depurar al personal i fotre'ls al carrer. I després no sé si anem a continuar també en Canal 9 amb eixa política de depuració, preparant. no sé què, però ens agradaria saber-ho, perquè segur que alguna cosa tindrà pensada per a Radiotelevisió Valenciana. Segur, segur. Ara, el que em pareix que no seria bo és repetir el procés que hem tingut.

Vosté, senyor Zaplana, ha endeutat a la nostra comunitat fins a límits insostenibles. Calculant pel cap baix el deute total de la Generalitat, el deute directe, l'avalat i el centrifugat supera ja els 900. 000 milions de pessetes ­li n'he pujat ja 100. 000 més­ en contrast amb els 350. 000 milions de pessetes dels tretze anys de l'administració socialista. I vosté no sols ha augmentat el deute ordinari sinó que ha centrifugat el deute a les empreses públiques i als ajuntaments i les universitats. Vosté, senyor Zaplana, ha marginat als ajuntaments, als municipis.

També és vosté qui fa només dos anys alabava l'actual model de finançament de les comunitats autònomes, i ara proposa una alternativa distinta, que jo pense que té coses bones i que també pense que ha estat en prova pel govern per a frenar les ànsies d'algunes comunitats autònomes governades pels nacionalistes. Bé. Benvinguda siga, perquè hi ha punts d'aproximació al que era la nostra proposta. Ara, també és cert que es queda curta, i ara li explicaré quina serà la nostra proposta, ja que li volia fer propostes de tot perquè no siga sols una oposició que fa constatació de fets, sinó que també li dóna idees, que si vol les recull, i si no, les deixa.

Jo crec que, com abans he dit, vosté no ha tingut cap empatxo en esmentar l'ideari socialdemòcrata o fer creure que assumeix el programa de Tony Blair, jo m'he dut el llibret ací per anar repassant les coses que vosté deia. Però després la realitat no és eixa. Diu: "La constatació de fets no és eixa" Per què? Perquè, clar, els programes socialdemòcrates, a més de quedar bé per a la societat, si es compleixen, es queda molt bé. Ara, hi ha un sector econòmic que no li agraden. Jo no sé si és eixe realment el que li feien a vosté, senyor Zaplana.

Jo crec que vosté va assumir fa quatre anys algunes obligacions, que li passe a llegir exactament. Textualment vosté va dir "que una de les seves prioritats anava a ser mejorar el proceso de vertebración de la comunidad, constituyendo a la vez un fuerte poder valenciano capaz de defender nuestros intereses. Segunda. Aprovechar la recuperación económica internacional para mejorar nuestra situación y crear empleo. Tercera. Reformar la administración procurando que sea más acorde a las necesidades actuales. Cuarta. Crear un mejor entorno ecológico. Y quinta. Superar el endémico déficit de infraestructuras que padecemos y que hace peligrar un crecimiento económico sostenido".

Però vosté no ha vertebrat la Comunitat Valenciana ni ha creat un poder valencià. En algunes ocasions jo crec que fa l'efecte que actua com a titella de Madrid. Hi ha molts exemples que així ho demostren. El paper jugat amb el finançament de les comunitats autònomes jo he tingut la impressió que era així. I en un altre. Quan vosté promet més autogovern, reforma de l'Estatut, va el seu jefe i el desautoritza públicament, però a més amb molta energia. Bé, ja vorem que passa d'eixes promeses que jo he vist ací, perquè el que jo he escoltat fa dies al parlament no era això exactament. Ens agradaria que vosté s'imposara a eixes tesis. Ens agradaria. Ara, sols li dic que com a oposició constatem fets.

Pel que fa a la recuperació econòmica i la creació de llocs de treball, segons tots els indicadors, no estem aprofitant suficientment la bona cojuntura present per a rellançar la nostra economia i crear llocs de treball. Estem pitjors que la mitjana de les comunitats autònomes. I com he dit abans, la nostra renda per càpita, després de molts anys, és inferior a la mitjana d'Espanya. I eixes són les dades que a més es publiquen a l'Institut Valencià d'Estadística.

La reforma de l'administració no l'hem vista. Ben al contrari: ha augmentat la despesa corrent, la intervenció hui ja no controla i vosté ha incrementat el malbaratament i l'enchufisme.

El seu objectiu de crear un millor entorn ecològic ha quedat en no res.

Pel que fa al seu compromís de superar el dèficit en infrastructures, el mèrit més rellevant aconseguit al llarg del seu mandat ha sigut que el Ministeri de Foment acabara els 38 quilòmetres que faltaven a l'autovia València­Madrid. Per cert, desembassant, per a la pressa en acabar, milions i milions d'aigua que ara ens fan falta. Però, bé, no sé si realment la resta de temes que apunta en el seu programa són realitat virtual o somnis d'una nit d'estiu.

Però nosaltres considerem que cal continuar el debat sobre el model d'Estat i el sistema d'autogovern de la Comunitat Valenciana. I es tracta d'adoptar actituds responsables i al mateix temps innovadores sobre la resolució dels problemes que afecten la nostra identitat com a poble i sobre el perfeccionament de les institucions de la Generalitat i el seu nivell competencial com a sistema d'autogovern.

Els fets demostren que la realitat de la Comunitat Valenciana no és tan bona com hauria i desitjaríem que fora. Hi ha alguns indicadors sobre l'economia, les exportacions, la inversió en investigació i desenrotllament, que donen en compte eixa situació. La situació social, l'educació o la sanitat mostren que la situació que tenim els valencians no és la que mereixem.

Vostés, senyor Zaplana, han guanyat les eleccions. Però hi ha una cosa que no s'ha d'oblidar: que la majoria dels ciutadans i ciutadanes que votàrem en la nostra comunitat no l'hem votat a vostés, encara que el nostre sistema democràtic siga sempre així, i encara que som més els qui no l'hem votat vosté té eixa majoria que el fa governar còmodament. Però no oblide el que li he dit, no, no, no ho oblide perquè això serà realment tindre en compte el que vosté en el seu discurs deia abans: el considerar als qui no estan ací. I dels que estem ací, els qui estem ací, que jo represente eixa majoria que està hui en l'oposició, i molts dels qui no estan o, és possible, dels qui estan, i ja ho diran ells, pensem que el govern del Partit Popular ha estat malbaratant el gran potencial de desenvolupament polític, econòmic, social i cultural del nostre poble.

Senyor Zaplana, vosté s'ha resignat a l'autocomplaença. La seua prioritat ha sigut mantenir-se en el govern, paréixer un bon governant, però no ha sigut així. I segons acabem d'escoltar tot indica que seguirà sent, dissortadament, la seva línia d'actuació durant estos darrers anys, els propers anys. En això no podrà vosté comptar amb els socialistes, per això no. Nosaltres li ajudarem a fer la comunitat que siga una autonomia de primera, no l'anem a ajudar per a què siga de segona; anem a treballar per a què eixos objectius, que a vegades són intencions i que després s'ha vist que no, per a què siguen realitat. Anem a treballar. L'exhortem a fer una política seriosa. I en això tindrà sempre la nostra mà estesa, per a grans temes que ens afecten com a poble. Vosté els ha comentat. Jo també. Li oferim el nostre consens i la nostra col·laboració per a temes com el sistema financer de caixes, la nostra cultura, la nostra llengua. Com no? Tot el sistema financer i les caixes d'estalvi també. Li oferim eixe diàleg i consens. I mirarem en el futur, mirarem, sense excloure aquelles matèries que abunden i redunden en tot allò que siga per a millorar el que és l'estatut de la nostra comunitat.

Però vull dir-li alguna cosa més, malgrat que anem malament de temps. Fa quatre anys en el seu discurs vosté citava a Zubiri i textualment deia: "el futuro se teje sobre las posibilidades del presente y si no englobamos las posiblidades del presente, las posibilidades del futuro, es imposible trazar razonadamente el proyecto". Aplique's el text, aplique's el text perquè si se l'aplica farem coses positives i si ignora allò que vosté va dir aleshores estarem una altra vegada fent castells en l'aire, que no és que li haja anat mal quant a l'electorament suposa, però que sempre no anem a estar en la conjuntura econòmica i ni va tindre referents i influxos exteriors que han mitigat el que en el temps no s'averigue realment quina ha sigut la seua gestió. Però no passa absolutament res. El respecte a la democràcia és tal que nosaltres estem ací, en una oposició, anem a treballar i anem a treballant dient-li el que ens pareix mal i també el que ens pareix que hauria de fer. I vosté, que té la responsabilitat, ja farà, ja farà. Ara, nosaltres, en eixe sentit, sí que li anem a marcar de prop, és la nostra obligació, és el nostre deure i compromís amb els ciutadans que ens han votat.

Ara, s'han de fer unes preguntes per a poder resoldre tot açò. Per què la nostra economia creix per baix de la mitja espanyola? Per què? Perquè sense això no anem a resoldre-ho. Per què les exportacions també estan per baix de la mitja espanyola? Què hem de fer per a corregir el dèficit de formació del nostre capital humà? Com augmentar la inversió en investigació i desenrotllament? Què necessitem de veritat els valencians i les valencianes? Com intentar solucionar el problema de l'atur en general i en especial dels joves i de les dones? Els aturats de llarga duració. Com reduir els accidents i la sinistralitat laboral? Com dur endavant la correcta aplicació de la Logse i del mapa escolar? Com garantir un sistema sanitari públic de qualitat i universal? Com fer efectiva la igualtat entre sexes? Com evitar l'exclusió social? Quines són les mesures que s'han de prendre per a garantir la seguretat ciutadana? Com protegir i millorar el medi ambient? Estes i altres qüestions jo les trobe faltes de respostes clares en el seu discurs.

Senyor Zaplana, en una societat en la que el treball continua sent essencial per l'autoestima i el nivell de vida, l'accés a un lloc de treball és un dret irrenunciable. L'educació i la formació és un altre dret irrenunciable, que a més condiciona notablement la possibilitat d'ocupació. Des de la Generalitat s'ha de fer tot l'esforç per intentar pal·liar i resoldre estos greus problemes. La incentivació a la formació. I vosté ha dit tres vegades "formación, formación, formación". Jo li ho reitere: avant amb això. Però que siga de veres, perquè ací hi ha moltes coses a fer i altres coses també.

Redistribuir el treball mitjançant polítiques que deuen de ser incentivades des de la Generalitat, que demostren que hi ha altres alternatives i que ja en altres països s'ha fet, com és reduir la jornada setmanal de treball, així crearem més ocupació, redistribuint. Però tenint en compte que no podem baixar la productivitat, perquè la competitivitat a la que vosté apel·lava sols és possible ja si hi ha productivitat, perquè ara ja no podem disposar de baixar el canvi monetaris, estem ja en l'euro. Per tant, sols podrem competir si realment tenim productivitat i la pugem. I hi ha experiències notabilíssimes en altres països que demostren que és possible el que li dic: crear ocupació, produir més i baixar les hores.

I m'he dut també del llibret este que pareix que a tots ens ha vingut bé per a fer els discursos, una experiència de la Hewlett Packard en Grenoble i li ho vaig a llegir. Diu: "la planta se mantiene abierta en un ciclo de 24 horas, 7 días a la semana. Los empleados tienen una semana laboral justo por encima de 30 horas, pero reciben los mismos salarios que cuando trabajaban 37 horas y media semanales. La productividad del trabajo ha aumentado sustancialmente". Jo crec que experiències d'eixe tipus cal dur-les endavant. I segurament anirem ja en eixe procés de redistribució, de productivitat i que tot arreu no podrà ser.

Ara bé, també s'ha de tenir en compte, i he escoltat molt tímidament, que per a reconciliar el treball amb la família, amb un estatus de bona convivència social fan falta alternatives també a l'escolarització de zero a tres anys. I no he escoltat això, he escoltat preescolar. Es podrà aclarir? No sé si el seu compromís va més enllà o pot ampliar-lo. Si realment hi ha compromís de zero a tres anys en l'escolarització, perquè això sí que és un factor que jo entenc que no s'hauria de fer tot de colp. Però que poden haver perfectament polítiques intermitges, concertacions amb les empreses, etcètera, etcètera. Però el que s'ha de tindre és voluntat de fer-ho i segurament aconseguirem moltes respostes per a dur endavant una escolarització de zero a tres anys que puga i permetra eixe tipus de disponibilitat que va a donar igualtat també d'oportunitats bàsicament, perquè així funcionem encara ací a Espanya en molts casos, que les dones estan més lligades que els homes en eixe sentit. I així jo crec que les dones van a tindre molta més oportunitat si realment contemplem eixe segment. Anem a ajudar a eixa superació de desigualtats, anem a ajudar. I eixe és un factor importantíssim.

Jo crec que en la sanitat. Estic un poc preocupat pel que he escoltat. Nosaltres desitjaríem un altre model, però espere que vosté m'ho amplie en el temps que tenim ara, que m'amplie exactament quin és el model, perquè no he escoltat gran cosa sobre la prevenció sols de la part curativa, no he escoltat tampoc si realment és universal, gratuïta i pública, no he escoltat allò de pública. No sé què vol fer? Perquè, aleshores, podria. Jo crec que ha estat molt cuidat i ha passat vosté molt subtilment per damunt, sabem molt bé el que volia dir, però no comprometent-se a res. Aleshores, m'agradaria saber si s'arriba vosté ara a comprometre's en alguna cosa més en la sanitat. Vorem què diu.

Jo crec que estic passat ja d'hora (rient-se) Molt breument ja, i a vore si després en la rèplica em dóna més temps, perquè m'he quedat ací totalment a meitat de les propostes que vull fer-li.

En la vivenda, el dret que tenim tots per a la vivenda; la vivenda, senyor Zaplana, està apujant de preu desmesuradament. Caldrà prendre mesures per a què la vivenda s'estabilitze. Este any és d'un 11%. Si els sòls apugen en un 2%, cada vegada és més inaccessible.

El recolzament a les empreses valencianes. La Generalitat té obligació de recolzar a les empreses. Ha de recolzar l'exportació, ha d'augmentar la qualificació. I tornant a l'ideari socialdemòcrata, ací està la clau de tot. En formar, en invertir, en invertir diners en el que és reciclatge, en tindre beques d'ajuda, en reciclar, en incentivar, que la persona que estiga aturada estiga també reciclant-se i formant-se i tinga un sou. Jo crec que tot açò són aspectes que podem continuar.

En la protecció del medi ambient. L'aigua, l'aigua és el punt clau hui.

Vaig a fer-ho molt ràpidament, senyora presidenta. Un minut.

La senyora presidenta:

Per favor, senyor Asunción, vaja finalitzant.

El senyor Asunción Hernández:

La inversió, com a element de cohesió. Ací hi ha moltes coses a fer. Jo pense també que una gestió pública de l'A­7 facilitaria el que és l'estructuració o la vertebració de l'Horta Sud, i està fet ja i a punt de véncer eixa concessió. Cal construir-la en l'interior, en això hi ha moltes coses que estem d'acord. A l'igual que el tren d'alta velocitat. I jo diria alguna coses més, jo crec que cal dotar a la Comunitat Valenciana d'una estructura de via d'alta, però tota, per a què a partir d'ací poguérem tindre les artèries de comunicació d'alta velocitat no sols per a passatge, sinó també per a mercaderies i més coses. I no excloure'ns de la part nord, que hem d'eixir cap a França. I això ho tenim complicat. En això l'anem a ajudar, en totes eixes coses l'anem a ajudar.

Bo. vaig a anar, si després em dóna temps li faré l'exposició del finançament, i així a vore si ens posem d'acord en l'Agència Tributària Única, que crec que és el que es deixa vosté. Perquè en els models com el canadenc, com l'espanyol o com l'alemany, si no anem a una Agència Tributària Única, cada quatre anys estarem amb el meló obert. I estarà obert i tindrem a partits nacionalistes prement, en un benefici totalment parcial, en un interés també parcial, i tanmateix no haurem conclòs el que és l'Espanya de les autonomies. Convé tancar el procés autonòmic, convé arredonir-lo. I jo crec que en eixes coses també ens podrem posar d'acord.

Acabaré, senyora presidenta, perquè crec que ja estic incomodant-la. (Rient-se)

Em preocupa. Em preocupa la insuficient participació dels valencians i de les valencianes en els processos polítics. Considere que les Corts Valencianes han de ser un fòrum de debat més obert i participatiu. I seria un desafiament per part d'esta cambra el que poguérem fer d'esta cambra realment la cambra de discussió oberta als ciutadans. Jo crec que cal convéncer als nostres ciutadans de què la política mereix la pena, i que a més està per a resoldre els problemes. I esta serà la nostra legitimitat, senyores i senyors diputats.

Perdone'm, senyora presidenta, crec que m'he excedit molt en el temps. Demane disculpes, però clar.

La senyora presidenta:

Per favor, senyor.

El senyor Asunción Hernández:

. jo també era candidat i no arribaré a tindre la investidura. Per tant volia exposar el meu programa. Disculpen vostés, senyories, i després, si en la rèplica tenim més temps, seguirem exposant.

Moltes gràcies.

(Aplaudiments des d'un sector de la cambra)

La senyora presidenta:

Moltes gràcies, senyor Asunción.

Té la paraula el senyor Zaplana.

El senyor Zaplana Hernández-Soro:

Y naturalmente que vamos a crear infraestructuras educativas. Y naturalmente que vamos a cumplir con la Logse. Pero la educación tiene que jugar un papel que va todavía más allá. Tiene que posicionar a nuestros jóvenes, a nuestros niños de hoy, en ese mundo del mañana, les tiene que dar las posibilidades para poder competir en ese mundo. No tenemos que conformarnos simplemente con que haya una infraestructura educativa. Tenemos que exigir que todo el mundo educativo trabaje para que esas personas, el día de mañana, no tengan que padecer las situaciones de desigualdad que desgraciadamente han padecido otras generaciones mayores a las nuestras e incluso contemporáneas con nosotros.

La senyora presidenta:

Moltes gràcies, senyor Zaplana.

Té la paraula el senyor Asunción.

El senyor Asunción Hernández:

Senyora presidenta.

Senyories.

Senyor Zaplana.

Vosté allò que té efectivament és desparpajo per a vindre ací, negar que ara és de dia, que per ahí entra el sol, dir que és de nit i pegar-li la volta. Possiblement eixe és un dels mèrits que li he de reconéixer. Però mire, dir que no són certes les dades que jo li he donat. Ara li les donaré i els pega una miradeta, perquè són de vosté, són de vosté. Ara li les deixaré i els pega una llegida i ho vorà. Estan ací les dades que jo he donat, estan ací. Jo li les donaré ara i se les estudia, mira i vorà com és de veres açò que li acabe de dir. Ací estan també les altres dades. La Comunitat Valenciana, per davall.

I no és que jo m'alegre d'això, ni molt menys, sols que està fent un diagnòstic equivocat, i que, per tant, caldrà prioritzar altre tipus de coses. I realment, si es vol anar a la creació d'ocupació, caldrà invertir molt en educació, i no quedar-se simplement en discursos fets en els staffs i en els gabinets, que queden bonics, més o menys buits, passejar-los per ahí, sinó després complir-los. I allò que jo conec de vostés ací quatre anys és que no han complit.

I li he recordat també que sume vosté els que no l'hem votat i vorà com en som més. I li reconec a més que en tot sistema democràtic és així, i que té tota la legitimitat d'una democràcia, clar que sí, però mire que som molts més els que no hem cregut amb això i pensem que hi ha altres alternatives de govern perfectament viables que no són la seua. Per tant, siga vosté també respectuós amb les persones que no creiem en el seu projecte polític perquè allò que coneixem d'ell és exclusió, és marginació. No ha sigut en absolut el bany ni la mascareta que s'han volgut ficar, en absolut, ha sigut ben diferent, i la realitat està ahí.

I sí és cert que hem tingut una conjuntura econòmica bona, pròspera, li ho he dit. Vostés han crescut en estos anys, hem crescut tots els anys, però menys que els altres, menys que els altres. I no ho dic jo, fa pocs dies jo llegia en la premsa açò que acabe de dir també, perquè són dades que tot lo món té.

I mire, ja que vosté em tira la possibilitat de parlar del deute, siga transparent i ensenye ja els números que no ha ensenyat. La Televisió Valenciana, l'any 98, liquidació de comptes, on està això? Tots els ajuntaments que vosté fa que s'endeuten i que avala després, a això se li diu centrifugar el deute. Done'ns els comptes, perquè dels comptes de les empreses on té participació la Generalitat no tenim res, i això és molt interessant per a saber com s'està centrifugant el deute.

Siguen clars, assumisquen el rol democràtic que hi ha ací i com a institució complisquen amb esta Cambra. I espere que ho facen en un futur, que siguen transparents, que no amaguen, que no facen trampa simplement, perquè ara l'han fet. I ahí estan reiterades peticions sistemàtiques d'informació que no han donat. Apel·lant a eixa bona voluntat d'inici, li vaig a agafar ara i li vaig a presentar de colp, ara després si és possible en el grup preparar-ho, totes les que vosté no ha donat, i done l'ordre perquè s'acomplisca. I de testimonis tenim ací ara tots els periodistes, a vore si vosté complix i dóna totes les peticions d'informació que li anem a sol·licitar immediatament, no esgota els terminis i no fa allò que ha fet fins ara. No, no. Ací parlem clar.

Anem a parlar clar, i la claredat és que vostés han governat d'una forma que en absolut es correspon amb la imatge que han donat, això sí que és cert, perquè hi ha hagut un total domini i manipulació d'una televisió pública ficada a la seva disposició, una i una altra vegada, manipulant allò immanipulable, però vosté ho ha aconseguit, ha arribat ahí.

I jo no tinc res a objectar als resultats, no, no. Sóc respectuós amb la democràcia. Ara, no em negarà vosté la possibilitat que li ho diga, que també pareix que li moleste. Mire, si és així, estarà enfadat sempre en esta Cambra, perquè li ho diré una i mil vegades, les que facen falta, encara que s'enfade vosté, perquè a mi això em dóna igual. A mi no m'ha de donar res. Jo d'entrada ja li dic que no crec en el seu projecte, que crec en un altre projecte. Encara que vosté agarra pinzelladetes d'ací i d'allà i fa un ninotet ahí perquè parega que és més obert, al final la realitat és la que és. I la realitat és que vosté està fent una política de dretes i la pot disfressar del que vulga, però és així. I si no, el que jo li he exposat ací amb tota claredat és això.

Ara bé, també li dic: anem a parlar de coses de futur? Bé, parlem. Anem a vore com podem impulsar un sistema de finançament? D'acord, mirem-ho. Anem a pactar l'Acadèmia? D'acord, anem a fer una. Anem a solventar problemes? D'acord. Anem amb tot això. Ara, en absolut, encara que vosté s'irrite, ens va a deixar ací per a què. No. Jo sé que moltes vegades tindria vosté la temptació de dirigir-nos també als que estem en l'oposició, de dir-nos el que hem de fer (rient-se). Sé que és una afició, però no li anem a deixar que ho faça.

Però no cal que apel·le vosté ja més a allò que és partit, perquè ací no hem vingut a parlar del Partit Socialista. Si un dia vosté vol parlar d'això, el convidarem perquè veja vosté el funcionament del nostre partit. I si hi ha alguna cosa que vosté vol copiar d'un partit democràtic, s'ho apunta. (Remors, rialles) Perquè, senyor Zaplana. no es riguen vostés, que diuen que quan de vegades "las barbas de tu vecino afeitar. " (Remors) I jo he llegit ja que a vostés els van a renovar per mandat, a dit. (Rialles. Aplaudiments. ) I això són coses que en el meu partit no deixem que passen. Així que en el meu partit eixes coses no passen. En absolut. (Remors)

No obstant això, mire, (remors) quan jo li dic que vosté margina als ajuntaments, m'estic quedant curt. Vosté fa xantatge als ajuntaments i els diu: "Voleu un institut? D'acord l'institut, però te'l pagues tu. Jo l'avale i ja el pagarem". I així estira el deute i anem ficant-lo. Done'ns la informació de tot això. L'anem a aconseguir igual, però més val que ens la done vosté i així farem el compte sencer.

Quan parla d'enginyeria financera, sí que he de reconèixer-li que fa fet un bon exercici d'enginyeria financera, perquè totes les adjudicacions que fa a quinze anys i. ­tal­ incompleixen tot el que és fora dels pressupostos, desplaça el dèficit. I, és clar, si li ho sumarem tot, vosté no està en els acords de convergència, està fora. Tindrem molt de temps per a anar recordant-li-ho. Jo li ho he fet avui molt comprimit, molt apanyat, perquè no fóra un discurs que fóra molt. (inintel·ligible) Li'l he dulcificat, però es podria fer més agre, perquè vosté no ha complit. I com vosté comprendrà, davant de la seua promesa que ara va a ser més bon xic en el futur ­"no, no, ara vaig a fer tot açò"­, jo li dic: mire, pel que el conec no m'ho crec. I això no obvia que som molts milers de persones els que no creguem això.

Per tant, no ens faça vosté que renunciem a les nostres conviccions, que hi ha un projecte diferent, que sí que és possible dur-lo a terme, d'una sanitat pública amb sistemes de gestió. De sistemes de gestió, podem parlar de moltes coses, i no cal ara descobrir la tercera via com a única solució. Ja fa anys que el que és la utilització de recursos privats per a fins públics es fa des d'una o altra alternativa. Ara, el com es fa sí que marca molt la diferència, el com es fa.

I, per tant, que eixes coses són canviants i que amb el temps el que hui és privatitzable demà no ho és, i viceversa, el que hui no ho és demà ho pot ser, pot ser que sí, però sempre hi ha un segment, una espina dorsal estratègica, que és la que tot polític diu: "Mire, això no es pot fer"". I nosaltres considerem que hi ha unes polítiques que no són delegables. Per exemple, per a simplificar molt, seria delegable que el sistema de neteja del servei d'intel·ligència es poguera privatitzar? Veritat que no? Ahí neteja gent implicada en el sistema de la pròpia estructura de seguretat. Per tant, hi ha moltes coses que no són i van en funció del que un creu prioritari. Per tant, en eixe anàlisi és on cal fer-lo, ahí és on cal fer seriosament quan hi ha recursos, quan no n'hi ha.

Jo sóc dels que pense que, per exemple, per a impulsar la creació d'ocupació, per a impulsar la formació cal arribar a acords amb les empreses. Clar que sí! Cal ajudar, cal recolzar a les empreses. Cal anar a programes que incentiven el que abans explicava jo i li llegia, però cal encetar eixa via, i no he sentit res d'això. I no s'equivoquen vostés, ací sols podrem competir si hi ha més productivitat. Perquè hui ja no es pot canviar, hui no podem baixar la moneda, per tant, hem de produir més. I està demostrat que es produeix més quan es crea un clima laboral bo, quan a més hi ha formació i hi ha qualificació. Així podem anar a més productivitat. I per això el govern, el govern de la Generalitat s'ha d'emprar a fons, ha d'invertir en formació, en educació, ha d'insistir.

Hem de regular d'una manera la desorbitada situació que tenim en la vivenda. I això no suposa intervencionisme de cap tipus, sinó oferta per a refrescar, per a gelar el recalfament que en estos moments té el sector de la vivenda. I ho hem de fer, perquè si no és així, no ho anem a aconseguir. I eixe és un sector que dóna molta ocupació? Evidentment que sí, cal continuar. Ara bé, hem de donar mesures que puguen incentivar que la vivenda estiga a l'abast de moltes economies que hui no poden ni tenen accés, o els hipoteca i tenen vivenda per a no viure després, pagant la hipoteca, malgrat els interessos que tenim, perquè va pujant.

Per tant, senyoria, jo vull en el seu discurs més compromís social. He tirat en falta compromís social. He escoltat guindetes que tracten de dissimular, però no he vist compromís social en profunditat. I jo li he ficat uns exemples: ens comprometem a l'escolarització de zero a tres anys. Això sí que és una tasca important que permet a més la formació d'aquell sector que hui està més castigat també per la falta d'ocupació, com són les dones. Tenim altres polítiques.

Parlem del que són infrastructures. Jo sé quan vosté exposa ací i deixa entrevore que més o menys ha enganyat a la Comunitat Europea, i que nosaltres som situació de comunitat rica, però que ho hem arreglat. . Mire, jo no sé quins bolillos ha fet, però crec que l'estadística és molt implacable, i que, per tant, no busque la meua complicitat per a falsejar res. Jo li dic que assumim la situació i que com a producte d'una política encetada per nosaltres a Europa, una política de cohesió social, no simplement d'un mercat sinó de polítiques solidàries, es va aconseguir en el seu moment que els països rics finançaren als països més pobres. I a partir d'ací, anem a treballar, anem a eixa situació.

Ara, a mi no em fa cap vergonya ­no m'agrada, però no em fa cap vergonya­ pertànyer a un país que està per davall. No em fa vergonya, l'únic que em dóna això és estímul de superació per a seguir treballant, però des de la realitat. Perquè si no, açò aguanta quatre anys ­i no sé si aguantarà huit, jo espere que no­, però al final el crac ve, i ja vorem el dia que coneguem als números de veres de vosté com està la situació econòmica ací. I hui encara no tenim cap dada del PDR, encara no el sabem, i no sé a més si arribarem a temps.

Per tant, li reitere que ací sols fem política d'escaparata, d'escaparata, perquè després de forment ni un gra. Díga'ns exactament en infrastructures què és el que ha fet vostés perquè li cregam el que ens ha promès en els quatre anys? Ara, ací, així directament. Què ha fet vostés en infrastructures perquè li cregam el que farà en els quatre anys? Jo tinc seriosos problemes de credibilitat. Perquè com sí que he estudiat tota la situació i gestió que vostés han fet en quatre, quan vosté hem planteja un programa de govern que torna a ser d'il·lusionisme i de poc de compromís, em reitere que no li vaig a votar, que no li podem votar, senyor Zaplana, que nosaltres no creem en el seu projecte polític.

Moltes gràcies.

La senyora presidenta:

Moltes gràcies, senyor Asunción.

Té la paraula el senyor Zaplana.

El senyor Zaplana Hernández-Soro:

Pero mire, señoría, aquí no ha lugar a ese debate. Yo no sé si su proyecto está más o menos estructurado. En cualquier caso me merecen, su proyecto y su representación, todos los respetos del mundo. Todos los respetos del mundo. Porque ustedes representan la sensibilidad de muchísimos ciudadanos de esta comunidad, mujeres y hombres, que les han apoyado. Y por tanto son los interlocutores de todas esas personas, y por tanto este gobierno se referirá y se remitirá siempre al principal grupo parlamentario de la oposición, a todos, pero especialmente al suyo, con todos los respetos debidos que merecen ustedes y que merecen los ciudadanos que les han colocado en este papel en esta legislatura.

Mire, ha dicho su señoría "voy a hacer propuestas"; primero ha sido la excusa de la limitación del tiempo de la presidenta de la cámara y después no sé, se le habrá olvidado, pero no hemos oído propuestas. Hemos oído alguna que otra descalificación, pero no hemos oído propuestas. Y he oído una cosa que le debo decir que me preocupa. Ha dicho su señoría, probablemente por la falta de experiencia en estos debates parlamentarios, ha dicho "ahora que están todos los periodistas". Y yo tengo un profundo respeto por todos los medios de comunicación, y especialmente por todos los profesionales de los medios de comunicación. Pero en esta cámara me preocupa mucho más y tengo mucho más respeto por todas sus señorías, que son los que representan (aplaudiments des d'un sector de la cambra) que son los que representan la legitimidad popular de los ciudadanos.

Y no ha hablado su señoría nada más que muy por encima del sistema de financiación. Y yo comprendo que era campaña electoral y no me podía decir que yo tenía razón, pero en campaña electoral dijo que eso eran balas de fogueo. Y resulta que Amparo Rubiales, que lleva esos temas en el Partido Socialista, resulta que el otro día Pasqual Maragall, resulta que el propio presidente de Castilla­La Mancha, todos dicen que es una propuesta razonable, que se puede estudiar y dicen algunos algo más: que podemos ir de la mano. Pero, hombre, Pascual Maragall dice que podemos ir de la mano y el Partido Socialista en la Comunidad Valenciana dice que eso es un desastre. Algo les falla a ustedes como partido, algo les falla a ustedes desde el punto de vista interno. (Remors)

Mire, señoría, datos sobre el gasto público de la comunidad pone en evidencia que somos la comunidad que menos gasto público tiene por habitante; somos la comunidad que mejor está gestionando los intereses. Usted es lector de la tercera vía y del nuevo centro y yo le invito a que profundice en esa dirección. Pero le voy a leer un párrafo del último acuerdo del primer ministro Blair y del canciller Schroeder, en la página uno, párrafo cuatro, (remors) les puede instruir, de verdad. Dice: "de manera semejante necesitamos aplicar nuestras políticas dentro de un nuevo marco económico modernizado al día de hoy donde el gobierno haga todo lo que pueda para apoyar a la empresa, pero nunca crea que es un sustituto de la empresa". Esa es la nueva filosofía del reformismo europeo. Ustedes siguen confundiendo lo que es un sistema público con un sistema estatal. Y no tiene nada que ver. El sistema público está al servicio de los ciudadanos, para facilitarles mayor calidad de vida, y el sistema estatal ha fracasado porque se ha burocratizado, se ha llenado de funcionarios que con la mejor voluntad no han sido capaces, desde el sector público estatal, de dar respuesta a las necesidades de los ciudadanos.

(Aplaudiments en un sector de la cambra)

La senyora presidenta:

Moltes gràcies, senyor Zaplana.

El Ple se suspén fins les quatre i mitja. Pregue a les diputades i diputats que siguen puntuals.

(Se suspén la sessió a les 14 hores i 6 minuts)

(Es reprén la sessió a les 16 hores i 39 minuts)

La senyora presidenta:

Té la paraula, en representació del Grup Esquerra Unida, l'il·lustre diputat En Joan Ribó i Canut.

El senyor Ribó i Canut:

Molt excel·lent presidenta. Senyories. Senyor Zaplana, candidat a la Presidència de la Generalitat Valenciana.

És clar que estem davant d'un dels moments decisius en el procés democràtic del nostre país. El debat d'investidura determina en gran mesura les polítiques que es van a seguir en aquests propers anys. Aquest acte d'investidura donarà lloc a un president de la Generalitat que haurà de dirigir la política valenciana, conjuntament amb aquestes Corts, i afrontar els grans reptes que ens afecten directament a totes i tots.

En Esquerra Unida som dels que pensem que els reptes que cal i caldrà afrontar aquests propers anys s'ha de fer-ho des dels paradigma d'un treball constant per millorar els nivells de llibertat, de solidaritat amb els més desfavorits, de respecte als drets humans. Fa poc de temps celebràrem el cinquanta aniversari de la declaració dels drets humans realitzada per les Nacions Unides. Des d'Esquerra Unida pensem que cal fer alguna cosa més que celebrar-ho. Entenem que un principi que haurà de presidir les nostres actuacions polítiques podria sintetitzar-se en: tots els Drets Humans per a totes les persones. Això evidentment obliga a plantejar-se la redistribució més justa de la riquesa, la superació de les desigualtats socials i territorials, la societat valenciana de plena ocupació, l'ajuda als sectors més marginats de la nostra societat, la reconversió ecològica dels sectors productius, la cooperació amb els pobles menys desenvolupats que nosaltres.

En Esquerra Unida pensem que els valors ètics de la solidaritat, del respecte als drets humans, de l'harmonia amb el medi ambient, s'han de desenvolupar amb una gestió de les institucions honrada, austera i transparent. Des d'aquests valors manifestem el nostre compromís de voler contribuir al normal desenvolupament de les institucions d'autogovern valencià que encapçala la Generalitat. Sabem que la sobirania popular ha col·locat a uns partits davant la responsabilitat de governar i a altres en les tasques d'oposició. Govern i oposició són tasques fonamentals en un sistema democràtic. I Esquerra Unida assumirà les tasques que li corresponen.

El resultat electoral sembla deixar clar, senyor Zaplana, que a vosté li va a recaure la responsabilitat de formar govern des de la seua posició majoritària en les eleccions del passat 13 de juny. Esquerra Unida, que comparteix amb el conjunt del poble valencià, i amb la resta de grups parlamentaris, la tasca d'anar construint la Generalitat com a expressió màxima del nostre autogovern, se situa, lògicament, en les antípodes del que vosté representa políticament.

Des de posicions polítiques i ideològiques clarament en oposició, volem expressar, en primer lloc, el compromís de lleialtat institucional que tots els ciutadans i ciutadanes del País Valencià es mereixen. Esquerra Unida farà una oposició rigorosa i sense concessions a qualsevol element de corrupció o abús de poder. Però, a la vegada, volem fugir de desqualificacions gratuïtes i de crispacions innecessàries. Treballarem des de criteris de tolerància, diàleg i compromís institucional en les propostes i iniciatives de control i d'oposició al govern.

Un aspecte que separa radicalment les posicions que vosté defensa, senyor Zaplana, amb les posicions que defensa Esquerra Unida és la seua actitud front al sector públic. Vostés parteixen d'un plantejament ortodox ultra-liberal, segons el qual tot allò que és públic és ineficaç i, per tant, s'ha de privatitzar o la seua propietat o, almenys, la seua gestíó. Les seues declaracions d'aquest matí en el sentit de parlar de millora del sector públic van en aquest sentit encara que dit amb paraules "modernes". Això ho ha posat en pràctica en els últims quatre anys en aspectes tant dispars com les inspeccions tècniques de vehicles, les ITV, el Centre Verd de la Diputació o la forma de gestionar l'hospital d'Alzira. Evidentment, quan l'alternativa ha estat crear iniciatives públiques o privades s'han decantat de forma escandalosa pel finançament de les iniciatives privades, com ho palesen els pressupostos d'ensenyament de la Generalitat d'aquests últims anys. És cert que aquest camí no és exclusiu seu i l'hem vist en altres formes de govern que s'autodenominen d'esquerres. Però és igualment cert que vostés l'han dut i l'estan duent fins a les seues últimes conseqüències.

A vostés, senyor Zaplana, els sobra Estat en la seua versió ampla que engloba tant les institucions autonòmiques com els ajuntaments. Ho deia d'una forma gràfica fa quatre anys en aquesta mateixa trona: "Durante la última época el gobierno y la administración han gozado de un protagonismo excesivo. " Nosaltres pensem el contrari. Les institucions estatals tenen una funció redistributiva, de recerca de la solidaritat social i d'iniciatives de desenvolupament econòmic, de retrobament de l'harmonia amb la natura. I hem de ressaltar que el País Valencià i Espanya tenen unes institucions públiques més febles en pressupostos, nombre de treballadors, serveis públics oferts als ciutadans, etcètera, que la immensa majoria de països de la Unió Europea.

En definitiva, senyor Zaplana, pot contar amb l'oposició rotunda i contundent d'Esquerra Unida cada vegada que privatitze la propietat o la gestió de qualsevol bé públic, cada vegada que desvie recursos públics per a finançar entitats privades per a realitzar algun dels grans serveis d'aquesta societat com l'ensenyament, la sanitat, etcètera.

El 30 de juny de 1995, en un debat d'investidura semblant a aquest i amb el mateix protagonista, el candidat a president de la Generalitat afirmava textualment que feia falta "un ejecutivo coherente que procure el desarrollo de la Comunidad Valenciana y lo transforme en motor de crecimiento del resto de regiones europeas y españolas".

La realitat, però, ha estat molt distinta: el País Valencià és la comunitat autònoma de l'Arc Mediterrani que menys ha crescut de 1996 a 1998, perdent en aquests tres anys més d'un punt de creixement del producte interior brut respecte a la mitjana dels seus veïns propers (Catalunya, Múrcia, Illes Balears). Les previsions oficials de creixement per a 1999 deixen al nostre país en un 3,5% (pressupostos de la Generalitat), mentre el promedi de l'Arc Mediterrani està en un 3,7%. Veient aquestes dades ­no són nostres, estan publicades per la Confederació de Caixes d'Estalvi- es pot afirmar de forma concloent que allò de motor de creixement o de "locomotora" no s'ha complit. S'ha complit exactament el contrari: hem estat el furgó de cua del creixement econòmic de les comunitats autònomes de l'Arc Mediterrani espanyol en aquests últims anys. No és precisament per a posar-se una medalla.

Si a això li afegim la dada de que l'economia valenciana va créixer en 1998 per sota de la mitjana estatal (4,36% de creixement del PIB, front a 4,6% de mitjana estatal) quedant-se relegada al furgó de cua, junt a Galícia, Astúries i La Rioja, deixant de banda Ceuta i Melilla, no ens podem quedar precisament satisfets de la gestió i el creixement econòmic realitzat pel País Valencià en aquests últims anys. Senzillament, aquell objectiu plantejat no solament no s'ha assolit, sinó que s'està caminant en direcció contrària, senyor Zaplana.

Un altre aspecte evident de la contradicció slogan-realitat rau en la pretensió de ser "locomotora" o la "California europea", també s'ha emprat aquest terme, i després trobar-se amb la dura realitat que han posat de manifest les enquestes europees d'Eurostad al situar-nos per sota del 75% de la renda mitjana de la Unió Europea, convertint-nos en una regió subdesenvolupada d'Europa.

Mentrestant, el seu govern s'ha distingit per la manca de cap tipus d'austeritat. Ho palesa el creixement sense control del dèficit de la Generalitat Valenciana aquests quatre últims anys. I això sense tenir en compte les operacions de centrifugació del dèficit -per exemple, construcció de centres escolars a càrrec d'alguns ajuntaments- d'enginyeria financera, models alemanys de finançament, etcètera.

Aquestes dades posen de manifest que alguna cosa ha estat i està fallant en el model econòmic valencià dels últims anys. Es gasta per damunt de les possibilitats i després això no es tradueix ni en major creixement econòmic que altres zones del nostre entorn ni en una millora de la qualitat dels serveis públics. Si això és així, i les dades són clares, la conclusió menys alarmista ens duu a afirmar que s'estan malbaratant els recursos públics dels valencians.

Una de les assignatures pendents per a nosaltres és la reforma de l'Estatut. Durant la passada legislatura es varen aprovar la reforma de la immensa majoria d'estatuts d'autonomia de les comunitats autònomes espanyoles. Una de les grans excepcions vam ser nosaltres, malgrat que, teòricament, tots els grups parlamentaris estàvem per la tasca.

Senyor Zaplana, per a Esquerra Unida reformar l'Estatut és una exigència programàtica que duem des de fa molts anys. Pensem que les valencianes i els valencians tenim els mateixos drets nacionals que la resta de nacions o nacionalitats que conformen l'Estat espanyol. Estem convençuts que ha arribat l'hora de resoldre aquest greuge històric que patim els valencians.

La mà estesa d'Esquerra Unida al seu grup parlamentari, i al Grup Parlamentari Socialista, per treballar ràpidament i decididament per assolir, si s'hem permet la comparació, "un Estatut de primera divisió" per al nostre país. Amb aquest motiu, hem sol·licitat avui mateix la constitució d'una comissió d'aquestes Corts per a reformat l'Estatut.

Però sabem que els mecanismes de reforma estatutària exigeixen acords a nivell estatal. I ens preocupa, ens preocupa la diferència abismal entre les seues declaracions i les declaracions del màxim dirigent del seu partit fetes recentment en el Parlament estatal durant el debat sobre l'Estat de la nació. També estem preocupats per les declaracions aparegudes ahir en els mitjans de comunicació d'un alt dirigent socialista que parlaven d'un acte tàcit entre el Partit Socialista i el Partit Popular encaminat a retardar la reforma de l'Estatut del nostre país.

Si de veritat volem reformar 1'Estatut, haurà de posar en marxa el fins ara molt publicitat i mai emprat "poder valenciano" per a convèncer i canviar els escassos interessos de millora de l'Estatut expressats recentment pel senyor president del Govern estatal. També el Partit Socialista haurà de treballar al seu interior per a convèncer a la seua direcció estatal de que ja ha arribat l'hora d'aquesta reforma.

Des de la humilitat de les nostres forces, li manifestem, tant a vostés com a vostés (s'adreça a les dues bandes de l'hemicicle) la nostra disposició a col·laborar per a vèncer les abundants concepcions centralistes que encara són hegemòniques en Madrid.

No ens agrada negar allò que és cert respecte a la gene-ració d'ocupació en el País Valencià durant l'últim període. Les dades, tant de I'EPA com de l'Inem, així ho indiquen i ens felicitem de la millora relativa de la situació de l'atur al País Valencià, el mateix que ha ocorregut a nivell general en tot l'Estat espanyol.

Som dels que pensem que aquesta millora de les taxes d'atur està estretament vinculada a la conjuntura econòmica, sens dubte favorable, que hem estat vivint aquests anys. Ho podem dir d'una altra manera: la creació d'ocupació no és deguda a cap actuació directa del Govern valencià, almenys en els seus elements fonamentals, sinó que és fruit del creixement econòmic. Podem posar un exemple en aquest sentit. Som pràcticament l'única comunitat autònoma que no ha introduït cap mesura per a incentivar la reducció de la jornada laboral i crear d'aquesta forma ocupació. Ho han fet comunitats autònomes governades des de distints signes, tant del Partit Socialista, com és el cas andalús, com del mateix Partit Popular, com es el cas madrileny o fins i tot gallec, a més dels exemples bascos, navarresos, etcètera. El Govern valencià res. Estava en una altra ona, malgrat que aquí les reivindicacions sindicals són les mateixes en aquest tema que en altres comunitats autònomes.

Hi ha un altre aspecte relacionat amb el moment laboral que ens preocupa profundament Fa quatre anys la precarie-tat laboral -contractes temporals, contractes basura- era del 40% al nostre país, 7 punts per damunt de la mitjana nacional. Les últimes dades de l'enquesta de població activa posen de manifest que el nivell de precarietat laboral es manté en el 40%, 7 punts per damunt de la mitjana nacional. Dit d'una altra forma: no hem avançat res en percentatge en aquests quatre anys en la qualitat del treball. I això passa en un moment on es genera ocupació, en un moment òptim per a introduir mesures que milloren la qualitat del treball. Senyor Zaplana, s'està abusant en el País Valencià de les formes de contractació temporal i aquesta és una situació que vostés no solament permeten, sinó que fins i tot fomenten. Li posaré un exemple. La contractació mitjançant les empreses de treball temporal, les ETP, en administracions públiques governades per membres del seu partit. I això afecta directament a la precarietat de la gent jove sobretot.

Ens preocupen també les seues declaracions d'aquest matí pel que fa al treball de la dona. Per a Esquerra Unida el treball de les dones és un dret i no volem que la dona es condemne a un treball de segona categoria, al treball a temps parcial, com almenys s'ha insinuat aquest matí.

Les conseqüències de tot açò són múltiples, deixant de banda la pitjor de totes elles, que és evidentment el sofriment personal de qui les pateix: salaris menors que la resta de l'Estat, -hi ha dades en aquest sentit-, augment incontrolat de la sinistralitat laboral, que està directament relacionada amb la temporalitat, a més per suposat de la manca d'interés del govern valencià per fer complir la llei de prevenció de riscos laborals. Darrera, l'amenaça de què qualsevol crisi econòmica serà resolta de la manera més fàcil: enviant al carrer, o siga no renovant el contracte, als treballadors temporals. Una situació sociolaboral en definitiva que, malgrat tenir avui una careta fins i tot amable i despreocupada pel descens de l'atur, pot canviar bruscament per estar construïda amb peus de fang.

Quan parlem d'indústria hem de començar amb el tema de l'energia constatant que la producció d'energia elèctrica continua estant basada en l'energia nuclear. En el nostre país continuem estant sotmesos a l'inmobilisme més absolut en aquest tema. Mestre països desenvolupats com Dinamarca, Alemanya o els Estats Units estan apostant per les energies alternatives i desenvolupant una indústria eòlica i solar que s'està convertint en una de les indústries de crei-xement més ràpid a nivell mundial.

Senyor Zaplana, fa molts anys un cantant anomenat Bob Dylan deia que "la resposta està escrita en el vent". Això avui és més que una cançó, és l'indicador d'una nova tendència energètica de la qual estem totalment allunyats mentre comunitats autònomes espanyoles, li pose per exemple Navarra, estan convertint-la en una de les bases del seu desenvolupament. Algun dia ens haurem de plantejar complir les limitacions de la cimera de Kyoto, posar terme a la contaminació radioactiva, entrar en la nova era de l'energia.

S'ha fet molt poc per fer una indústria competitiva, basada en la investigació i en el desenvolupament. Les dades, quasi ridícules, que es dedica en el nostre país a I+D en la indústria i en agricultura així ho demostren. També s'ha fet molt poc per ajudar a les empreses per a fer una producció més neta, per potenciar el respecte de la indústria i l'agricultura al medi ambient. Sembla com si el model de desenvolupament valencià estiguera basat en els salaris baixos i amb treballadors temporals i poc preparats. Un model quasi tercermundista i totalment allunyat del model de desenvolupament dominant en els països de la Unió Europea.

Senyor Zaplana, hi ha més coses que fer en indústria i en agricultura que contractar cantants amb despeses com si de futbolistes famosos es tractara, o donar premis a les empreses com si foren festivals de cançó de ciutats que vosté coneix molt bé.

Parlar de l'ensenyament públic significa per a nosaltres parlar d'una de les grans assignatures pendents dels últims quatre anys on hi ha hagut un progressiu transvasament de recursos cap a l'ensenyament privat mitjançant les corresponents subvencions, mentre es deixa a la xarxa pública en una situació cada vegada més degradada i assistencial. Es farà alguna vegada el mapa escolar d'ensenyament especialitzat, d'ensenyament infantil, d'EPA? On estan els centres de secundària que calia construir i remodelar segons el mapa escolar que vostés van dissenyar? ¿No creu, senyor Zaplana, que els projectes promesos als municipis ja comença a ser hora de què es tornen realitat? Les xiquetes i els xiquets necessiten centres, professors, equipaments, llibres de text que haurien de ser finançats públicament. No aprenen amb promeses ni amb projectes escrits sobre un mapa. No és el moment de recordar els incompliment dels compromisos pressupostaris en inversions. Tindrem temps en els debats en aquesta cambra per a fer-ho.

Mentre això passa, l'ensenyament privat gaudeix dels recursos i subvencions que mai havia somiat. En un col·legi privat un xiquet té garantit tot l'ensenyament obligatori, mentre que en un públic ha de passar el calvari de demanar centre nou en cada canvi de cicle segons la normativa dictada pel seu govern. En privada tot són facilitats. En la pública tot són entrebancs i problemes. És sens dubte l'exemple que palesa millor en la realitat la seua concepció de l'ensenyament: qui vulga estudiar sense problemes que vaja a la privada. A la pública li queda només el caràcter assistencial i arribar a aquells llocs on no siga rendible la instal·lació d'un centre privat. Senzillament, li manifestem el nostre rebuig més absolut i la nostra oposició més aferrada.

Parlar de sanitat és tornar a confrontar dos models oposats de forma radical entre la seua forma de governar i la concepció d'Esquerra Unida. Reiterar que ens oposem al model de sanitat plasmat en l'hospital d'Alzira ja comença a ser una obvietat. Dir que ens oposem radicalment a allò que vostés anomenen "remodelació de l'hospital la Fe" i que en la pràctica es tradueix en un tancament de llits públics que donarà pas a una privatització, almenys parcial, d'aquest hospital és un fet conegut per tothom. Insistir en què el seu famós "pla de xoc" és una transferència de recursos públics a la sanitat privada que debilita a la sanitat pública és repetir coses ja dites en aquesta cambra. Mentrestant, de 5. 300 avortaments, només un, un, segons dades oficials, s'ha fet en la pública. Mestrestant, allò promés fa molts anys de transpassar l'Hospital General segueix sense concretar-se.

Senyor Zaplana, el model sanitari del seu partit i el seu no són precisament originals. Els va assetjar Margaret Tatcher en Gran Bretanya ja fa anys. Els resultats són clars per a la societat anglesa: pitjar qualitat i major cost per a l'erari públic. En Catalunya els ha assetjat, encara que amb menys contundència que vosté, el govern de Convergència i Unió i es troba amb uns deutes sanitaris que han assolit els topes màxims legals. Sens dubte el model sanitari que duen a terme en el nostre país té molt a veure amb l'elevat creixement del deute públic de la Generalitat Valenciana. És molt senzill: quan per a alguns la sanitat és un negoci, no un servei públic, algú ha de pagar els beneficis del negoci i aquest algú som tots, la Generalitat.

A nivell d'infraestructures de transports volem reiterar el nostre desacord amb la prolongació de la concessió de l'autopista A-7 a canvi d'una reducció ridícula dels peatges, que està produint el colapse circulatori de moltes ciutats valencianes. En dies com avui, per exemple, és molt clar. És urgent la construcció de l'autovia central que està afectant de forma molt significativa al desenvolupament de zones com l'Alcoià. Volem constatar els considerables retards que està patint i la necessitat de què passe a ser una realitat el més prompte possible. I dir-li, senyor Zaplana, que l'autovia Alcant-Cartagena, de la qual este matí vosté ha parlat, ens sembla preocupant, per no utilitzar termes més seriosos, que siga de peatge en el nostre territori i que siga debades en Múrcia. Una altra vegada el nostre país ix perdent.

Després de quatre anys hem de constatar un considerable retard en els projectes de modernització de la xarxa ferroviària valenciana. No li interessen massa, no ha fet cap esment este matí. Els projectes d'adaptar la via Alacant-València-Barcelona a velocitat alta es retarden sine die. Pràcticament l'única cosa que s'ha fet és ficar les noves unitats rodants -l'Euromed- en les vies velles. Mentrestant, de La Encina a Alacant no tenim ni doble via i, si continuem cap al sud, per no estar, no està ni electrificada. Quelcom paregut es pot dir de les línies València-Madrid. Tenim Alaris, però tarda una hora més en arribar al destí projectat per no haver-se adequat les vies a velocitat alta com estava programat.

Si ens plantegem la connexió ferroviària València-Zaragoza aquesta dura sis hores, quan amb molt poca inversió es podria reduir a la meitat possibilitant la connexió ferroviària amb el País Basc avui inexistent.

Podríem continuar amb els eterns problemes de soterrament de vies en l'Àrea Metropolitana de València i Alacant, amb la manca de trens de rodalies, amb el tren de Xàtiva a Alcoi, la connexió Dénia-Gandia, etcètera. Sens dubte les necessitats són molt grans a tots els nivells, màxim si tenim en compte que qualsevol plantejament d'estalvi energètic front al canvi climàtic -el consum d'energia en transport és el que més creix al nostre país- exigirà potenciar aquesta forma de transport.

Front a les grans necessitats de modernitzar la xarxa ferroviària per a transport a curt i llarg termini i per a mercaderies, hi ha una altra opció que representa l'AVE i és l'única de la que ha parlat avui vosté. Suposa acumular tots els recursos en una sola línia fèrria, que nosaltres definim com un avió rodant, ja que té tots els inconvenients del mateix. En Esquerra Unida pensem que cal fer una inversió fèrria més diversificada. Sabem que els recursos són limitats i preferim dedicar-los a articular el nostra país amb més quilòmetres de línia que permeten, a més d'anar a Madrid molt depresa, aturant-se en els pobles i ciutats del nostre país, transportar mercaderies. Entenem que hi haja persones que tinguen molta pressa per arribar a Madrid. Però pensem que tenen altres mitjans, com per exemple els avions, i que les grans inversions públiques cal pensar-les per a la majoria de la població.

No podem deixar de manifestar la preocupació d'Esquerra Unida per les notícies aparegudes en els mitjans de comunicació pel que fa a la seua voluntat de suprimir la Conselleria de Medi Ambient o, almenys, d'unificar-la amb altres temes. Senyor Zaplana, ens sembla mal. Fa quatre anys la va unificar vosté amb Agricultura. Ara es comenta que amb Turisme. Medi Ambient es pot unificar amb pràcticament tot o amb tot. Però aquesta unificació sempre indica a les clares el poc interés, l'escassa importància, la minvada consideració de qui adopta aquesta mesura respecte als temes mediambientals. La nostra oposició més clara i rotunda, entre altres coses per ser un indicador evident de la manca d'interés del seu partit en aquests temes.

En 1995, quan es dissolgueren les Corts abans de les eleccions, hi havia un avantprojecte de llei de residus que no va arribar a discutir-se. Quatre anys més tard es va presentar un projecte de llei de residus a les Corts que discutírem en comissió, i fins i tot les esmenes, però que es va quedar sense aprovar. Sens dubte, si es tenia voluntat d'aprovar aquesta llei, algú podia haver temporalitzat adequadament la seua presentació per a què poguera ser aprovada. Estem en juliol del 99 i continuem sense llei valenciana de residus. El Pla integral de residus no s'ha complert ni en finançament ni en la seua filosofia.

Des d'Esquerra Unida entenem que és urgent abordar el tema dels residus en el nostre país. No es pot esperar més. Estem incomplint la legislació mediambiental europea i estem ocasionant perjudicis molt greus al nostre medi ambient que podem pagar car qualsevol dia amb contaminacions dels aqüífers, de la terra i en general de tot l'ecosistema.

Un dels elements més clars de biodiversitat al nostre país ho constitueixen les zones humides. Malauradament, la pèssima situació de la major part d'elles és un dels indicadors més clars de la inadequada i insuficient protecció mediambiental en els últims anys. Parlar de la marjal de Pego-Oliva, de les amenaces al parc natural de l'Albufera amb infraestructures aberrants, del soterrament de la marjal d'Orpesa, de la no publicació del catàleg de zones humides, etcètera, ens posa de manifest que al nostre país continua vigent la política descrita per la novel·la Cañas y barro, on el final de qualsevol zona humida era la seua desaparició per soterrament, dessecació, urbanització etcètera.

Molts indicadors mostren que estem en un estiu amb uns nivells alarmants de recursos hídrics. A més de parlar de polítiques d'estalvi d'aigua, de reutilització, volem recordar ací la vella frase ecologista: "El millor pantà és un bon bosc". Què poc s'ha fet, senyor Zaplana, per reforestar els terrenys cremats i que no tenen capacitat d'autoregene-ració! En Esquerra Unida entenem que calen polítiques decidides en aquesta direcció. El cicle de l'aigua, la lluita contra l'erosió i la desertització, la biodiversitat dels nostres boscos, depenen d'aquestes polítiques sense estrenar pràcticament.

No podem deixar el tema mediambiental sense fer una referència a la contaminació acústica. Els estudis diuen que som un dels països amb uns nivells més alts en aquesta contaminació, provocada pel transport en primer lloc, però també per l'oci nocturn, les activitats industrials i la construcció. Cal una llei de prevenció de la contaminació acústica que establisca un marc on els ajuntaments puguen dotar-se i aplicar les seues normatives i per damunt de tot garantesca a qualsevol ciutadà del nostre país unes condicions acústiques que el permeten viure en condicions saludables. Li recordem que nosaltres presentàrem una llei ja fa quatre anys que va ser rebutjada pel seu grup per anava a presentar-se una. Esperem, desitgem que es presente una llei de contaminació acústica, perquè pensem que és una necessitat fonamental.

En el tema de l'Acadèmia Valenciana de la Llengua es coneguda la posició crítica d'Esquerra Unida respecte a la llei de creació de l'Acadèmica que ens va dur a votar-la negativament. Sempre hem pensat que els temes de normativa lingüística són temes científics que corresponen a la Universitat, als especialistes. No es pot arribar a un consens polític al voltant de la llei de la gravetat o altres lleis científiques. És senzillament entrar en camps impropis de la política que prompte es converteixen en un pantà.

Però la situació en la què ens trobem, Acadèmia sense acadèmics, és per a Esquerra Unida la pitjor de totes. El regne de la indefinició, en alguns casos de la censura, en molts de l'autocensura. En qualsevol cas, una situació que dificulta i entrebanca l'ús del valencià en la nostra societat.

Manifestem la disposició d'Esquerra Unida per a eixir d'aquesta situació que comença a ser un "fracàs històric", no solament per als seus propulsors, sinó per a tota la societat. Però només hi ha un camí per a eixir: el respecte a les normes lingüístiques de la romanística internacional, la defensa de la unitat lingüística i el compliment estricte de l'addicional primera de la llei de creació de l'Acadèmia. Qualsevol altre camí serà denunciat per Esquerra Unida perquè sabem que és el principi de la mort del valencià. Qualsevol plantejament secessionista pretén reduir la nostra llengua a un ús exclusivament folklòric per a les grans festes. L'única possibilitat de que el valencià no siga una espècie a extingir és mantenir la unitat de la llengua des del respecte, la defensa i la cura de les variants dialectals emprades en les comarques del nostre país.

En qualsevol cas, la nostra tasca com a polítics és potenciar l'ús del valencià a la societat. En l'escola, en el comerç, en els mitjans de comunicació, incentivant la creació literària i artística, potenciant el seu ús en la política amb caràcter exemplificador. Sí, senyor Zaplana, el polítics també hem de donar exemple d'açò, perquè tenim un paper important cara a potenciar l'ús del valencià. En definitiva, creant les condicions per a viure en valencià. Deixem als que en saben que clarifiquen els aspectes normatius i dediquem els nostres esforços a allò que ens és propi com a polítics.

En Esquerra Unida estem profundament preocupats pels mitjans de comunicació públics, sobre els quals no ha dit res este matí en la seua primera intervenció. Preocupació, en primer lloc, per la situació de Ràdio 9 i els seus conflictes que s'han desenvolupat recentment: acomiadament de treballadors, menyspreu de la nostra llengua, descens de l'audiència, incompliment dels principis contemplats en la llei de creació de Radiotelevisió Valenciana, etcètera.

Una cosa pareguda podríem dir en el tema de Canal 9. Ni el funcionament ens agradava quan governaven altres partits ni per suposat estem de lluny satisfets del seu funcionament actual. Uns mitjans de comunicació públics per suposat han de ser públics i no s'ha d'estar pensant sempre a quin amiguet els venem per així poder-los controlar encara millor i sense cap tipus de control. Però a més a més han de ser de qualitat, formatius, pensats per a desenvolupar la nostra llengua. No poden continuar sent els aparell de propaganda del partit que està governant.

Hi ha exemples en Europa de mitjans de comunicació públics, de qualitat i amb elevats nivells d'imparcialitat estiga qui estiga en el govern de les quals hem d'aprendre. Sempre tenen uns pilars en els quals es basen. El respecte a la professionalitat i a la llibertat dels seus treballadors i un control social ample.

Diuen que la solidaritat és la tendresa dels pobles. Esquerra Unida pensa que la pràctica de la solidaritat dignifica a les persones i als pobles. El nostre poble ha donat mostres sobrades de solidaritat anant moltes vegades per davant de les institucions públiques. La Generalitat Valenciana s'ha de comprometre, i no ha dit res vosté d'açò, seguint les recomanacions internacionals, a dedicar el 0,7% dels seus pressupostos a programes de cooperació internacional amb els països menys desenvolupats. Entenem també que s'han de millorar de forma molt significativa els mecanismes per a què aquests recursos arriben adequadament i amb eficàcia als llocs i als objectius pels quals s'han concebut.

Ja li hem mencionat la contradicció evident entre la pretensió de ser "locomotora" i després trobar-se amb la dura realitat de les enquestes europees que ens situen per sota del 75% de renda mitjana de la Unió Europea. Parlem però de la part positiva d'aquesta realitat: l'existència de fons estructurals per al País Valencià durant els propers anys. Caldrà fer un esforç per a aprofitar-los adequadament, per a realitzar els projectes necessaris per a rebre finançament europeu. Li hem de recordar i retreure que en temes urgents com la depuració integral del riu Segura a meitat de legislatura passada no s'havia rebut en Brussel·les cap projecte per a ser finançat amb fons europeus. S'estan desaprofitant molts recursos europeus que haurien de ser claus per a resoldre problemes d'infraestructures i mediambientals del nostre país.

Senyor Zaplana, Esquerra Unida farà bandera durant aquests quatre anys de les polítiques d'igualtat, al costat de les treballadores i els treballadors i els seus sindicats de classe per a defensar i desenvolupar les conquestes socials i els serveis socials bàsics com l'ensenyament, l'educació, els serveis socials. Treballarem per a la cohesió i vertebració del nostre país, fent de la normalització lingüística un dels eixos prioritaris. Volem una societat valenciana justa, lliure, solidària i respectuosa amb el medi ambient.

Des de l'oposició, senyor Zaplana, des del nostre vot negatiu a la seua candidatura, ens comprometem a donar resposta als grans reptes que la nostra societat té hui plantejats. Amb lleialtat, amb rigor, amb treball, però també des de la il·lusió i l'esperança.

Res més i moltes gràcies, senyora presidenta. (Aplaudiments des d'un sector de la cambra)

La senyora presidenta:

Moltes gràcies, senyor Ribó.

Té la paraula el senyor Zaplana.

El senyor Zaplana Hernández-Soro:

Señoría, una política social adecuada es aquella que piensa en la persona; es aquella que piensa en las necesidades de la persona; es aquella que le ofrece una sanidad de calidad de forma gratuita a quien la necesita, no quien la somete a listas de espera; es quien le ofrece una plaza escolar adecuada al niño que tiene que formarse. Yo no sé si su señoría ha tenido la ocasión o la oportunidad de visitar los nuevos colegios que se están construyendo. Si no lo ha hecho, visítelos. Pregúntele a los padres de esos niños, de esos colegios nuevos que se están construyendo ahora. Tienen los mejores medios, tienen las mejores condiciones. ¿Sabe quién ha sido el gobierno que ha resuelto el problema de las plantillas en la educación pública, quién ha aumentado de forma importante el número del profesorado en nuestra comunidad? Ha sido el gobierno que yo he presidido. ¿Sabe quién ha aprobado el mapa escolar? Lo sabe su señoría de sobra. ¿Sabe quién ha sido capaz no de dar solución a un primer plan de financiación de universidades sino a un segundo plan de financiación recientemente acordado? El gobierno del Partido Popular. ¿Sabe cómo funcionaban y se financiaban las universidades anteriormente a nuestra llegada a la responsabilidad del gobierno? Viniendo a ver al conseller o al presidente a ver qué les podían sacar; mendigando recursos, señorías, y no con un plan estable que les permite realizar y proyectar sus propias políticas.

Yo le agradezco su predisposición al acuerdo a la hora de la composición y el nombramiento de los miembros de la Academia Valenciana de la Lengua, se la agradezco muy sinceramente. Creo que es uno de los temas más importantes que tenemos planteados, desde el punto de vista de nuestra propia vertebración interna, de nuestra propia autoestima, de despejar una cuestión que ha limitado las posibilidades de esta comunidad durante muchos años. No coincidimos en el fondo del análisis, pero si la Academia puede ser un instrumento para resolver esta cuestión, desde luego haremos bien en hacer todos los esfuerzos por ponernos de acuerdo. Lo único que le digo a su señoría es que cualquier comunidad autónoma que tiene la fortuna y la suerte de tener dos lenguas tiene academias. No creo que en España las competencias lingüísticas estén en manos de la universidad sino de la Academia Española de la Lengua, y nadie se sorprende por ello ni se asusta por ello. Creo que es una vía, sinceramente, inteligente y eficaz para resolver un problema que nos acompaña desde hace muchos años, sin éxito en ninguna de las ocasiones que se le ha intentado dar solución desde el punto de vista político. A lo mejor hemos sido los políticos los que más hemos entorpecido la solución del problema. Vamos a ver si somos capaces de ponernos de acuerdo.

Muchas gracias. (Aplaudiments des d'un sector de la cambra)

La senyora presidenta:

Moltes gràcies, senyor Zaplana.

Té la paraula el senyor Ribó. (S'interromp la gravació)

El senyor Ribó i Canut:

(Inoïble) . de la seua comprensió, etcètera. Però, clar, a mi em preocupa quan vosté, per una banda, mostra la seua comprensió respecte als nostres plantejaments i a continuació ens conta que estem encorats en una cosa del passat, en unes històries. Mire, no. Nosaltres no estem en aquests plantejaments. Nosaltres tenim clar que hi ha un mercat, que hi ha una sèrie de coses, però a la vegada tenim clar que hi ha moltes maneres de treballar econòmicament en un sistema de mercat. Que hi ha sistemes ultraliberals, efectivament, que és el que nosaltres li reiterem que pensem que és la seua política. Hi ha altres sistemes que conjuguen el mercat amb uns elements de planificació democràtica i, sobretot, amb uns serveis socials de caràcter públic. I nosaltres ens definim en aquests plantejaments. Li posaria exemples: el cas de França, el cas de Suècia, el cas de Finlàndia, que estan tots dintre de la Unió Europea, que, per cert, estan entre els primers països de l'índex de qualitat humana i que vosté els oblidat. I ens sembla important dir-ho.

I també vosté s'ha oblidat d'un altre detall que crec que és important: que el nostre país en els últims anys ha perdut bastants punts en el rànquing. No sé si hi ha alguna relació entre alguna forma de governar determinada d'aquest país i la pèrdua de llocs en el rànquing de qualitat humana de les Nacions Unides. Nosaltres pensem que sí, que hi ha una pèrdua en general, i voldria que quedara clar.

Aleshores comentar: estem d'acord en la igualtat d'oportunitats? Sí. Però, mire, és que si el mercat d'alguna manera no es controla, el mercat produeix profundes desigualtats. Hi ha dades per ahí claríssimes que posen de manifest que un creixement amb plantejaments ultraliberals el que duu és a un augment de les desigualtats. I açò és molt clar, i açò és un element molt clar. Podem estar d'acord teòricament en tots els drets humans per a totes les persones, però és que la pràctica, i la pràctica és el que ens interessa ací, el que beneficia a tots els ciutadans no es correspon amb açò. Eixe és el problema. És que les paraules són molt boniques, però després la seua concreció. Algú va dir algun dia "que pels seus fets els coneixereu, no per les seues paraules". I jo crec que és important açò traduir-ho en política, em sembla molt important. I aleshores, la realitat és que les coses. és que l'augment de les desigualtats en el nostre país augmenten d'una forma considerable.

Mire, ens preocupa. Jo li he reconegut que ha disminuït l'atur. Està clar que li ho reconegut i crec que és taxatiu. Crec que ho he dit amb molta claredat. Però els problemes claríssims. és que vosté m'ha dit: "Hem fet molts contractes estables". Mire, les dades de l'enquesta de població activa posen de manifest que el percentatge fa quatre anys, quan vosté va començar a governar i ara, s'ha mantingut i que estem set punts per damunt de la mitjana estatal. I quan vosté fa apologia de no tenir un lloc de treball estable, que jo no puc deixar de percebre aquesta apologia que vosté ha fet, li vull recordar que en la Unió Europea la taxa de treball temporal, el promedi, és del 11%, i aquí estem en el 40%. Per tant, estem en una situació molt pitjor, molt pitjor que altres països molt menys desenvolupats que nosaltres. Molt pitjor. Eixa és la realitat. És una realitat d'un país que no es correspon amb el lloc on estem vivint. Eixa és la dura realitat, que no s'ha canviat i que no s'han aprofitat les bones condicions econòmiques per a canviar-ho, senyor Zaplana. Eixa és la dura realitat.

Està clar que hem millorat. Però jo li vull recordar l'any 92, quan tot anava molt bé, i en tres mesos les taxes d'atur es varen disparar d'una forma impressionant. Jo li ho vull recordar. I el perill el tenim ací, el tenim exactament igual. I eixe és el problema que estem. Tot l'element laboral està edificat sobre uns peus de fang -li ho reitere- i no s'ha canviat en absolut. Jo sé qui va generar els contractes temporals, ho sé perfectament, i sé que no van ser vostés; ho sé perfectament, però a vostés açò els hi va estupend i no han volgut canviar res. I els números indiquen açò. Les paraules seran altra cosa, però els números de l'enquesta de població activa indiquen açò.

Vosté m'ha parlat que visita els centres. Mire, senyor Zaplana, a mi m'agradaria visitar els centres, però és que n'han fet tan poc durant aquests quatre anys de centres públics, que la veritat. Podria haver-ne visitats alguns. Jo el que he vist a tot arreu són muntons de manifestacions en els pobles reclamant centres. Parla vosté d'un mapa escolar, però un mapa és un cosa per a traduir-ho després en centres.

I, clar, vosté després ens parla. m'ho ha relacionat açò amb l'enginyeria financera. Clar, vostés fan enginyeria financera per a fer col·legis. Estupend! Mire, jo tinc ací unes dades que es van parlar aquí. En els pressupostos del 95, en inversions en secundària, es van modificar, disminuir, 4. 000 milions de pessetes; en els pressuposts del 96 es van modificar, es van desviar d'inversions 5. 000 milions de pessetes; en els del 97, 3. 500; en els del 98, 6. 200; en els del 99, no conec la quantitat exacta en aquests moments. No s'ha de fer enginyeria financera per a fer centres escolars. L'únic que s'ha de fer és complir els pressupostos i ficar més diners en els pressupostos. És molt senzill, però almenys complir-ho, almenys complir-ho, senyor Zaplana. I la realitat és que vostés han gastat d'allò pressupostat com a màxim el 34% d'allò que havien pressupostat. No cal fer enginyeria financera. Senzillament s'ha d'invertir més, s'ha de pressupostar més i després no desviar els recursos a altres aspectes. És així de senzill, i les dades són molt clares. Per tant, jo crec que eixe no és el tema.

Em parla vosté del tema de l'Ave. Mire, a mi no em preocupa l'Ave. El que més em preocupa, senyor Zaplana, és una cosa del seu discurs. És que vosté de trens només, i exclusivament, aquest matí ens ha parlat de l'Ave. La resta pràcticament no l'interessa, o almenys no té la importància corresponent. A nosaltres el que ens preocupa del transport ferroviari és precisament l'articulació, la vertebració dels pobles i ciutats del nostre país i la seua connexió. Per suposat, amb Madrid, però també amb Múrcia, però també amb Aragó, però també amb el País Basc, però també amb Catalunya, però també amb França. Açò ens importa tant com l'Ave. I com que sabem que els recursos són limitats, i açò ho ha dit vosté; i com que sabem de la història de les construccions d'aquests aparells, quan es van construir, com de cada tres pessetes, dos se'n dedicaven a inversions en Ave; i com que sabem que en aquests moments hi ha reduccions pressupostàries per la construcció d'un altre, nosaltres diem l'opció en aquests moments és articular el nostre país amb uns trens moderns, però que no es consumisca només en una única via.

En el tema de l'Acadèmia Valenciana de la Llengua jo d'acord, tirem endavant, em sembla molt bé, però jo li voldria posar un exemple que no li he ficat abans. Per què no prenem exemples de quan les coses van bé? , encara que siguen del seu partit. Jo li pose l'exemple del Partit Popular en les Illes Balears. Les competències lingüístiques es donen a la universitat, i era una situació social, lingüística, prou pareguda. Nosaltres pensem que açò és la situació que nosaltres idealment sempre hem plantejat i pensem que és la situació que d'alguna manera s'hauria de plantejar, però tenim clar que hem d'eixir d'aquest pantà, perquè aquesta situació és una pèssima situació. I reiterar la nostra disposició, dintre dels plantejaments que he manifestat abans, reiterar la nostra voluntat de treballar en aquesta direcció.

El tema d'economia, vosté em plantejarà el que vulga, ho he sentit este matí, el fax concretament de les cambres de comerç de propostes, però hi ha una cosa que està molt clara: que els plantejaments, els números que li he donat, i els hi podria concretar més, obeïxen a un estudi de la Confederació de Caixes d'Estalvi de tota Espanya. És cert que hem crescut menys que la mitjana estatal l'any 98. No m'ho ha desmentit. Estes són dades. Jo no vull alarmar a ningú, però és que la realitat és com és, és dura. I la realitat és que el nostre país, l'arc mediterrani, ha tingut un creixement aquests últims tres anys pitjor que la resta de comunitats autònomes espanyoles, i eixa és la dura realitat. Què passarà demà? Ho veurem, ho estudiarem amb números, però en aquests moments a mi em sembla que està clar.

En el tema de la reforma de l'Estatut, ens ha dit el que ens havia dit ja fa uns anys: "anem a fer-ho". Jo li faria només una xicoteta consideració: preocupe's vosté de la gent del seu partit, jo li assegure que em preocuparé de Julio Anguita. No tinga cap preocupació, és un tema que tenim molt clar, però vosté preocupe's. Perquè clar, de moment, les declaracions que han aparegut en les Corts espanyoles no són les de cap persona d'Izquierda Unida, són de membres del Partit Popular, i destacats. Aleshores, la nostra voluntat de treball. Nosaltres estem disposats a col·laborar, a posar la nostra, a ajudar, però que cadascú es preocupe del seu, que cada palo aguante su vela, com diuen en castellà. Preocupe's vosté dels seus, que ells es preocupen dels seus i nosaltres ens preocuparem dels nostres, no tindrem cap problema en aquest sentit. Però anem endavant, que ja va sent hora, ja va sent hora que avancem en aquest plantejament. Nosaltres pensem que ja comença a ser escandalós el retard en el tema de l'Estatut d'Autonomia.

En el tema de l'ensenyament nosaltres sí que li volíem fer una pregunta: Quin model tenim? I està relacionat amb el tema del treball de la dona. Quin model té en el tema de l'ensenyament de zero a tres anys? Nosaltres tenim la sospita que està clar: tot a l'ensenyament privat, tot a subvencionar-ho en l'ensenyament privat, perquè no hem vist cap acció en l'ensenyament públic. I a nosaltres ens preocupa que s'està deteriorant descaradament l'ensenyament públic. No ho he mencionat abans, però, senyor Zaplana, en els últims dies s'han subvencionat els centres d'elit d'aquest país que fins ara no tenien subvenció, se'ls ha subvencionat, i alguns d'ells no compleixen ni les normes de coeducació que marca la Logse, i eixa és una realitat. Per açò li reitere: per a la privada, tot; per a la pública, restriccions. Una situació que es va a resumir en un caràcter assistencial. I l'últim exemple li'l pose en els centres d'elit de València, de Castelló i d'Alacant. És claríssim, no fa falta ni que complisquen els mínims que demana la Logse. Ens sembla escandalós, li hem de dir amb molta claredat.

Home, això de la cançó de Bob Dylan està molt bé, me l'ha agarrat, estupend, però jo no parlava d'açò, jo parlava d'un tema que em sembla important. I em permetrà una altra comparació. Jo crec que a vegades és bo copiar, i mire, nosaltres tenim una comunitat espanyola com és Navarra que una part important del seu desenvolupament l'està basant concretament en aquest tipus d'energia. Aquest plantejament jo crec que és un plantejament cara a les energies alternatives. Aquí no s'ha fet absolutament res, absolutament res. Si s'han donat quatre diners per a fer un mapa eòlic s'han donat a una empresa, que no recorde el nom però el podríem citar, i després no n'hem sabut absolutament res. Si es planteja algun parc eòlic es perquè ho fan. Jo li vull recordar, senyor Zaplana, que aquesta empresa navarresa és una empresa amb un percentatge públic important, i per açò s'està desenvolupant, amb un percentatge públic important. Jo crec que ells són menys ultraliberals que alguns altres, perquè estan fent una participació pública en un sector energètic que a nosaltres ens sembla important. Aquí no ho fem açò. Aquí açò no ens interessa i ens sembla molt negatiu.

Li accepte el plantejament en el sentit de plantejar alternatives perquè els mitjans de comunicació públics siguen uns mitjans de comunicació de qualitat. Nosaltres anem a treballar en aquesta direcció. Li reitere, ni ens agradaven abans ni ens agraden ara, que quede clar. El model nostre no era el d'abans, però el d'ara per suposat no ens agrada. I li reitere que nosaltres plantejarem alternatives per intentar avançar en aquesta direcció, però per suposat li reitere: públics, públics, perquè ens sembla que és un element important.

I mire, acabe. Estem en posicions clarament diferenciades, evidentment. Anem a tenir debats molt clars en molts dels temes durant aquests quatre anys segurament, però volem reiterar per una banda la nostra voluntat de treballar amb lleialtat per al nostre país, d'aportar les nostres posicions, encara que alguns consideren que estan "ancladas en el pasado" i totes estes coses boniques que es plantegen. Jo li vull recordar que tota la seua teoria econòmica fa trenta anys estava absolutament "anclada en el pasado" del segle XIX. Les coses donen moltes voltes, moltes voltes. Aleshores, jo crec que és important que nosaltres fem uns plantejaments, obrim els plantejaments i ens plantegem seriosament cobrir els serveis fonamentals de la nostra societat i desenvolupar-los amb uns criteris públics, perquè pensem que és fonamental. Açò no és un plantejament estatalista, açò és pensar que els grans serveis han de ser públics i gestionats públicament, no han de ser mai un negoci per a uns quants, perquè a la llarga açò sempre és negatiu.

Res més i moltes gràcies. (Aplaudiments des d'un sector de la cambra)

La senyora presidenta:

Moltes gràcies, senyor Ribó.

Té la paraula el senyor Zaplana.

El senyor Zaplana Hernández-Soro:

Y mire, en esta cámara, y su señoría lo sabe, aunque no haya participado de forma activa o directa en ello, se ha trasladado durante cuatro años un discurso catastrofista, un discurso de tierra quemada, muchas veces personalizándolo en mí mismo, y se ha dicho que esto era un solar, un desastre. Y se ha pronosticado un resultado francamente malo para el gobierno. Esas voces como mínimo deberían de reflexionar, no digo yo que cambien de posición si creen en esa, eso es coherente y legítimo, pero deberían de reflexio-nar, porque los ciudadanos han opinado y le han dicho "usted no tenía mucha razón". Y si usted me lo permite y con todos los respetos, algunos grupos políticos también deberían de reflexionar. Porque el apoyo sistemático a otros con los que no han tenido nada que ver en la gestión, no les ha traído muy buenas consecuencias.

Yo les admiro su coherencia (remors) a ustedes. Desde luego no puedo coincidir a la hora de reconocérsela a otros, porque los otros son un valor probado. Lo suyo al fin y al cabo está por probar. (Remors, rialles) Bien, pero señoría, pregúntele a sus alcaldes si hemos invertido en política social en sus municipios. Pregúntele al alcalde de Alberic si los discapacitados tienen centro. Pregúntele al alcalde de Petrel si tiene colegio. Pregúntele al alcalde de Salinas si tiene colegio. Haga ese ejercicio. (Remors) Usted, permítame la broma. No, no se la hago. Iba a decir, no tiene muchos alcaldes, puede llamarlos a todos (Rialles) Perdóneme. Pero pregúnteles, pregúnteles porque hemos hecho una política evidente. Perdóneme la broma en el contexto del debate. Le pido disculpas.

Y claro, dice su señoría: "hombre la coherencia en materia lingüística en Baleares". Pues bien que se lo han agradecido ustedes y se lo han pagado. Se han juntado ya todos. Hay veces que será mejor ser incoherente. Porque claro, cuando se es coherente, mira después cuál es la res-puesta que te dan.

Cuando se asume una responsabilidad como la que yo he asumido. Cuando se tiene que servir a más de cuatro millones de ciudadanos, no hay más colores políticos que los de los ciudadanos, las mujeres y hombres de nuestra comunidad. Se lo puedo asegurar. Por encima de todo. (Remors) Y ahí me encontrará siempre. Y ahí me encontrará siempre. (Aplaudiments des d'un sector de la cambra)

Decirles que cuando. como creo que va a ser mi última intervención, no creo que tenga que contestarle al portavoz del Grupo Popular, ya veremos, ya veremos. (Rialles) Pero en cualquier caso, como creo que es mi última intervención, decirles que si efectivamente como parece ser, si no se deparan sorpresas, que la cámara mayoritariamente va a votar afirmativamente mi investidura, les puedo asegurar que cuando se asume una responsabilidad, en este caso por segunda vez, de este nivel y de este cariz, no se piensa más que en intentar entregarse y hacer las cosas de la mejor forma posible. Después estaremos más acertados o cometeremos más errores. Pero esa es la guía principal. Me pienso entregar, si así es, señorías, en cuerpo y alma a ese trabajo y a esa labor.

Reitero a todas sus señorías el respeto que me merecen no ya sus formaciones políticas sino sus señorías indivi-dualmente. Me comprometo a favorecer, en la medida que sepa y que pueda, el diálogo, la convivencia y, a ser posible, el consenso. Y les agradezco profundamente al portavoz del Grupo Socialista y al portavoz del Grupo Esque-rra Unida su tono, su crítica, su colaboración constructiva y, sobre todo, me ofrezco y me pongo a su disposición, por si salen bien las cosas dentro de un momento, para estos próximos cuatro años, para esta legislatura.

Muchas gracias. (Aplaudiments des d'un sector de la cambra)

La senyora presidenta:

Moltes gràcies, senyor Zaplana.

Continuant el torn d'intervencions, té la paraula, pel Grup Popular, el senyor Alejandro Font de Mora Turón.

El senyor Font de Mora Turón:

Senyora presidenta.

Senyores diputades, senyors diputats.

És per a mi un honor i un motiu de satisfacció dirigir-me per primera vegada a esta cambra com a síndic del Grup Parlamentari Popular. Honor i satisfacció que es fan més evidents quan es tracta d'utilitzar, en nom del meu grup, el torn de recolzament i de defensa del programa del nostre candidat a la Presidència de la Generalitat Valenciana.

Ara fa quatre anys vivíem en esta cambra una situació pareguda a la de hui, pareguda, però al mateix temps dife-rent, jo diria que ben diferent. La situació és pareguda perquè el candidat i el grup polític que li dóna suport són els mateixos, però hi ha significatives diferències. I la primera diferència, que és clau per a entendre les altres, té molt a vore, potser, amb la psicologia social. En efecte, fa ara quatre anys les valencianes i els valencians, en votar el Partit Popular i el seu candidat, Eduardo Zaplana, feien una aposta: aventuraven el futur, fent, si és vol, un cert salt en el buit.

Pel contrari, en el moment actual, en el moment present, després de quatre anys de gestió del Partit Popular i del seu president, el poble valencià ha decidit sobre segur. El poble valencià ha fet balanç d'allò promés i d'allò complit, d'allò desitjat i d'allò obtingut, i després lliure i sobiranament, amb l'instrument del seu vot, ha decidit l'actual composició de la cambra.

Per això ara és molt més fàcil per a qui fa de portaveu del Partit Popular defensar el candidat i el seu programa, perquè no venim ací tan sols amb paraules i amb promeses, no venim onejant il·lusòries banderes i no venim amb les mans plenes d'arena. El nostre candidat ve ací, compareix, es presenta davant dels representants de la sobirania valenciana amb la faena ben feta, amb els deures ben complits, amb les mans plenes de realitats innegables i rotundes.

Senyores diputades, senyors diputats, per als qui som demòcrates, és a dir, per a tots nosaltres, tots els que composem esta cambra, el poble mai no s'enganya, el poble mai no erra. Bé, en la seua immensa majoria, el poble valencià ha atorgat la confiança al Partit Popular i al seua candidat, Eduardo Zaplana. Queda per a esta cambra hui l'honorable deure de traduir eixa voluntat popular en un acte parlamentari de positiu recolzament al candidat del meu grup i al seu programa de govern.

La segona diferència respecte a l'anterior legislatura estava implícita en les meues paraules anteriors. I és la majoria absoluta del Partit Popular ara existent en estes Corts com a immediata conseqüència de la majoritària voluntat de valencianes i valencians.

És freqüent la crítica de les majories absolutes, especialment i com és natural, des de les forces polítiques minoritàries, però com quasi tot en la vida, la significació d'una majoria absoluta és ambivalent. L'aspecte positiu és que la majoria absoluta atorga a qui la usufructua la possibilitat de portar endavant, de dur endavant, la majoria, si no totes, de les seues propostes programàtiques. L'aspecte negatiu és el risc, evident risc, d'endinsar-se en el parany del poder i oblidar els importants matisos, les suggerències valuoses, les estimables aportacions amb les que els grups minoritaris poden enriquir el debat polític.

Per les paraules del nostre candidat senyor Zaplana constatem la predisposició i la voluntat ferma, que el meu grup comparteix plenament, d'aprofitar l'aspecte positiu de la majoria absoluta i defugir de l'indesitjable monolitisme, gràcies, com ell ha expressat, a la voluntat de diàleg, de consens i d'intercanvi d'idees.

Seguint la pauta marcada pel nostre candidat, també el Grup Popular manifesta el seu fervent desig de trobar, en la mesura d'allò possible, vies, camins de concertació, de consens. I, per suposat, afirmem la nostra voluntat de diàleg, d'un diàleg entés com a apropament metòdic a totes les variades situacions que puguen plantejar-se en l'esdevenir parlamentari. Per a nosaltres pot haver acord o pot haver desacord, però sempre hi haurà la predisposició a la prèvia negociació i a l'enriquidor confrontament de les idees.

I la tercera diferència que m'agradaria subratllar, res-pecte al debat d'investidura de quatre anys enrere, és que el programa que este matí ens ha presentat el candidat és un programa contrastat, i contrastat front a la realitat i l'experiència d'un govern, que és -utilitzant una terminologia una miqueta comercial- un programa de govern garantit, que té garantia. Aquells que hagen analitzat el discurs del nostre canditat sense cap subjectivisme partidista hauran pogut comprovar la seua solidesa, el seu realisme i la seua perfecta sistematització.

I acabe. M'he permés analitzar front a tots vostés, senyories, al començar el meu discurs, algunes diferències entre dos intervencions d'investidura del nostre candidat allunyades quatre anys en el temps. Però volguera acaba assenyalant una semblança, un paregut, potser el més important o significatiu entre les dos ocasions, la de quatre anys i la d'ara. Este paregut és la il·lusió. Adés com ara el programa del candidat, senyor Zaplana, du una forta càrrega d'esperança, d'il·lusionada esperança. Eixa il·lusió i eixa esperança naixen des de la fe que el nostre candidat té i manifesta en les possibilitats de futur de la nostra Comunitat Valenciana.

Eduardo Zaplana i nosaltres amb ell creem fermament que la nostra comunitat viu un moment especialment favo-rable en tots els aspectes. La conjuntura econòmica i sociolaboral és bona, el teixit productiu valencià està sanejat i en expansió, els diversos sectors econòmics mostren signes d'estabilitat i creixement. D'altra banda, determinats conflictes, com ara el lingüístic, que han enterbolit durant molts anys la nostra convivència es troben encarrilats i són susceptibles de millorament o de solució definitiva partint, com ha assenyalat el senyor candidat, de la constitució efectiva de l'Acadèmia Valenciana de la Llengua.

I, el que és més important, el grau de vertebració de la comunitat ha millorat espectacularment. El poble valencià en aquest moment, segur de si mateix, afronta el futur sense cap complex, des d'un present que aferma el nostre orgull de comunitat capdavantera en el context espanyol i europeu.

Cert és, és ben cert, que resten qüestions a resoldre i reptes que s'hauran d'assumir i enfrontar, però no és menys cert que gràcies a l'actuació del Consell els darrers quatre anys, gràcies a la vivacitat creativa i a la laboriositat del nostre poble i gràcies també, hem de dir-ho, a les positives actuacions del govern central, partim des d'una situació d'avantatge. Des d'esta situació hem de continuar millorant i hem d'aconseguir reproduir per al poble valencià les condicions d'un nou Segle d'Or. Les dones i els homes que constituïm el Grup Parlamentari Popular no tenim cap dubte que el millor instrument per obtindre eixe fruit és el programa de govern que hui se'ns ha presentat pel candidat, senyor Zaplana, i que ell mateix és el candidat idoni, elegit per la immensa majoria del poble valencià, per encapçalar una apassionant aventura: l'apassionant aventura d'impulsar a la Comunitat Valenciana a un dels cims de la seu història, a un segle XXI que ens ha de vore com la comunitat més pròspera, equilibrada i justa de tota Espanya.

Per totes estes raons, el Grup Parlamentari Popular votarà favorablement la investidura del senyor Zaplana com a president de la Generalitat Valenciana.

Moltes gràcies, senyora presidenta. (Aplaudiments des d'un sector de la cambra)

La senyora presidenta:

Moltes gràcies, senyor Font de Mora.

Se suspén la sessió, per a procedir a continuació a la votació, per cinc minuts.

(Se suspén la sessió a les 18 hores i 35 minuts)

(Es reprén la sessió a les 18 hores i 50 minuts)

La senyora presidenta:

D'acord amb el que s'estableix en l'article 80. 2 i 81 del Reglament de les Corts Valencianes procedirem, a conti-nuació, a la votació pública per crida, començant pel. (trau una bola amb el número del diputat pel qual ha de començar la votació nominal) 21, senyor Concepción Moscardó. Correspon al senyor Concepción Moscardó, que serà la primera persona que votarà, posar-se en peu en el seu escó quan siga cridat per part de la senyora secretària.

Senyores i senyors diputats, vull recordar-les a vostés, senyories, que el vot favorable per al senyor candidat senyor Eduardo Zaplana serà una resposta de "sí", el vot no favorable serà "no" i l'abstenció s'indicarà amb la pròpia paraula "abstenció", en el seu cas.

Senyora secretària, procedisca.

(La senyora secretària primera anomena les diputades i diputades per l'ordre establert, els quals van votant)

La senyora presidenta:

El resultat de la votació és de 49 vots a favor, 38 vots en contra. El candidat ha obtingut la majoria absoluta. Queda elegit president de la Generalitat Valenciana el molt hono-rable senyor Eduardo Zaplana Hernández-Soro. (Aplaudiments)

Del present acord de les Corts la presidència, segons l'article 152 de la Constitució Espanyola, del 15. 1 del nostre Estatut d'Autonomia i del 133. 8 del Reglament de les Corts Valencianes, comunicarà l'elecció a sa majestat el Rei i donarà compte de tal comunicació al president del Govern de l'Estat als efectes que procedisquen.

Aprofite també per anunciar a les seues senyories que el Ple de presa de possessió del president de la Generalitat tindrà lloc el proper dimecres, dia 21, a les 12,30.

Queda proclamat el molt honorable president de la Ge-neralitat Valenciana, el senyor Eduardo Zaplana Hernández-Soro.

És closa la sessió. (Aplaudiments)

(S'alça la sessió a les 18 hores i 58 minuts)

