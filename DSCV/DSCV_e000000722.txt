Ple de les Corts Valencianes celebrat el dia 28 de juliol de 1999. Comença la sessió a les 10 hores i 39 minuts, sota la presidència de la Molt Excel·lent Senyora Marcela Miró Pérez. Sessió plenària número 4.

Elecció de senadors en representació de la Comunitat Valenciana.

La senyora presidenta:

S'obri la sessió.

Primer punt de l'ordre del dia: designació de senadors en representació de la Comunitat Valenciana.

D'acord amb els articles 9, 10 i 11 de la Llei 3/1988, de 23 de maig, de designació de senadors en representació de la Comunitat Valenciana, i l'article 169 del Reglament de les Corts Valencianes, es va a procedir a la lectura per la secretària de la proposta de designació de candidats i suplents, i també del dictamen de la Comissió de l'Estatut dels Diputats.

Té la paraula la senyora secretària.

La senyora secretària primera:

La senyora presidenta:

Moltes gràcies, senyora secretària primera.

Cada diputat i diputada podrà escriure en la papereta un màxim de cinc noms amb els suplements que corresponga a cadascun, en base als que figuren en el dictamen de la comissió. Es consideraran nul·les les paperetes que duguen alguna ratllada, consignen noms no proposats com a candidats pels grups parlamentaris, o no apareguen en qualitat de candidat o suplent, o aparega un titular sense el corresponent suplent o un suplent sense el corresponent titular.

A continuació, la senyora secretària primera va a procedir a la lectura nominal de tots els diputats i diputades.

(A continuació, i per la senyora secretària primera, es procedix a la crida per ordre alfabètic dels senyors diputats i les senyores diputades, que van dipositant les paperetes en l'urna)

La senyora presidenta:

Finalitzada la votació, anem a procedir a l'escrutini.

(La senyora presidenta procedix a llegir cadascuna de les paperetes dipositades en l'urna)

El resultat de la votació és 5 vots en blanc; Juan Seva i Fermín Aliaga, 49 vots; Vicente Ferrer, José Luis Juan, 49 vots; Diego Castell, Vicente Martínez, 49 vots; Joan Lerma, Enric Lujan, 33 vots; Antonio García Miralles, Carmen del Río Vidal, 33 vots.

Queden, per tant, proclamats senadors per la Comunitat Valenciana el senyor Juan Seva Martínez, el senyor Vicente Ferrer Roselló, el senyor Diego Castell Campesino, el senyor Joan Lerma i Blasco i el senyor Antonio García Miralles.

Efectuada la proclamació dels cinc candidats titulars com a senadors, la presidència de les Corts Valencianes informarà a la presidència del Senat de la designació dels cinc senadors i lliurarà les credencials corresponents per a l'acreditació davant l'esmentada cambra.

S'alça la sessió. El següent Ple serà a les onze i mitja.

(S'alça la sessió a les 11 hores i 8 minuts)

