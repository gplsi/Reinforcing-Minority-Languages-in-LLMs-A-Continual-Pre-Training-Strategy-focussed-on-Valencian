Ple de les Corts Valencianes celebrat el dia 13 d'abril de 2000. Comença la sessió a les 10 hores i 7 minuts. Presideix la Molt Excel·lent Senyora Marcela Miró Pérez. Sessió plenària número 22. Segona i darrera reunió.

Moció subsegüent a la Interpel·lació al Consell sobre política general del govern valencià en matèria de prevenció d'incendis forestals, presentada pel Grup Parlamentari Socialista­Progressistes (RE número 1. 987, BOCV número 16).

La senyora presidenta:

El punt corresponent a este matí és: moció subsegüent a la interpel·lació al Consell sobre política general del Govern Valencià en matèria de prevenció d'incendis forestals, presentada pel Grup Parlamentari Socialista­Progressistes. A esta moció hi ha una esmena, la 10. 751.

Per a la seua presentació i defensa, té la paraula el senyor Peris. I també per a la defensa de l'esmena.

El senyor Peris i García:

Gràcies, senyora presidenta.

Senyores i senyors diputats, bon dia.

L'esmena simplement la vam redactar nosaltres mateixos pel fet que la moció la presentàrem en octubre, després del debat de la interpel·lació, abans de les 24 hores després del debat. I com ha passat tant de temps, vam pensar que tècnicament no podia dir la moció que es promoguera la constitució del Consell Forestal de la Comunitat Valenciana i que aquest estiguera constituït abans del primer trimestre del 2000 perquè, efectivament, ja estem en abril i ha passat el primer trimestre; per tant, l'esmena simplement la defensarem dintre del conjunt de la defensa de la moció en el sentit que es constituisca el Consell Forestal de la Comunitat Valenciana, que està previst en la Llei forestal 3/93 i en el reglament que la desenvolupa, abans del primer semestre de l'any 2000.

Nosaltres férem en el seu dia. i continuem pensant que aquest debat haguera hagut de produir-se en el mes de novembre, perquè partim ­i això era un dels principis polítics que justificava la nostra interpel·lació­, partim d'una teoria bàsica que entenen tots els ciutadans i ciutadanes que diuen que es millor previndre que curar, o ja aplicat a política forestal ­i s'ha repetit mil vegades­ que els incendis de l'estiu s'apaguen en hivern. Els incendis forestals cal previndre-los i cal fer un política, sobretot, de prevenció d'incendis.

I nosaltres, amb aquella interpel·lació, i avui amb aquesta defensa de la moció subsegüent, volem demostrar com el Partit Popular està fent simplement en matèria de prevenció d'incendis, com en altres polítiques sectorials, una política d'imatge, una política virtual, una política d'incompliment de promeses electorals i una política que paralitza i no desenvolupa les lleis més progressistes aprovades en el darrer període socialista abans de maig de 1995. Eixa és la realitat de la política forestal, en particular del Partit Popular.

El senyor conseller de Medi Ambient aquestos dies, davant de la Setmana Santa, està fent una política, rodes de premsa, conjuntament Medi Ambient i Justícia i Administracions Públiques, i envia una carta a les alcaldies. Està molt preocupat pels incendis que puguen haver aquesta Setmana Santa. I el govern de la Generalitat fa un decret on recorda que no es cremen els marges, que tinguen cura amb els canyals i amb els matolls, que la ciutadania vaja amb molta cura per tal d'evitar incendis forestals en el període que tenim, que patim, de sequera. Està molt preocupat. Hi ha tota una actuació davant dels mitjans de comunicació mediàtica de tant preocupat que està el govern del Partit Popular per la possibilitat d'incendis forestals. Comencen a reconéixer que en anys de sequera poden haver més incendis, comencen a reconéixer alguna cosa, que en la campanya electoral de l'any 95 i en la campanya electoral de l'any 99 semblava que no reconeixia i ahir mateix es continuava ensenyant. I en les rodes de premsa s'ensenya la gràfica del punt de l'any 94, s'ensenya i es repeteix, es fa tota una tasca mediàtica per a ensenyar la gràfica de l'any 94. Efectivament, hi ha molta preocupació en el Partit Popular.

En canvi, eixa preocupació no es porta a la gestió. Eixa preocupació mediàtica, eixa campanya mediàtica continuada de la preocupació del Partit Popular en la prevenció dels incendis forestals no es porta a la gestió real, no a la política real, a la inversió real de la Conselleria de Medi Ambient. No passa això. No passa això quan sobren diners de la política forestal en matèria de prevenció.

Al Partit Popular, que enguany ja anuncia el seu responsable d'economia que, com l'any passat, hi haurà un desfasament en els seus pressupostos, hi hauran milers i milers de milions de pessetes que no estaven pressupostats i que s'han gastat de més, no es gasta a més a més ni un duro en política forestal, de la poca que ja preveu, de la poca que ja destina, de la poca quantitat de diners que es destinen quan s'aproven els pressupostos a la prevenció d'incendis li sobren encara diners. Per aquí no hi ha dèficit. El dèficit públic de les inversions no ve per la política forestal, ve per altres inversions, per altres actuacions. En canvi, aquests dies assistim a eixa repetida i "machacona" frase de la preocupació que té el senyor Modrego que no hi hagen incendis, i ens fa el decret, i li diu als ajuntaments: "ull, tingueu en compte el compliment d'aquest decret, que poden haver molts incendis forestals en Setmana Santa".

Però del Capítol VII, l'aprovat l'any 99 pel govern del senyor Zaplana, el Capítol VII, de transferències de capital als ajuntaments i als propietaris de muntanyes, de boscos, perquè facen actuacions de prevenció d'incendis, d'eixe Capítol VII més del 50% ha estat per gastar. Eixa és la realitat de les xifres. Més del 50% ha estat per gastar.

I anem a particularitzar-les. Capítol VII, transferències de capital. Prevenció, reforestació i erosió. Codi 1. 375. Foment d'accions de desenvolupament de boscos en zones rurals. Previst gastar-se, 246 milions. Gastat realment 150 milions. Sobren el 61% dels diners que tenien prevists gastar-se en política de foment d'accions de desenvolupament dels boscos en les zones rurals.

Codi 1. 377. Subvencions per a l'aplicació del desenvolupament del Pla general de silvicultura preventiva. Previst gastar-se, 303 milions de pessetes. Gastat realment, 161. Sobren el 54,5% de 300 milions de pessetes, no de 3. 000, de 300 milions de pessetes sobren el 54,5%.

Conservació de sòls. Política per a evitar l'erosió. Primer principi per a després poder reforestar perquè el sòl es quede en el bosc. Previst gastar-se en el pressupost, 62 milions. Gastats, 33 milions de pessetes. És a dir, sobra el 50%. Això són les transferències. Això és perquè ho facen uns altres, perquè ho facen els ajuntaments, a eixos als qui ara els diuen que "ull, que ve el foc, que ve el foc, que hi ha sequera", i amb els propis diners que s'han de gastar directament, el Capítol VI, d'inversions reals, de 2. 258 milions de pessetes gastats realment 1. 698. Sobren més de 500 milions de pessetes.

Eixa és la política real de prevenció. És discutible. Nosaltres acceptem que en els debats de pressupostos el Partit Popular és el majoritari, és el que ha de definir i, de fet, normalment no accepta les esmenes de l'oposició. El que no podem acceptar és que ni es gasten els diners, els pocs diners ­torne a dir­ que destinen a la prevenció d'incendis i que ara es faça tota la campanya mediàtica de que ve l'incendi forestal. Els preocupa moltíssim.

Per això, i perquè nosaltres estem convençuts efectivament que han de participar, que han de participar els ajuntaments, els llauradors, els propietaris de muntanyes, que són un instrument bàsic perquè la gent que viu al bosc és la gent que més farà per previndre els incendis, i si es veu partícip i veu que té un ús racional, un ús sostenible del bosc, però es fa partícips a ells, segur que eixos boscos estan més segurs; si la gent participa en la defensa i la prevenció del bosc, segur que és la primera mesura, la millor, per a garantir que hi hagen menys incendis forestals.

Per això, nosaltres pensem que no pot passar ja ni un dia més que eixe reglament aprovat en maig del 95, en maig del 95, que diu que es constituirà el Consell Forestal de la Comunitat Valenciana, on participen la Generalitat, efectivament, on participen els ajuntaments, on participa la universitat, on participen els sindicats de llauradors, on participen els representants de propietaris privats de muntanyes ­que hi ha molts­ i on participen també les entitats ecologistes i conservacions, eixe consell cal constituir-lo perquè efectivament diu la Llei forestal que és el que haurà d'informar la necessària ­i que ací reclamem i que ha estat anunciada pel conseller i per això és necessari constituir-lo prompte­, el necessari Pla d'ordenació forestal de la Comunitat Valenciana, que globalment i de manera integral assegure totes les polítiques forestals de protecció del bosc, d'inversió ­i ho torne a dir­ sobretot en prevenció, sobretot en prevenció; i que s'acabe eixe debat permanent electoral de la prevenció i de l'incendi, de la gràfica, que normalment és demagògia perquè resulta que com estem en l'any efectivament de les matemàtiques, estadístiques tenim tots. I si traem aquesta gràfica, aquesta, vorem com tot este cercle del formatge és el que ha deixat de reforestar el senyor Zaplana que havia dit que reforestaria l'any 95: 140. 000 hectàrees. Doncs, encara falten 124. 000. Només s'han reforestat 16. 000. Eixe trosset. A eixa marxa, 40 anys, 40 anys per a complir la promesa electoral de l'any 95! I amb dades de la pròpia conselleria, una altra més dura. La pròpia Conselleria de Medi Ambient té una dada que diu que ­adoneu-se­ el 83% dels boscos valencians no tenen cap actuació de silvicultura preventiva, el 83%, que és més d'un milió d'hectàrees, que és el que hauria de posar el senyor conseller en la seua carta. Per falta de silvicultura preventiva es pot cremar aquesta Setmana Santa. I nosaltres volem que s'acabe això. Efectivament. Solament actuacions de silvicultura preventiva, el 17%. Eixa és la gràfica de la realitat de la política preventiva del Partit Popular.

Per tant, nosaltres, que volem acabar amb eixa política de falta de prevenció, amb eixa política ­torne a dir­ mediàtica, virtual, de fer moltes rodes de premsa ­"estem molt preocupats, estem molt preocupats"­, mentre realment no es gestiona, volem que es munte eixe consell forestal abans de finalitzar aquest semestre, un consell forestal necessari, un consell forestal que ha d'informar el Pla general d'ordenació forestal, que és molt important que es porte, que es desenvolupe; on tots eixos sectors, totes eixes persones afectades per la política del bosc i sobretot ­torne a dir­ eixos municipis, eixos municipis. que al final resulta que el 50% dels diners que havien d'anar als municipis, no va, s'estalvia, s'estalvia i, per tant, si s'estalvia i després hi ha dèficit, és a dir, si després ja es passen dels pressupostos, és que dels pocs diners que hi havien per als boscos el conseller de Medi Ambient tolera que altres consellers en altres matèries se'ls gasten.

Nosaltres volem un conseller de Medi Ambient, una política forestal que a l'inrevés, que batalle amb els altres consellers i diga: "M'heu posat pocs diners. Són poquíssims. Només tinc l'1,3% del conjunt de la despesa de tot el Govern Valencià, i batallaré amb el senyor Rambla perquè a mi em tolere alguna d'eixes factures extrapressupostàries que es toleren en altres conselleries".

Nosaltres volem que siga en prevenció, que siga en Medi Ambient on hi haja més despesa que hi ha en altres preses, en altres polítiques que sí que les obres avancen, encara que no tinguen partida, encara que dinamiten el pressupost.

Vostés no tenen, no tenen legitimitat política per a dir que estan molt preocupats amb la política de prevenció d'incendis, perquè fan una política virtual, perquè no es gasten els diners, ni els que pressuposten.

Per tant, jo crec que el Partit Popular demostraria que vol donar eixa participació, que vol canviar, que realment té interés en presentar prompte eixe Pla d'ordenació de política forestal, aprovant aquesta moció i fent que participen tots els sectors implicats en la política del bosc; constituir el consell forestal, que segur que allí escoltaran veus molt més serioses, molt més fermes, defensant des dels ajuntaments de les zones rurals, des dels grups conservacionistes, des dels propi propietaris, que estan demanant ajudes per a fer eixa silvicultura preventiva en les seues parcel·les, en els seus boscos; eixa gent li dirà en eixe consell forestal que vostés, malgrat les cartetes als ajuntaments, malgrat les gràfiques que en feien amb molta profusió, malgrat tota eixa política mediàtica, realment són incapaços de gestionar els pocs diners que dediquen a la prevenció.

I vagen poc a poc, a més a més, quan es dediquen a l'extinció no siga que, com aquest dies que estic veient en els mitjans de comunicació, que fins i tot els aparells, eixos voladors que tenen no compleixen possiblement ni les garanties de vol. I, per tant, amb cura, no siga que eixa gran marxa triomfal en política d'incendis forestals qualsevol dia comence a ser una marxa diferent.

I, per tant, jo espere que, ja que estan per la participació, voten a favor de la moció presentada avui, aquest matí.

Gràcies.

La senyora presidenta:

Moltes gràcies, senyor Peris.

Grups que desitgen fixar posició? Senyor Ribó, té la paraula.

El senyor Ribó i Canut:

Gràcies, senyora presidenta.

Senyores diputades i senyors diputats.

Molt breument, per a manifestar el nostre recolzament a aquesta proposa. Nosaltres ahir presentàrem una moció en la qual estàvem parlant de la millora dels serveis d'extinció d'incendis, una proposta que va haver de dur tres votacions, com és conegut. Però pensem i entenem que és clar que la millor extinció d'incendis és disminuir el número d'incendis que es puguen produir. I és una cosa que efectivament en el País Valencià aquest tema està realment oblidat.

Els recursos és cert que han augmentat en extinció d'incendis, ahir ho plantejàvem, però no han augmentat, al contrari, s'han baixat els recursos dedicats a silvicultura preventiva. Nosaltres entenem que és un tema fonamental a desenvolupar, perquè a la llarga estem convençuts que això podria alleugerar les càrregues en extinció d'incendis inclús. I, per suposat, nosaltres entenem que una llei, com la Llei forestal ­ahir també parlàvem a la vesprada en una sèrie de preguntes al conseller de Medi Ambient­, la Llei forestal és una llei que ha de ser desenvolupada, que és imprescindible que aquells aspectes de participació es desenvolupen. I sí que volem manifestar que el govern actual està treballant poc en el desenvolupament de tots aquells organismes en els temes mediambientals i no solament en els temes mediambientals, de tots aquells organismes de participació.

Nosaltres entenem que és imprescindible posar en marxa el tema del consell forestal. I, per tots aquests motius, anem a recolzar aquesta moció.

La senyora presidenta:

Moltes gràcies, senyor Ribó.

En representació del Grup Parlamentari Popular, té la paraula el senyor Quirós.

El senyor Quirós Palau:

La ley ustedes la hicieron ­y el reglamento­ cuando supieron que iban a perder, cuando supieron ­oiga, que lo sabía todo el mundo­ supieron que iban a perder. Y cuando supieron que iban a perder, dijeron: vamos a dejar, como sea, nuestra participación indirecta a través de representaciones de esas que ustedes manejan tan bien, que eso lo hacen muy bien. Y realmente llegó un momento en que perdieron. Y nosotros ya les dijimos que esa ley no la aceptábamos.

La senyora presidenta:

Senyor Quirós.

El senyor Quirós Palau:

. no puede criticar ­sí, acabo ya­ a un grupo político al que se le ha quemado el 4. 6 de la superficie que se les quemó a ustedes. El 4. 6, en igualdad de tiempo, 4. 6. Ahora usted venga aquí a hacer soflamas y a discrepar con el señor Gutiérrez.

La senyora presidenta:

Moltes gràcies, senyor Quirós.

Per a rèplica, té la paraula el senyor Peris.

El senyor Peris i García:

Ja li comentaré al meu amic personal, Gutiérrez, el mal gust que tenen determinats diputats del Partit Popular de parlar de les qüestions personals, que jo no entraré, a l'hora d'intentar defensar mocions. Ja li ho diré.

Jo no vaig a entrar en el nivell de debat que vol portar-nos el portaveu del Partit Popular, perquè efectivament nosaltres estem disposats a parlar seriosament de la política de prevenció d'incendis. I volem acabar en el to, en el nivell de l'insult. No anem a dir si un és mal estudiant o és un mal metge, no anem a dir-ho. No anem a entrar ací. Ni anem a dir si algú alguna vegada ha dit que es tiraria pel balcó de l'ajuntament. No anem a dir-ho, no anem a entrar en eixe nivell del debat.

Anem a intentar acabar en la demagògia del Partit Popular al voltant de la prevenció d'incendis. I vaig a traure-li la part de la gràfica que el Partit Popular no ensenya. Perquè el Partit Popular, que està fent molt de mal, molt de mal al nivell de la societat valenciana en la seua manipulació demagògica de les dades, d'un tema que hauria que ser, i encara estem disposats a ser, política d'estat en aquesta Comunitat Valenciana: la defensa conjunta d'inversions necessàries per damunt d'altres inversions malgastadores del territori, en política de prevenció d'incendis i en defensa del bosc.

El Partit Popular amaga de la gràfica la part que no li interessa. I no vol recordar que també ha hagut períodes en governs del Partit Socialista, com és el període del 86 al 89, amb tants pocs incendis com en el període del 95 al 99. Vol amagar-ho, vol amagar-ho. Perquè només li interessava carregar-se a una presidència, utilitzant tots els mitjans que puga, que és l'única cosa que sap fer la dreta rància d'aquest país. (Remors. Alguns aplaudiments) Fer pura demagògia en les dades. I utilitzar els incendis nefastos, dels quals més del 30% són provocats en dades de la pròpia Conselleria de Medi Ambient, de l'any 94, en el pic, i recordar i recordar que això se li cremava als socialistes. Com si els alcaldes socialistes d'on hi ha boscos estigueren interessats en què es cremaren els seus boscos! El que plora la gent en un poble quan se li incendia el seu bosc! Jo ho he vist en la gent del meu poble quan s'ha incendiat.

És lamentable el que ha fet el Partit Popular en eixa demagògia sobre els incendis forestals. Molt lamentable. I és més lamentable, perquè la baixada del pic que es produeix l'any 95, el propi senyor Zaplana, li demana al director general d'Interior, nomenat pel Partit Socialista, que aguante fins a octubre, i per tant és el que porta la política d'extinció, i per això es produeix la baixada del 95 i no per la política del Partit Popular. (Aplaudiments des d'un sector de la cambra) Per això és més lamentable eixa demagògia.

L'any 95 no hi ha incendis, no per la política preventiva ni d'extinció del Partit Popular. No hi ha incendis perquè simplement els qui provocaren els incendis del 94 deixaren de fer-ho en el 95. (Remors, Protestes) Eixa és l'única raó. (Remors) I ací tenen vostés la gràfica. Ací té vosté la gràfica des de l'any 77. I quan vulga, quan vulguen parlar seriosament, parlem d'això, i s'acaba. I ja seria hora.

La senyora presidenta:

El senyor Peris i García:

. seria hora, i ho demane seriosament, seria hora de fer pactes d'estat en polítiques de prevenció d'incendis i d'extinció, seriosos, amb participació dels agents. Clar que sí, ací no es pot dir que el senyor Antonio Gutiérrez, que és un agent social, li ve molt bé quan declara, i ara negar la participació sectorial del bosc dels ajuntaments, dels propietaris públics de muntanyes, dels sindicats agraris. No serveix, no li serveix al Partit Popular. Vostés no poden tindre la participació sectorial quan els interessa, quan els demanen una llei que ahir li venia molt bé que fóra per unanimitat, i ara dir no s'organitze el Consell Forestal.

I torne a dir, jo sóc vehement defensant les idees. No me vaig a tirar per cap balcó. Vaig a continuar defensant la política racional de prevenció dels incendis, i demane que s'acabe la demagògia del Partit Popular quan parla d'incendis.

(Aplaudiments des d'un sector de la cambra)

La senyora presidenta:

Moltes gràcies, senyor Peris.

Té la paraula, per a rèplica, el senyor Quirós. (Remors)

Per favor, senyories. Senyories. (Remors) Senyories, pregue silenci, per favor.

El senyor Quirós Palau:

Mire usted, yo le digo una cosa. Antes, con buenos modos y además una recomendación amistosa, le he dicho betabloqueantes. Pero después de verle cómo se ha producido, oiga, algo peor, hay que tomar algo más, eh? Porque usted se ha puesto aquí, la congestión, el ataque personal, la anécdota del ayuntamiento. Sí, sí, el ayuntamiento. No, no, yo no he hecho ataque personal. ¡Por Dios! Yo a usted le estimo, yo a usted le estimo. Si usted es el hombre que está refundando el PSOE, usted. (Rialles) Hombre, sí, hombre, la Nueva Izquierda. Ahí ideología, ahí pasión, ahí hay algo que no aparece en ningún otro lado. Vaya usted para adelante, que le veo sentando en ese. Pero bien, eh? (Rialles) Y ahora, a por el conseller. (Aplaudiments des d'un sector de la cambra) Está muy bien, está muy bien. Esto realmente es la vida política, pasión y lanzamiento. Porque ahora tiene usted una oportunidad irrepetible. Usted, que estaba exiliado cuando gobernaba el PSOE, a lo mejor resulta que lo lidera ahora. (Rialles)

Y mire usted, no se puede decir que una política global de lucha contra incendios dependiera de una sola persona, del director general de Interior. Dice: "ustedes no lo tocaron". Hombre, ¿qué habíamos de hacer? ¿Tirar a la calle a todos aquellos que habían estado con ustedes? Eso es lo que hacen ustedes. Mire usted, por la boca muere el pez, ese es su pensamiento. Cuando cambia el gobierno, todo el que ha estado gobernando, el flit, todos fuera, destapar la bañera y que se vaya todo el mundo por el desagüe.

No, el Partido Popular, que ustedes lo acusaban de que éramos tal, cual, que en seguida en cuanto llegáramos los tiraríamos a la calle, llegamos y la persona válida se quedó. Pero siempre con un estilo de política de mando único, un estilo de política de que en cuanto hubiera una amenaza de incendio. (So per interferència d'un mòbil) (Pausa) Cuando hubiera una amenaza de incendio automáticamente se iba a apagarlo, no como ustedes que tenía que ir la Guardia Civil a ver si había o no había, y cuando llegaban los primeros resulta que no había quien apagara el incendio. O sea, había una seria de medidas.

Su argumento es como si dijera: "y tenía los mismos camiones y las mismas bombas que nosotros (So per interferència d'un mòbil) y ustedes lo apagan y nosotros no". Oiga, no se puede tirar todo por la ventana por el mero hecho de ganar unas elecciones y echar todo lo anterior fuera. Esa fue su política, y así se perdieron muchas cabezas que les hubieran sido útiles.

La senyora presidenta:

Senyor Quirós.

El senyor Quirós Palau:

Muchas gracias. (Aplaudiments des d'un sector de la cambra. Remors)

La senyora presidenta:

Moltes gràcies, senyor Quirós.

Senyor Peris, per a què demana la paraula?

El senyor Peris i García:

Clares al·lusions. (remors) personals.

La senyora presidenta:

El senyor Peris i García:

La senyora presidenta:

Conclòs el debat, correspon a continuació la votació de la moció. (Pausa) (Remors)

Senyories, comença la votació. El resultat de la votació és de 39 vots a favor, 42 en contra, cap abstenció, queda rebutjada la moció. Se suspén la sessió per quinze minuts.

(Se suspén la sessió a les 10 hores i 51 minuts)

(Es reprén la sessió a les 11 hores i 23 minuts)

Compareixença del conseller d'Obres Públiques, Urbanisme i Transports, senyor José Ramón García Antón, per tal d'informar del trasllat del peatge de l'A-7 des de Puçol fins al Pontazgo i convertir l'A-7 en circumval·lació de Sagunt, sol·licitada pel Grup Parlamentari Esquerra Unida del País Valencià (RE número 6. 467) i per tal d'informar sobre les gestions realitzades per a transferir a la Comunitat Valenciana la titularitat de l'autopista A-7, des dels límits de Catalunya fins a la Comunitat Autònoma de Múrcia, o bé d'alguns trams d'aquesta, sol·licitada pel Grup Parlamentari Socialista­Progressistes (RE número 1. 993).

La senyora presidenta:

El punt següent és la compareixença del conseller d'Obres Públiques, Urbanisme i Transports per informar del trasllat del peatge de l'A­7 des de Puçol fins al Pontazgo i convertir l'A­7 en circumval·lació de Sagunt, sol·licitada pel Grup Parlamentari Esquerra Unida, i per informar sobre les gestions realitzades per a transferir a la Comunitat Valenciana la titularitat de l'autopista A­7 des dels límits de Catalunya fins a la Comunitat Autònoma de Múrcia, o bé alguns trams d'esta, sol·licitada pel Grup Parlamentari Socialista­Progressistes.

Té la paraula, l'honorable senyor conseller d'Obres Públiques, Urbanisme i Transports.

El senyor conseller d'Obres Públiques, Urbanisme i Transports:

Las rebajas ­sus señorías lo saben­ han sido realmente importantes. En 1997 bajaron en un 30% para los vehículos ligeros y en un 40% en los pesados, y se redujo el tipo de Iva aplicable en un 9%, lo que hace una rebaja prácticamente del 50% para los pesados y casi del 40% (So per interferència d'un mòbil) para los ligeros.

En cuanto a la construcción de nuevos corredores, como saben, tenemos firmados convenios para la ejecución de las autovías Central y de la Plana, y en estos años les hemos dado un fuerte impulso. Por ejemplo, en la autovía central han entrado en servicio durante la pasada legislatura los tramos Alacant­Rambla de Rambujar y el enlace de la CV­645 en Xàtiva, y se encuentran ahora en ejecución, muy avanzados, los tramos Rambujar­variante de Castalla, que se pondrá en funcionamiento en el último trimestre de este año, Canal­Aielo, Aielo­Agullent y las variantes de Concentaina y de Ibi­Castalla. Todas ellas están en obras, con una inversión superior a los 30. 000 millones de pesetas.

La firma de estos protocolos no quiere decir que se paraliza ninguna actuación, porque en la N­340 son muchas las actuaciones que se están realizando en variantes y en mejoras de las carreteras, como también en la N­332. Tuve la oportunidad la pasada semana de informar sobre su cumplimiento en la Comisión de Obras Públicas, como decía antes. En breve, puedo señalarles que estos convenios nos han permitido fijar unos compromisos sobre las actuaciones a acometer, y sobre quién las hará y sobre qué tipo de tratamiento se les dará, lo que ha permitido abordar actuaciones tipo vía parque en los tramos Alicante­Elche, Guardamar­Pilar de la Horadada, que responden mucho mejor a las necesidades de esa zona que los tratamientos originalmente previstos ­desde nuestro punto de vista, muy duros­ de vías rápidas, con falta de comunicación con los bordes. Y el cumplimiento de estos convenios está siendo satisfactorio, porque un tercio de las obras que contemplan ya están acabadas, en ejecución o cuentan con proyectos redactados y terminados, mientras que otro tercio tienen el proyecto o el estudio informativo en redacción. Tenían un plazo de unos diez años uno y creo que ocho años el otro.

La senyora presidenta:

Moltes gràcies, senyor conseller.

En representació d'un grup sol·licitat, Esquerra Unida, té la paraula el senyor Ribó. (Remors)

El senyor Ribó i Canut:

Senyora presidenta.

Senyors diputats.

Senyor conseller, mire, la primera cosa que jo li voldria dir, i crec que és una constatació almenys de totes aquelles persones que la legislatura anterior estàvem ací, és que el govern en el qual està vosté, i em permetrà la referència bíblica, almenys per tres vegades, almenys per tres vegades, ha desoït una proposta de resolució que s'havia fet en aquestes Corts. No és bo que es faça açò. En un sistema democràtic, quan unes Corts fan una proposició de llei i açò s'aprova, és obligació del govern donar compliment a un manament majoritari de les Corts Valencianes. I açò vosté sap que no s'ha fet. Jo crec que este tema està molt clar. Vostés van desoir un plantejament majoritari en la passada legislatura, fet repetidament per aquestes Corts, per a treballar d'una manera clara perquè s'eliminara el peatge de l'A­7 i, en canvi, van a aplicar una política totalment distinta. Jo crec que açò està molt clar. És evident, és evident.

Aleshores, jo li he de dir que la seua política, la política que han anat desenvolupant durant aquests últims anys, no era la política de la majoria dels representants del poble valencià. Era la seua política, que, antidemocràticament, la van tirar endavant.

Vosté em dirà el que vulga del tema d'eliminar el peatge, però hi ha una cosa que està molt clara, com vosté sap. Quan es van prendre aquestes mesures de rebaixar els peatges, que és el que vosté diu, i és cert, quina casualitat que les accions de l'empresa Aumar van augmentar d'una manera significativa. Quina casualitat!

Què és el que van fer vostés? Mire, la hipoteca que teníen tots els conductors valencians amb l'autopista A­7, ens en la van rebaixar, és cert, però ens en la van prolongar en el temps. És com si una hipoteca de deu anys, la passem a vint. És evident que es rebaixa el peatge. És evident, al mateix temps, que els valencians, quan acabe aquesta concessió, haurem pagat molt més a l'autopista, a Aumar, a la concessionària Aumar, per aquest tema, com molt bé saben els seus accionistes. Per tant, la seua política ha estat una política de defensa d'una empresa privada. I és molt clar, és molt clar.

Jo li vull recordar, perquè vosté ha parlat d'altres coses, jo li vull recordar també que després d'un debat de l'estat de la comunitat ­i no vaig a entrar en altres coses que l'A­7, exceptuant açò­, va haver un acord unànime d'aquestes Corts també, que no ha fet vosté menció i no s'està treballant en aquesta direcció, en el sentit que s'enllaçarà l'autovia d'Alacant amb l'autovia que passa per Xàtiva­València, a través de la Font de la Figuera. Era un acord unànime d'aquestes Corts i no ha fet menció vosté. Si hi ha algun projecte en aquest sentit, li agrairia que ens ho contarà.

Però anem a parlar de l'A­7. Mire, nosaltres continuem pensant que és imprescindible, per eliminar el peatge, que en determinades zones almenys, ja que aquesta és la seua política, s'elimine el peatge. I el tema del Pontazgo, el tema de Sagunt, és una qüestió clara. És una promesa seva, vosté se'n recordarà, que crec que va ser vosté directament, promesa feta a meitat d'abril del 99, fa un any, fa un any exactament, anirà en un dia o dos, dos mesos abans de les eleccions, li reitere, dos mesos abans de les eleccions, amb el contingut que abans de l'estiu del 2000 s'hauria traslladat el peatge. L'estiu del 2000 comença el dia 21 de juny.

La primera pregunta que li faig és: Vosté està en condicions de mantenir aquesta promesa preelectoral que abans del 21 de juny del 2000 tindrem traslladat el peatge des de Puçol al Pontazgo? És important per a la gent de Sagunt, eh? Passen 30. 000 cotxes diaris pel centre de Sagunt, 10. 000 camions diaris per Sagunt. És molt important, és fonamental. La primera pregunta que li faig és: podrà complir aquesta promesa? Mire, jo crec que no.

Vosté em diu que ha de passar per una sèrie de tràmits. Jo em pregunte: Com s'ha tardat tant a enviar-los al Consell d'Estat? Com s'ha tardat tant? Si era una promesa feta pel ministre de Foment, feta per vosté. Com s'ha tardat tant? Li pregunte: Quan es va enviar al Consell d'Estat aquesta sol·licitud? Quan es va enviar? En quina data? Vosté ho coneixerà, perquè m'agradaria saber tots estos mesos què s'ha fet. Estan fets els projectes, està fet tot, em diu vosté. Aleshores, per què hi ha aquest retard?

Com és possible, senyor conseller, que per exemple a Catalunya, com és possible que a Catalunya s'elimine el peatge des de Salou a Torredembarra, per pressions concretament en la zona de Tarragona, en la mateixa situació, que açò es faça enguany i una promesa d'aquest tipus no es faça? Com és possible açò?

M'agradaria saber també algunes de les condicions d'aquest contracte amb Aumar, que ens explique les condicions. Voldríem saber si el peatge en el Pontazgo serà el mateix, si no serà el mateix. Algunes d'aquestes condicions ens agradaria que ens aclarira.

I, per suposat, nosaltres entenem que la mesura que es fa a Sagunt s'ha d'ampliar a altres. Jo li'n vaig a citar només una. En el Baix Maestrat, concretament a Vinaròs i a Benicarló, hi ha una solució molt fàcil: a l'entrada de Benicarló, eliminar el peatge fins després a l'entrada de Catalunya. És molt fàcil també. És la mateixa solució que s'ha fet concretament per evitar el pas de vehicles pesats a Tarragona i és una solució que s'ha de fer en esta comarca. Jo li posaria el cas de Vinaròs. Repasse vosté els accidents que hi ha a Vinaròs. Plantege's vosté, per exemple, que a Vinaròs estan els instituts i gran part dels serveis a l'altre costat de la carretera, i que per davall ni es pot passar, ni es pot passar. S'ha de donar aquesta solució. S'ha d'avançar en solucions d'aquestes. Ja que vostés no treballen en aquesta direcció, haurem de concretar que s'elimine el peatge en determinades zones, i en podríem citar més. És imprescindible avançar en açò.

Jo crec que vostés, certament, amb aquest tema, al final ens costaran a tots els valencians més cares les solucions que haurem d'anar donant a tota aquesta via que si en el seu moment s'haguera treballat d'una manera clara per eliminar el peatge de l'A­7. Haguera estat molt més rendible. Hi havien estudis en la seua conselleria que apuntaven en esta direcció, però no van tenir massa interés en el seu moment a publicar-los.

M'agradaria saber què ens va a costar als valencians concretament el tema del Pontazgo, que ens ho explique, perquè crec que és important; què li va a costar al Ministeri de Foment. És una mesura important, urgent, però crec que és una mesura que, d'alguna manera, és un parche. Hem de dir que els parches són importants. És un parche important, fonamental per a Sagunt, és cert, però la solució és molt clara: que l'A­7 fóra com són les autovies que van per Madrid, com són la majoria de les autovies d'Andalusia. En definitiva, que no ens passe, senyor conseller, que quan es fa una autopista ­i jo també vull parlar d'una altra autopista que s'està fent­ que en el tram valencià té pagament i quan entra a Múrcia és un tram gratuït. Eixa és la realitat. O no és veritat? O no és veritat que en el tram de Múrcia és un tram gratuït i en el tram valencià serà una autopista de peatge? O no és veritat això? Mire, a Múrcia diuen que sí, i en les comarques del sud diuen que sí, i els plantejaments de tots els projectes diuen que sí. Ens ho haurà d'explicar. No sé per què hem d'estar en el nostre país havent de pagar peatge, quan la majoria de comunitats autònomes tenen unes vies de comunicació, pràcticament de la mateixa qualitat, que són totes lliures de peatge. Jo crec que això és una càrrega fonamental.

I mire vosté, Aumar és una empresa important, per suposat, però jo li vull recordar que Aumar, per exemple, va ser una empresa que va ser exonerada, en l'últim govern d'un senyor que preferisc no recordar, de fer gratuïtament la circumval·lació de València, i la pagàrem tots els espanyols, allò que era el semàfor d'Europa. No sé per quina raó estranya continuem amb la mateixa política d'afavorir una empresa determinada.

Per tant, jo li voldria demanar, concretant, a part de les apreciacions polítiques, per a quan, si ens pot concretar, el trasllat al Pontazgo. Que ens explique este conveni, quines modificacions va a patir el peatge, si en va a patir alguna o si no en va a patir. Quin cost té per a l'erari públic estatal i de País Valencià aquest conveni, perquè crec que és important que tots ho sapiguem, estant absolutament d'acord i demanant-li que açò es faça ràpidament, ja que no es pot fer una cosa més gran. I per descomptat també li voldria demanar sobre aquest acord pres per les Corts Valencianes respecte, ja que ha parlat vosté d'altres coses, aquest enllaç entre dues autovies, que és fonamental també per a les comarques del sud.

Res més i moltes gràcies.

La senyora presidenta:

Moltes gràcies, senyor Ribó.

Té la paraula el senyor Gozalbo, en representació del Grup Parlamentari Socialista­Progressistes.

El senyor Gozalbo Bellés:

Senyora presidenta, moltes gràcies.

Senyores, senyors diputats.

Senyor conseller.

De nou el tema de l'autopista, el tema de la concessionària Aumar, el tema dels peatges i de la seua rebaixa, el tema de la política d'ordenació del territori que conforma esta via, és motiu de debat en esta Cambra.

Jo, igual que ha fet abans el que m'ha precedit ací en la trona, vull fer-li notar a vosté que ha pres dos grans decisions el govern sobre això, però que eixes decisions han anat sempre en direcció contrària al que aquesta Cambra, ell ha dit almenys en tres ocasions. , jo si vol li donaré textualment alguna cita. El mandat del 30 d'abril de l'any 97 de les Corts dia: mandatar al govern per a impedir que el govern central prorrogue la concessió més enllà de l'any 2006, una decisió pràcticament unànime d'aquestes Corts.

Què ha fet el govern central, amb la connivència del Govern Valencià, en aquests anys? Mire, ha pres dos decisions, que alguna d'elles hem tingut ocasió d'almenys intentar debatre-la en esta Cambra en els seus inicis: Dos decrets, un de l'any 97, el 31 d'octubre, en el qual va prorrogar la concessió de l'autopista tretze anys més. Clar, jo faig eixa lectura, vosté l'acaba de fer també eixa lectura, senyor conseller, dient: "va rebaixar les tarifes un 30% eixe decret". Són les dos coses a la vegada. Ni jo tinc raó a la millor però tampoc vosté té raó. O siga, rebaixa les tarifes un 30% en lleugers i un 40% en pesats, però allarga la concessió tretze anys més. D'acabar l'any 2006 la concessió de l'autopista, passaria a ser una autopista pública, de titularitat pública, i per tant, en el tema del peatge haguérem pogut fer polítiques públiques. Passa a tindre-la fins l'any 2019, que lamentablement a la millor, senyor conseller, ni vosté ni jo podrem estar en esta Cambra per a gaudir d'eixe dia.

Eixa decisió nosaltres creem que insistix en dos o tres temes fonamentals per a la nostra economia: lleva competència als nostres productes, lleva competitivitat a la nostra economia, impossibilita que utilitzem eixe eix com a un eix vertebrador, en el sentit que també el que estava abans ací, Joan Ribó, el representant d'Esquerra Unida, ha estat dient. I jo crec que també, i en això insistiré després, impossibilita una racionalitat de les inversions, que vosté mateix ha fet una relació ací. I, en definitiva, el rescat de l'autopista passa, de ser una cosa que quasi tocàvem, a estar al limbo, al limbo dels temps.

Finalment, hi ha un segon decret. Fa molt poc temps, al novembre de l'any passat, les Corts el convalida el 25 de novembre del 99, el convaliden per una votació ajustada les Corts Nacionals, en el qual, a petició d'Aumar es fa una rebaixa selectiva dels peatges, es rebaixa un 7%, i en paraules inclús del president de la Generalitat, que les tinc ací documentades per si vosté vol considerar-les, ja diu que no serà de caràcter general, que serà sols per a usuaris habituals i, amb paraules de Madrid del decret, sols per a vehicles lleugers. O siga, que una rebaixa per a aquells que gasten l'autopista un cert nombre de vegades, etcètera. Això és com qualsevol empresa comercial d'este país: aquella persona que li compre un determinat nombre de productes, que en comptes de comprar-li'n un li'n compra una dotzena, també li fa una rebaixa. És a dir, una rebaixa comercial que autènticament ha sigut un ingrés addicional de 13. 000 milions de pessetes per a Aumar. Molt bé.

Què ha passat llavors, des del meu punt de vista, amb estes dos decisions, en quins aspectes vaig a oposar-me? En primer lloc, ja li ho he dit, ha fet cas omís dels acords d'estes Corts, que això, democràticament, la veritat, deixa molt a desitjar. En segon lloc ha fet un tracte de favor a Aumar. Això és molt important, perquè fer eixe tracte de favor i ampliar eixa inversió fins l'any 2019 ha fet que algunes inversions alternatives que vénen obligades no s'hagen fet, en primer lloc. Ha fet que uns compromisos que la concessionària va tenir ­es va comprometre que en dos anys faria 5. 000 milions de pessetes d'inversió, tinc jo l'acord ací­, vosté sap que, mire, els enllaços no s'han fet, els enllaços amb la famosa nacional 234, amb la nacional 232, no se n'ha fet ningun; Gandia­Albaida, que és una connexió amb el nostre eix vertebrador interior, no s'ha fet. No s'ha fet ningun enllaç nou. Accessos nous, se n'ha fet algun? S'està ara prometent per al mes de juliol, un mes després d'inaugurar Terra Mítica, s'està prometent el nou enllaç amb Terra Mítica. Per cert, senyor conseller, qui l'ha pagat eixe enllaç de Terra Mítica?

S'ha millorat molt la seguretat de la carretera? Els usuaris que som habituals lamentablement sabem que no s'ha millorat la seguretat de la carretera. On estan els 5. 000 milions de contraprestació d'Aumar en eixos dos anys que vosté d'alguna forma havia de controlar? Els beneficis s'han incrementat? La concessionària ha perdut molts diners amb esta mesura? Mire vosté, tinc dades de multitud, però d'este diumenge, supose que a vosté este periòdic li mereix un cert greu de seguretat en el tema de l'economia almenys, el 15,5% de trànsit en Aumar, el 15,5% de trànsit, i el 65,5% de beneficis. Eixe és el resultat que vosté diu que ha millorat tant el trànsit. Sí, ha millorat un 15,5% el trànsit. Resultats oficials; a més, els tinc contrastats amb altres fonts. I en canvi els beneficis s'han exagerat notablement, el 65%, 65,5% l'any passat. En definitiva, s'ha fet un autèntic tracte de favor a Aumar.

Tercer punt que jo vull que vosté també prenga en consideració. En estos anys el Govern Valencià no ha convençut en absolut el govern central de les nostres necessitats. El poder valencià, que tantes vegades hem adduït i en estos anys que ha passat per un momento dulce, la veritat és que no s'ha notat. Mire, l'eix 332 vosté fa uns dies va dir que era l'alternativa a no tindre alliberada l'autopista, hui mateix hi ha insistit; era millorar notablement l'eix 332, l'eix 340 i l'eix interior de la Plana. Bé, jo tinc ací tots els trams que a vosté li falten per fer. Si vol, li n'anuncie ja un. Mire, en el 340 interior, que vosté ha anunciat, Alcúdia­Albaida li falta un tram important, Albaida­Muro li falta un tram important, el Muro­Cocentaina no el té realitzat encara, Alcoi­Ibi no el té fet, Ibi­Alacant només té una quarta part feta. L'eix interior eixe de la 340, fatal.

El de la 332, que l'altre dia el seu portaveu del Partit Popular ací en les Corts va anunciar 37. 000 milions de pessetes d'inversions, tenim puntejades totes, vosté va vindre a la Comissió d'Obres Públiques l'altre dia i lamentablement tampoc s'ha fet cap inversió.

Vosté no ha convençut al govern per a fer eixos. Sí que va firmar un protocol, però després no ha valgut per a res. Tindrem ocasió, perquè va a comparéixer a explicar eixos protocols ací en les Corts un a un.

En tercer lloc, no ha fet racionalitat en els meus traçats. I, després, eixa famosa autopista nova que es construirà d'Alacant a Cartagena, doncs, vosté també som de l'opinió ­com ha expressat el senyor Ribó anteriorment­ que vosté tampoc ha assumit els interessos valencians ni els ha defensat davant Madrid. No ha defensat els interessos valencians el govern. Més encara. No ha tingut ni veu en el tema si ampliàvem per a uns, per a pocs, perquè, per exemple, en l'última rebaixa ­que li he fet menció­ de novembre de l'any passat, algunes autonomies l'han utilitzada per a alliberar trams de l'autopista. Per exemple, els tres trams de Catalunya, de les tres capitals: Barcelona, Tarragona i Lleida, i Girona, perquè aquest acord a partir de l'1 de febrer d'enguany ­com vosté sap­ són totalment gratuïts. Nosaltres no. Nosaltres a l'habitual usuari d'autopista que faça més de 20 viatges o 30 viatges al mes, si no recorde malament, li rebaixarà el 7%. Home! , no és comparable una cosa amb altra.

En quart lloc, no escolta als sectors socials. Si en algun tema del país el sectors socials han tingut una veu clara i decidida des de fa anys, si han expressat la seua opinió les persones individuals mitjançant diferents mitjans, però també les institucions, els ajuntaments, ha estat en el tema de l'autopista. És un autèntic clamor social que l'autopista està totalment infrautilitzada, vosté mateix va acceptar que circula una mitja de 15. 000 vehicles en l'autopista, front a una mitja en molts llocs de 30. 000 vehicles per les nacionals 340 o 332.

En cinqué lloc, no fan una política de transport al País Valencià. Fan això augmentat un 15,5% en vehicles, i, en canvi, tenim eixos vehicles que estan passant per la Nacional 340. No fan vostés una política de transports ni tampoc una política territorial.

Continue insistint que vosté vol l'autopista per a un trànsit transversal de nord a sud. No, nosaltres volem una autopista per a altres tipus de trànsit. Volem que l'autopista siga compatible amb el trànsit transversal nord­sud, però també, allà on hi ha eixos 32. 00 vehicles, per exemple, a Gandia ­recorde vosté que al nord de Gandia té 32. 000 vehicles diaris­ doncs, allà jugue un paper de ronda comarcal, almenys als llocs més congestionats que hi ha.

I, finalment, i si no tinc temps perquè la senyora presidenta ja m'està indicant que estic acabant, fa vosté una mala actuació en racionalitat econòmica. Sempre ens diu que econòmicament és un greu error alliberar l'autopista, que vosté no té diners i que tots els diners que té el govern els ha de gastar en això. Mire, és totalment fals. Ara mateix li acaben de posar un exemple. Insistiré jo en eixe exemple també. Vosté ha de fer la circumval·lació Benicarló­Vinarós­Penyscola, per posar un exemple, i vosté sap que és molt més econòmic financerament ­i no diguem ja molt més racional, territorialment parlant, perquè ja té prou ferides el territori de la plana del Baix Maestrat­ és més econòmic fer-li vosté un tercer carril a eixe tram de l'autovia i alliberar l'autopista en eixe tram i fer-la una ronda comarcal.

I res més, senyor conseller.

Moltes gràcies, senyora presidenta.

La senyora presidenta:

Moltes gràcies, senyor Gozalbo.

Té la paraula, en representació del Grup Parlamentari Popular, el senyor Maluenda.

El senyor Maluenda Verdú:

Molt Excel·lent Senyora Presidenta.

Senyories.

Jo francament, no sé, he tingut la temptació, bé de llegir el Diari de Sessions del passat dia 6, o de contar-los l'acudit eixe de l'armari i l'ànec, i dir-los: altra vegada l'ànec? Perquè és que no em sembla gens seriós el que està fent l'oposició en les iniciatives parlamentàries en estes Corts. És legítim que ho facen. Estan en el seu dret de fer-ho. Però no em sembla seriós perquè és col·lapsar i obstruir l'activitat parlamentària.

Algú pot pensar que des del dia 4 d'abril fins a avui haja pogut canviar un poc la situació de l'A­7? És que el dia 4 d'abril, la setmana passada, el dimarts de la setmana passada, van estar debatent en la Comissió d'Obres Públiques esta qüestió. És que el dia 6 d'abril, el dijous passat, encara no fa una setmana, vam estar debatent en el ple de les Corts esta qüestió. ¿Pensen de veritat que pot haver algun canvi d'actitud o algun avanç substancial en tant sols 7 dies?

Crec que la única cosa que pretenen és generar una alarma social, donant a entendre que el govern de la Generalitat no es preocupa de millorar la situació de l'autopista A­7. I s'equivoquen, s'equivoquen totalment.

El Grup Parlamentari Popular no solament és que ja va manifestar el seu criteri en el passat ple, sinó que, a més a més, va plantejar una esmena en la qual es demanaven qüestions a les quals hui es fan referència, es demanava que s'agilitara per part del Ministeri de Foment que la circumval·lació de Sagunt estiguera lliure de peatge. I va ser rebutjada pel grup que proposava una iniciativa que va donar peu a aquell debat.

En eixa mateixa esmena es plantejaven qüestions per a agilitar, per a agilitar, senyories, el compliment dels projectes, l'execució més ràpida possible dels projectes que contemplen els dos protocols signats entre el Ministeri de Foment i la Generalitat, que hi ha projectes, no per un import de 37. 000 milions ­com s'havia dit anteriorment­, per un import de 110. 000 milions de pessetes, conforme van especificar cansant a les seues senyories en eixe debat. I també va ser rebutjada. Tampoc els grups de l'oposició, senyor conseller, van tindre interés en dir-li al Consell "endavant, recolzem que vostés exigisquen al Ministeri de Foment la prompta execució d'eixos projectes". No tenien cap interés en allò, senyor conseller, malgrat que ara estan demandant-li a vosté actuacions semblants.

Ací s'ignora i s'obliden que gràcies a la gestió del Partit Popular al front de les institucions, no solament les institucions valencianes, sinó les institucions de l'Estat, s'ha avançat enormement en l'ús de l'autopista per part dels usuaris. Ho demostra el fet que s'ha incrementat en un 53% la utilització de l'autopista. Però, per què? Perquè hem aconseguit, el Partit Popular, al front de les seues responsabilitats, ha aconseguit una rebaixa del peatge d'un 30%, més el 9% d'Iva; i d'un 40% més el 9% d'Iva, en funció que siguen vehicles pesats o lleugers, i això ha fet que els usuaris utilitzen més l'autopista. I l'autopista està concebuda com a via per a llarg recorreguts, no per a curts recorreguts com a tracten d'exigir en estos moments. Ara bé, també cal solucionar, conforme està fent la Conselleria d'Obres Públiques, front al Ministeri de Foment, exigint constantment que s'agiliten eixos projectes, els trajectes curts.

Cal resoldre eixes qüestions de circumval·lacions que es contemplen en eixos protocols signats el 13 d'octubre de 1998, als quals m'he referit abans. Eixa és la gestió que està fent el govern de la Generalitat.

I diem, senyor conseller, que una proposició no de llei ­conforme s'ha dit ací­ que exigia en la passada legislatura una actuació determinada, no té cap vigència. La proposició no de llei de la Cambra és l'expressió de la voluntat política de la Cambra. I quant dura eixa vigència? Fins que s'aprove alguna cosa dins de la mateixa legislatura que siga contrària a aquella expressió. És cert que va haver un moment que una majoria artificial de la Cambra, però legítima, va aprovar que s'exigira alliberar de peatge. Però, s'obliden que posteriorment en va haver una altra que deia el contrari, una altra que deia el contrari.

Per tant, l'expressió última de la voluntat de la Cambra de l'anterior legislatura no era demanar-li al govern que exigira alliberar el peatge. Però, en qualsevol cas, encara que s'haguera mantingut la primera, l'obligació del govern és traslladar eixa resolució a qui té la competència, que és al Ministeri de Foment, i aquí acaba la seua responsabilitat. I menys encara exigir en una legislatura posterior, on podria haver un govern de configuració totalment diferent, on podria haver una Cambra totalment diferent ­com és en estos moments que hi ha una majoria absoluta del Partit Popular­ exigir que complisca una resolució d'una passada legislatura en la qual hi havia una majoria diferent.

Per tant, la resta és marejar la perdiu. I, senyor conseller, el Grup Popular el recolza en totes les gestions que està fent per a continuar rebaixant el peatge, per a continuar millorant eixe servici d'autopista per als usuaris que, en definitiva, els usuaris són qui l'han de suportar. No hem de rescatar l'autopista a base de fer menys centres de salut.

La senyora presidenta:

Senyor Maluenda.

El senyor Maluenda Verdú:

Acabe, senyora presidenta.

. a base de fer menys centres d'educació. La possibilitat inversora de la Generalitat quedaria hipotecada si gastarem els fons propis per a rescatar eixa autopista. I és més just que l'autopista la mantinga qui la utilitza que no els ciutadans en general, aquells contribuents a les arques de l'Estat que, a la millor, no solament és que no gasten l'autopista, sinó tant sols a la millor tampoc tenen cotxe.

Endavant amb el que s'està fent, el poble està reconeixent-ho, perquè eixe 53% d'increment d'ús de l'autopista demostra que està actuant-se bé i que cal continuar per eixe camí.

Res més i moltes gràcies.

La senyora presidenta:

Moltes gràcies, senyor Maluenda.

Per a donar resposta conjunta, té la paraula el senyor conseller.

El senyor conseller d'Obres Públiques, Urbanisme i Transports:

En todo caso, no deja de ser notable que el partido que presentó tanto la proposición no de ley como la moción ya no está en las Cortes. Sin duda, los electores no premian a los partidos que se presentan con propuestas alejadas de la realidad. O sea, a veces se pueden dar las circunstancias de que se aprueben cosas en las Cortes que, aun queriendo después el gobierno de la Generalitat llevarlas adelante pero no ser competente para poderlas llevar y tener que negociar, tener que llevar a cabo, bueno, pues, eso puede resultar francamente difícil o prácticamente imposible; sobre todo si tenemos en cuenta que esto ocurrió en estos cuatro años y que en los últimos 12 ó 14 años, con un gobierno central y autonómico del Partido Socialista, y muchas veces apoyado por Izquierda Unida, por el Partido Comunista, pues, si se dan cuenta de la cantidad de autopistas y de tramos que liberaron. fueron impresionantes: ninguno. Si se dan cuenta de cómo se rebajó la autopista, se vio que nada, lo que hacía subir todos los años. Que, además, en el año 90 se modifica la fórmula por la que se hace la revisión del peaje, y yo les puedo garantizar que se modifica, desde luego, no beneficiando al usuario, no beneficiando al usuario. Tan es así que ahora mismo se acaba de suspender esa fórmula y se propone hacer otra para mejorar al usuario.

Yo creo que hay que hacer propuestas que sean sensatas, que sean lógicas y que podamos abordar todos. Y en esa línea yo estoy dispuesto a hablar, a negociar y a continuar llevando una política, bueno, pues de estado en las políticas fundamentales de agua, de carreteras, de transporte, sin ninguna duda de ninguna clase. Pero lo que no se puede hacer es todo gratis. ¿De dónde? ¿De dónde? Tendríamos que pagar más impuestos, habría un déficit público tremendo (so per interferència d'un mòbil) la inflación aumentaría, los intereses aumentarían y la situación económica pasaría a ser la que era en los años 1994­1995, con unos intereses tremendos, con un déficit tremendo y con una seguridad social en quiebra conforme estaba. Eso hoy yo creo que no es así. Y no es así gracias a que se aplica otro tipo de política, que también influye en el transporte y también influye en el tema de las autopistas.

Es cierto que en Cataluña se libera para el tráfico digamos de agitación, el propio de la zona, Tarragona, Barcelona y Gerona (so per interferència d'un mòbil). Es cierto que aquí no hace falta que se libere Alicante, porque lo está; no hace falta que se libere Valencia, porque lo está. Y en Castellón, además de que hay una variante nueva, estamos haciendo la autovía de la Plana, que es una condición. creo que va mucho más allá que la liberación de un tramo de la autopista, con unas condiciones de autopista, sin ningún problema de ninguna clase, pero totalmente gratuita. Y se está haciendo a una marcha yo creo que muy importante, con un ritmo de ejecución que nos hace pensar que en el 2002, 2003 estará prácticamente terminada toda la autopista de la Plana hasta la zona de Cabanes.

La senyora presidenta:

Moltes gràcies, senyor conseller.

Per a rèplica té la paraula el senyor Ribó.

El senyor Ribó i Canut:

Senyor conseller, respecte a la política d'Aumar jo crec que està molt clar. Els valencians amb Aumar teníem concretament una hipoteca fins el 2006, vostés l'han rebaixada un poquet i ara ha passat fins el 2019. Jo crec que està molt clar. Els resultats per a l'empresa, jo li ho recorde, estan també molt clars, els beneficis per a l'empresa són evidents. Vostés han fet aquesta opció, nosaltres no la compartim, ho hem dit moltes vegades.

Ens ha parlat d'una quantitat. Ens agradaria conéixer aquestos estudis, ens agradaria conéixer amb detall els estudis respecte a l'alliberació del peatge que l'anterior conseller d'Obres Públiques va tenir prou de cura en què no els coneguérem, perquè pense que vosté ha dit una quantitat i hi ha altres quantitats, segons les nostres informacions. Ens agradaria. I ens agradaria comparar aquestes quantitats amb els costos de les circumval·lacions que no s'haurien de fer, que no es farien en cas que aquesta autopista estiguera alliberada de peatge, com per exemple la de Sagunt. Ens agradaria realment conéixer-ho.

La proposició del nostre grup era concretament sobre el tema del Pontazgo. Vosté m'acaba d'afirmar. em fa gràcia, jo com que duc ulleres vaig veure els titulars grans en els diaris de què abans de l'estiu del 2000 es traslladaria. El microfilm o les lletres xicotetes de la seua rectificació, seria una qüestió de visibilitat meua, no vaig aconseguir veure'ls, no vaig aconseguir veure'ls, però jo no dubte que estigueren; però estic segur que el tamany de les lletres era prou diferent.

Però, mire, jo li vaig a fer una proposta. Jo crec que vosté acaba de reconéixer que aquest compromís que va fer vosté no es va complir en la seua data. I jo li faig una proposta molt senzilla: per què no utilitzem aquest 7%, mentre el compromís seu no es complisca, per eliminar el peatge entre Puçol i la següent eixida, que és Vall d'Uixó i Moncofa, i que s'utilitze aquest 7%. Exactament el mateix que es fa, per exemple, entre Salou i Torredembarra. Fem açò, és molt senzill, és agafar una targeta. Vosté sap com funciona en aquesta zona de peatge. Utilitzem aquest percentatge almenys perquè a juny, el dia 21 de juny, la ciutat de Sagunt deixe de tenir pas dels 10. 000 camions diaris, els 30. 000 vehicles diaris i que realment això puga ser, perquè açò és un fet positiu.

Com vosté va plantejar açò i va dir "efectivament això és una reivindicació positiva i que nosaltres hem recolzat sempre". Considere que és un parche gran, efectivament. Espere que puguem posar un altre parche allà d'alt, en el Baix Maestrat, i puguem anar ficant parches i ens puguem posar d'acord perquè realment els gravíssims problemes que tenen en el Baix Maestrat es puguen arreglar amb un altre gran parche. Perquè la solució vosté sap quina és.

La proposta que li fem, per tant, és molt senzilla, senyor conseller. Si hi ha un retard en les obres, que el govern complisca el seu compromís i utilitze aquest 7% perquè el tram entre Puçol i Moncofa­Vall d'Uixó s'elimine el peatge aprofitant aquest 7%. No estic inventant res. Ho han inventat a Catalunya abans. Aleshores, en el moment que es passe el Pontazgo tornem a la situació prevista. És molt senzill, és factible econòmicament, com vosté sap, és factible econòmicament, perquè si altres ho han fet en tres zones, almenys en una es pot fer. I, en definitiva, jo crec que satisfaria una reivindicació important, no solament de Sagunt sinó de tot el Camp de Morvedre que ha de passar per allí. Aleshores, jo crec que podria ser una solució important.

Jo li vull recordar, i li reitere, que em semblaria dos preguntes que li he fet: en quina situació es troba ­encara que el portaveu del Partit Popular diu que no és d'abans, era una decisió unànime d'aquestes Corts­ si hi ha algun projecte concretament per a l'enllaç de l'autovia d'Alacant­Madrid per la Font de la Figuera amb l'autovia actual per enllaçar amb una autovia. Sap que és un problema de connexió de totes les comarques del sud, etcètera.

I la segona pregunta molt concreta que jo li volia fer, que em sembla important, senyor conseller: en quina data va entrar la sol·licitud que està pendent del Consell d'Estat, per part del Ministeri de Foment, en quina data va entrar. Perquè, clar, açò és important. Si vostés han fet els projectes, si vostés han fet tot açò, jo tinc la sospita ­i espere que vosté em la denegue i em diga que no és cert­ de què aquesta sol. licitud s'ha retardat de forma absolutament poc tolerable respecte als compromisos adquirits. M'agradaria saber en quina data va entrar. I és una cosa que jo estic segur que vosté coneixerà.

Res més i moltes gràcies.

La senyora presidenta:

Moltes gràcies, senyor Ribó.

Per a rèplica té la paraula (so per interferència d'un mòbil) el senyor Gozalbo, en representació del Grup Parlamentari Socialista­Progressistes.

El senyor Gozalbo Bellés:

Moltes gràcies, senyora presidenta.

Senyores i senyors diputats.

Senyor conseller, aquest tema jo no sé si lamentablement o agradablement però continua sent motiu de debat en estes Corts. I l'anunciaré posteriorment diverses mesures, perquè creiem que el tema dels enllaços de l'autopista A­7 amb les carreteres nacionals cap a l'interior, i en alguns casos autovies cap a l'interior, han de ser motiu d'actuació urgent. Vosté ja ha comentat com un dels grans objectius de la circumval·lació de Sagunt era poder enllaçar amb l'autovia interior. Però el mateix ha de fer vosté amb Gandia, amb la Safor, en la carretera que s'ajuntarà directament amb l'eix interior o en el Baix Maestrat, en la nacional que ve de Saragossa i fins i tot del País Basc. Per tant, continuarà sent-ho. Això no ha de preocupar-li al Grup Parlamentari del Partit Popular. Nosaltres, mentre la Mesa de les Corts continue creient oportú que es debatisca el tema, continuarem traient-lo.

No se'ns ocorreria mai portar iniciatives parlamentàries tan peregrines, com he llegit jo en el Diari de Sessions de les Corts, portades pel portaveu del Partit Popular ací. Això sí que no ho faré mai, portar iniciatives peregrines. Però d'estes li assegure que en tindrà prou.

Mire, en primer lloc, la gestió que ha fet el govern de Zaplana, que és el que de veritat ens interessa, el Govern de la Generalitat, la gestió que ha fet els darrers anys nosaltres creiem que no podem en cap moment aprovar-la. Creiem que ha sigut, eixa pròrroga, ha sigut una venda en principi molt barata. Una venda excessivament supeditant tots els interessos dels valencians als interessos d'Aumar en concret. Ens pareix molt oportú la frase tan repetida per vostés que l'autopista deu mantenir-la aquell qui la utilitze. Però sempre estem igual. El que diga eixa frase per a un territori, ha de dir-la per a tots els territoris. O siga, doncs bé, que les autovies i les autopistes les mantinguen aquells qui les utilitzen. O siga, si l'autopista ha de ser no gratuïta en el corredor del mediterrani, tampoc ha de ser no gratuïta en els altres llocs, o si és gratuïta en totes les radials ha de ser també gratuïta en les de l'eix mediterrani.

A més a més, comporta un pensament jo crec que ideològic molt conservador, que és: si només l'ha de pagar qui la utilitze és perquè n'hi ha moltes persones que no puguen, no tenen diners, i per tant no tenen dret a poder utilitzar-la. En efecte, els ciutadans (rient-se) per posar un exemple, de Castelló de la Plana, seran els únics de la Mediterrània que hauran d'eixir pagant de la seua ciutat per una vía autovia. Perquè vosté posa com a exemple que el Govern de la Generalitat ha fet inversions alternatives, i ha posat diversos exemples. Jo li n'he citat abans un que no m'ha dit el contrari, que tot l'eix interior de la N­340 vosté el té embastadet. Que tota l'autovia central, projecte no del seu govern, sinó que l'ha heretat i l'està fent a "trancas y barrancas", com es diu, i l'autovia també de la Plana l'ha heretada, i la fa a empentes i rodolons.

Home, porta vosté cinc anys. Vosté no, però la conselleria. ¿I sap quants quilòmetres ha fet de l'autovia de la Plana en estos cinc anys, senyor conseller, li dic jo els números? Ha fet set quilòmetres de l'autovia de la Plana, set quilòmetres. La circumval·lació de Vall d'Uixó, innecessària, innecessària. Home, serà molt útil quan estiga tota la resta fet, si no ara és innecessària, ara és com anar en una carretera, i en un tramet que no fa falta, una recta, posar-li vosté allí quatre vies, això no fa falta. Mire, fa falta, per exemple, la connexió entre Onda i Alcora perquè és l'eix de la ceràmica, i ací vosté no la fa, i ací vosté no la fa. I si no la fa prompte, li direm que té uns interessos aliens als interessos que deu mantindre el Govern de la Generalitat, eh?

Mire, set quilòmetres ha fet vosté de l'autovia de la Plana. Anuncia virtualment, com totes eixes coses que s'anuncien, que ha firmat un conveni ­que no l'hem vist nosaltres ací, no l'hem discutit, no l'hem debatut, però el debatrem, supose­, ha firmat un conveni per a qué un tram d'eixa autovia li la pague Madrid, el Ministeri de Foment, el tram de Nules­Almenara­no sé quants. Anuncia que va a fer tal. En fi, ho anuncia tot. Però vaig a dir-li una cosa per a qué vosté la tinga en compte, és la segona vegada que li l'ha dic des d'esta trona, i perdone'm vosté, que és: ja fa diverses vegades que diu l'autovia que acaba a Cabanes. Eixe no és el sentit del Pla de carreteres, no és el sentit del Pla de carreteres que va aprovar esta cambra. Acabava en La Xana, perquè per a vertebrar el territori nosaltres volem un eix alternatiu a la costa per dins, i vosté diverses vegades diu que acaba a Cabanes. Si ho torna a dir, jo també li diré que acaba en els interessos d'una empresa determinada. No, acaba a La Xana, l'eix interior acaba a La Xana, i ha de ser l'interior de tota la comunitat, des del nord fins al sud.

I finalment parla molt de l'equilibri econòmic; mire, els beneficis excedeixen d'allò raonable. A este ritme jo em compromet. Bo, jo em compromet, no, qualsevol que faça numerets, al 65 % d'increment dels beneficis que està obtenint, pels interessos com estan, que vostés estan parlant moltes vegades de l'equilibri però no parla dels interessos, de l'economia, com ha funcionat, i això evidentment ha disfressat moltes coses; a eixe preu, vosté, abans de cinc anys té totalment finançada la carretera. Per cert que la dada que m'ha donat de 300. 000 milions, l'altra vegada que va parlar vosté va parlar de 276 milions, ha pujat 24. 000 milions.

La senyora presidenta:

Senyor Gozalbo, acabe.

El senyor Gozalbo Bellés:

Mire, en definitiva, vostés ací s'ha supeditat els interessos de la Comunitat Valenciana, del país, els interessos del territori en el sentit de vertebració del territori, i els interessos de l'economia, als interessos d'Aumar. I més encara li diré ­i acabe, senyora presidenta­ que això no és només vostés. El govern central també ha supeditat. Mire, vostés van posar en un negoci a Aumar que és un negoci d'oci. Actualment el govern central estan donant concessions a Sudamèrica, ara estan fent expansions en parcs logístics. Això no era Aumar. Aumar estava creada per a uns objectius. Vía Llei d'acompanyament de pressupostos d'enguany, vosté sap que li han ampliat el negoci d'una forma generosa. Per això després vostés fan els favors que fan a Aumar.

Moltes gràcies.

La senyora presidenta:

Per a rèplica, té la paraula el senyor conseller.

El senyor conseller d'Obres Públiques, Urbanisme i Transports:

Como ha terminado el señor Gozalbo, a mí me alucina, me alucina (So per interferència d'un mòbil) Me alucina, porque. Si sólo hay que mirar los números. Si sólo hay que ver qué han hecho unos y qué han hecho otros. Sólo hay que ver qué ha pasado con la autopista desde el 82 hasta el 95, y lo que ha pasado en la autopista después. Del 82 al 95, como he dicho antes, contiene una subidas. Es más, en el 90, una modificación de la fórmula yo creo que abusiva, y conozco bastante de fórmulas de revisión de precios; creo que abusiva. Tan es así que obliga al gobierno del Partido Popular actual a decir "ya está bien". Una fórmula donde sólo se mira el índice de precio al consumo, y no se mira lo que pasa con otras partes importantes de la economía, como son los intereses, que ahí es donde estaba, que ahí es donde estaba, es lo que hacía que posiblemente unos ganaran de una forma o ganaran de otra forma. Sin embargo aquí, en el 97 se paraliza lo que es el incremento de precios de la autopista, y en el 2000 se vuelve a paralizar el incremento de precios de la autopista, no aplicando esa fórmula y proponiendo una que se ajuste más a la realidad económica.

La senyora presidenta:

Senyor conseller.

El senyor conseller d'Obres Públiques, Urbanisme i Transports:

Compareixença del vicepresident primer del Consell, senyor José Luis Olivas Martínez, per a tractar el turisme al País Valencià des de la vessant econòmica així com sociolaboral del present i futur, sol·licitada pel Grup Parlamentari Esquerra Unida del País Valencià (RE número 6. 141).

La senyora presidenta:

Moltes gràcies, senyor conseller.

Correspon el següent punt de l'ordre del dia, que és la compareixença d'un membre del Consell per a tractar el turisme al País Valencià des de la vessant econòmica així com sociolaboral del present i futur, sol·licitada pel Grup Parlamentari Esquerra Unida. Té la paraula l'honorable vicepresident primer del Consell.

El senyor vicepresident primer del Consell:

La senyora presidenta:

Moltes gràcies, senyor Olivas.

Té la paraula, en representació del grup parlamentari sol·licitant, la senyora Pérez.

La senyora Pérez i Martí:

Gràcies, senyora presidenta.

Senyores i senyors diputats.

Honorable vicepresident primer de la Generalitat Valenciana.

A mi em sembla que tot allò escrit negre sobre blanc és perfecte, però els mitjans amb què això s'aplica no són tants. Sembla ser que un dels primers paràgrafs que vosté ací ens ha llegit i ens ha explicat, com són les noves tecnologies, res a vore tenen amb el punt de vista conforme jo ho veig.

I fins i tot dir-li que m'ha agradat moltíssim la informació que ens ha donat, però em sembla que hi ha punts que no són de trobament sinó de destrobament, o bé que tothom no es creu allò del País Valencià com una zona turística de qualitat o de preferència.

L'activitat turística al País Valencià, senyor vicepresident, es troba davant d'un repte de gran transcendència per a la competitivitat futura del sector. I aquesta cosa es diu "qualitat". En aquest sentit, els empresaris del sector turístic són cada cop més conscients de la importància d'implantar les mesures de qualitat en el servei o en el seu producte per a satisfer les expectatives del consumidor final i, en aquest cas, és primordial parlar de la importància que té l'economia en el turisme, i que l'empresari és necessàriament el que ha d'aprendre les mesures que condueixen a aquella millora de la qualitat, i les administracions també han de jugar aquest paper. Concretament la Conselleria d'Indústria, Comerç i Turisme disposa d'experiència en aquesta àrea a causa de les accions dutes a terme durant els darrers anys des de l'Agència Valenciana de Turisme en programes, com era la Q de qualitat, tant en empreses industrials com en serveis.

De moment, podem dir que els resultats obtinguts a través de les dites actuacions no poden demostrar-se com a element competitiu de primer ordre per als nostres empresaris si ens comprometem amb altres. Però, en un sector tan ampli i ric com és el turístic cal tenir especial cura de l'entorn, dels nostres recursos naturals i mediambientals, que són de fet els que permeten garantir l'oferta turística a llarg termini. Siga com siga, sembla que esta sensibilització no existeix al nostre país per part dels polítics governants.

Està cada vegada més clar quina és l'actual aposta turística del territori valencià. El desenvolupament urbanístic de la zona del litoral poc cuidat o nul pel turisme mediambiental, per exemple, el parc natural de l'Albufera, que el seu responsable em sembla que no s'entera de com cal estar vetllada i conservada per a eixe turiste mediambiental que ens visita any darrere any, així com tampoc l'atenció que s'ha de prendre a les zones naturals, com, per exemple, la conca del riu Xúquer.

Sense anar més lluny, senyor vicepresident, l'última presència de l'estand valencià en Fitur 2000 ja va ser un vertader acudit. Deia la premsa: "El original stand de Terra Mítica fue uno de los más visitados del certamen por su atractivo montaje, con personajes vestidos de época y a su modo de mercadillo mediterráneo. Los deseos de conocer la oferta del parque temático de Benidorm, que abrirá sus puertas este verano, hicieron que se formaran largas colas ante la creación del templo de Zeus en el que introducían al visitante en un recinto lúdico" y bla, bla, bla. Moltíssim més sobre el tema.

Sense que això signifique cap enfrontament perquè ja he dit en esta trona que terres mítiques ens en fan molta falta al País Valencià, moltes més, però de diferent forma, i fent honor a la veritat, després d'haver vist l'estand, conforme el vaig vore, l'escaparata de Terra Mítica o de Benidorm més bé respon a un muntatge faller de déus mitològics ­diria jo­ caricaturitzats, que no saben què tenen a vore amb el País Valencià. Però tampoc, senyor vicepresident, em sembla que res tenen a vore amb Egipte o amb Dinamarca. O siga, la coentor al màxim nivell. A mi em va semblar deplorable, fins i tot era un poc agradable per als xiquets.

La presència de la qual tant s'ha parlat estava molt per davall d'altres comunitats, altres comunitats que aportaven actualitat a la nova demanda turística mundial. Este és el segell turístic del País Valencià i l'última cosa que he dit, el segell turístic, que també el País Valencià havia de tindre. Fet i fet, les enquestes realitzades als visitants estrangers que van estar al País Valencià durant l'any passat demostren que la valoració més alta per part seua l'han obtinguda: l'entorn paisatgístic, l'oferta d'oci cultural i la seguretat ciutadana.

Cal pensar que el turisme a hores d'ara ha de canviar, i ha de canviar ­vosté ho ha dit­ però que no arribem a realitzar eixe canvi. Sabem també que l'Agència Valenciana de Turisme està mamprenent accions de promoció d'oferta turística valenciana prestant especial atenció als viatgers de familiarització amb els destins turístics, moltes coses més pel bé del turisme valencià. Però, també sabem que molts municipis del País Valencià, fins i tot, anomenats municipis turístics, no creuen realment en la importància del turisme com a primera indústria i font d'economia, font de llocs de treball locals, i així passa igual amb els departaments municipals de medi ambient. Per tant, es continua amb una tasca turística ancorada en el passat i no en els nous temps, en un turisme de principis de segle.

Per tant, és evident que la incidència dels municipis en estos aspectes és molt didacta i cada cop ho ha de ser més. La Diputació de València, com a exemple, a través de la seua marca turística Terra i mar, està fent un flac favor al conjunt de municipis donat que funciona tot a l'inrevés d'allò que es va acordar que s'havia de fer. Ho conte com a exemple. En aquest sentit, Terra i mar hauria de prendre el contacte directe amb la realitat turística de cada zona, i no sols de les zones amb identificatiu del Partit Popular, que també està donant-se, senyor vicepresident, com passa a més de revitalitzar un poc la imaginació, i, fins i tot, sabent contactar cada problemàtica específica que se li presenta i saber quins són els millors remeis per garantir la bona salut de la seua oferta turística.

Respecte a allò anomenat, podríem ressaltar en este sentit que Terra i mar té poca o gens sensibilitat per fomentar la cura del medi ambient, o la poca sensibilitat de fomentar l'atenció a la qualitat dels detalls, o l'amabilitat entre les relacions dels ajuntaments turístics que li demanen ajuda, o, fins i tot, la insuficiència per crear la informació adequada que facilite al visitant un millor coneixement del destí i del seu entorn, inclosa la falta de sensibilitat per fomentar la formació professional dels treballadors del seu departament començant pel seu propi director. I la formació professional no solament els dóna un lloc de treball, sinó que els dóna un lloc de treball de qualitat.

Entenem que en la crítica està el progrés i en les errades les oportunitats. Com també creem, senyor vicepresident, que el poder no dóna sempre la veritat.

L'aparició de noves tecnologies com Internet marca un abans i un després en la gestió de les empreses i destins turístics. Ja res no és igual, entrem en una nova revolució empresarial i només aquells polítics responsables de destins turístics i empresaris del seu entorn que sàpiguen adaptar-se a la actualitat seran competitius.

Per altra banda, creem que l'objectiu de la qualitat és, doncs, una fita que hem d'aconseguir entre tots, entre els treballadors amb bones qualificacions i bons cursos de preparació, els empresaris i el sector de l'Administració, ja que només amb un bon nivell de qualitat podrem millorar la satisfacció global dels turistes que ens visiten i continuar obtenint els beneficis que d'aquesta important activitat econòmica se'n deriven. De la mateixa manera, senyor vicepresident, que amb bones ofertes turístiques i de qualitat eixos llocs de treball dignes, eixos llocs de treball que es creen ­que vosté ens ha parlat­ donen una millor qualitat de vida al conjunt del País Valencià.

I m'agradaria saber, senyor vicepresident, quants treballadors i treballadores depenen o viuen del turisme valencià.

Gràcies.

(Ocupa la presidència el vicepresident primer, senyor José Cholbi Diego)

El senyor vicepresident primer:

Gràcies, senyora diputada.

Intervenció d'altres grups per a fixar posicions.

Pel Grup Parlamentari Socialista­Progressistes, el senyor Colomer, l'il·lustre diputat, té la paraula.

El senyor Colomer i Sánchez:

Moltes gràcies, senyor president.

Senyories.

Senyor vicepresident del govern.

Senyor conseller de Turisme.

Senyor vicepresident.

Teníem la impressió que el que ens portava hui al debat era la vessant socioeconòmica d'una realitat que jo crec que tots estem d'acord, que és una realitat multifacètica, plural, diversa, com es diu, de vegades, polièdrica, té moltes cares, diem que hi ha molts perfils pels quals agafar, reflexionar, tractar, debatre la qüestió, però la d'avui estava molt acotada, estava molt tassada des de la vessant sociolaboral. És a dir, la qüestió crec que estava clara i vosté ha fet una reflexió, li han preparat ­l'Administració que sí que es dedica o la gent, el departament que es dedica al turisme, al dia a dia­, li ha preparat una intervenció que jo crec que no és el que avui tocava, però, en fi, tampoc vull que açò siga la pauta que ens marque a tots i que el marque a vosté en la segona intervenció, vosté pot seguir amb el guió que té preestablert.

Li han preparat una intervenció que aborda el turisme des de tots els punts de vista. Ha parlat del programa concret, la casuística més local del pla de senyalització ­però, bé­, i ha parlat de tots els programes que fa l'Agència Valenciana, però no s'ha centrat en el tema fonamental. Nosaltres pensem que això és símptoma que no hi ha preocupació i no hi ha sensibilitat pel tema, per la vessant sociolaboral que té el turisme, i pensem que és una cosa molt important i que cal reflexionar i que cal examinar esta qüestió. Una de les tares, un dels defectes més greus que té el mercat laboral és la precarietat laboral. I si hi ha un buque insignia, que seria més bé el cascarón insignia, el contraexemple del que hauria de ser un mercat de treball sa, saludable, des del punt de vista de la dignitat dels treballadors i del cos social que participa, si hi ha un exemple és el sector serveis, i, dintre del sector serveis, el turisme. Si la precarietat rau, radica en algun lloc, és en el turisme. I jo pensava i el meu grup pensava, i el grup que proposa també, tenia la sensació que parlaríem d'esta qüestió.

Jo crec que no és possible, i és un exemple que ens ajuda a aproximar-nos com és el turisme des d'este angle, no és possible fer una estadística de l'atur ­en l'àmbit especialment del turisme­ a les dotze del migdia i que siga la mateixa a les dotze de la nit. Ho dic de vegades pel discurs triomfalista de l'ocupació, de les xifres de l'atur, del que s'ha guanyat amb això i amb allò. No és possible en una mateixa jornada, en un mateix dia, fer la mateixa estadística. Això significa que el nivell de fuga citat dels contractes de precarietat, d'eventualitat, és absolutament escandalós. I d'això jo pensava i el meu grup pensava que anàvem a parlar i anàvem a escoltar les receptes que té este govern per tal de capgirar esta maleïda realitat que marca el dia a dia de molts ciutadans i ciutadanes que, efectivament, ajuden que el PIB, que el producte interior brut siga tant presentable quan un es queda únicament en la superfície del debat, siga tan presentable arreu de l'Estat espanyol, etcètera.

Jornades inacabables, maratonianes. Eixa és la realitat. Economia submergida, que vosté l'ha mencionada però no ha aprofundit ni ha dit què s'està fent per a combatre-la. En ocasions jo crec que no és aventurat i no és presumptuós i no és maximalista, que és la paraula de moda per tal de dir que som exagerats, no és maximalista parlar de nivells claríssims d'explotació. Si parlem d'un tema, que ja el parlarà la gent especialista en la qüestió, fenomen que jo crec que ens preocupa a tots, que és el de la immigració, la ma d'obra de l'immigrant, bé, doncs, en el sector que avui ens ocupa i del que hauríem centrar-nos en eixa qüestió, quasi estem ja en el semiesclavatge de moltíssima gent que d'altres països, situacions absolutament precàries, vénen aquí i justament en el turisme troben una taula de salvació, però des d'una realitat, des d'una quotidianitat, d'explotació de l'home per l'home, per què no dir-ho? , claríssima. Hores extraordinàries infinites, sinistralitat, una altra qüestió que també deuria. El turisme, des del punt de vista sociolaboral. De què havíem de parlar avui, no? Jo crec que esta és l'altra realitat. El director este nord-americà, George Lucas, diria "el reverso tenebroso", com en la pel·lícula esta tan taquillera, "el reverso tenebroso". L'altra cara de la veritat és esta. Perquè el turisme no únicament és la façana espectacular de les fires, del seu discurs oficial, de la Copa Amèrica, del malbaratament de tants i tants diners. Jo crec que també és esta qüestió que vosté vol esquivar, perquè és una qüestió que també esquiva l'Agència Valenciana de Turisme, que són els que li han preparat el paperet que té ahí, el guió que avui ens ha presentat. L'Agència, que viu d'esquenes a esta realitat.

I ha parlat de l'Agència com a garant de la llei que fa possible que esta comunitat ha encetat una etapa molt profitosa, molt positiva, en matèria turística, la llei, i ha parlat com a èxit del famós. , que vosté ha fet moltes declaracions, perquè jo li faig un seguiment molt respectuós a la seua persona quan parla de turisme, perquè de vegades crec que té al·lèrgia a esta qüestió, però quan diu alguna cosa l'escolte molt atentament. I deia i ha parlat moltes vegades com a gran èxit del Pla d'espais turístics, que és el títol IV de la llei, de la famosa Llei 3/98. Recorde que la primera intervenció d'este diputat en esta legislatura va ser una proposició no de llei perquè s'aprovara esta qüestió. Es va aprovar i "nunca más se supo". Podem dir que era imminent, que era un tema que s'havia. "Nunca más se supo. "

I el tema de la llei, que tampoc crec que siga el tema central d'avui, però ja que vosté l'ha tret, el gran problema de la llei és que té uns quants pares la llei, i això no se li escapa a ningú. El títol IV, el d'espais turístics, el del Pla d'espais turístics, que introdueix un llenguatge i una concepció certament il·lustrada, racional, certament intel·ligent, d'organització, de racionalitat, de planificació, de previsió, de tot allò que no fan en la vida real i en l'actuació diària de govern, tot això ho va fer una gent molt menyspreada però que. estic parlant de la universitat, de la Fundació Cavanilles, que ha desaparegut del mapa des que vostés governen, Fundación Cavanilles de Altos Estudios Turísticos, vull dir, la gent que teòricament més entén sobre esta qüestió i que encaixa fatal, casa molt malament, és impossible d'ensamblar amb el que és la resta de la llei. El famós articulat del municipi turístic que proclama i santifica el desenrotllisme, l'article 25 famós, que la tipologia de municipi turístic, la caracterització de municipi turístic és el de, ho he dit moltes vegades i ho diré un vegada més, el de "creced malditos", número, número, número, i en funció d'este paràmetre exclusiu jo et declararé consell, jo et declararé municipi turístic, si cobreixes uns paràmetres estrictament quantitatius. Per tant, ni el Pla d'espais està aquí, malgrat resolucions parlamentàries, ni crec que estiguen en condicions de fer-lo complir, perquè encaixa molt malament amb el que és el conjunt de la llei.

De totes maneres, jo acabe, perquè he desbordat el meu límit de temps, convidant-lo que en la segona intervenció, si és tan amable, parle del "reverso tenebroso". No sé si la paraula és molt afortunada però vosté m'ha comprés, perquè de tonto no té res. I açò ho dic amb tota l'estima personal que, malgrat la discrepància política quasi absoluta o molt gran, li tinc.

Res més i gràcies.

El senyor vicepresident primer:

Moltes gràcies, senyor Colomer.

El senyor Hernández Mateo:

El senyor vicepresident primer:

Per a donar resposta conjunta, té la paraula el senyor vicepresident primer, senyor Olivas.

El senyor vicepresident primer del Consell:

El senyor vicepresident primer:

Per a rèpliques, pel Grup d'Esquerra Unida del País Valencià la il·lustre diputada Dolors Pérez té la paraula.

La senyora Pérez i Martí:

Gràcies, senyor president.

Senyor Olivas, jo li havia fet una pregunta, m'haguera agradat saber el nombre de treballadors i treballadores que treballen en el sector turístic, era important per una part, per la que venia amb referència a esta compareixença; m'haguera agradat saber-lo. No obstant, jo dubte que els 15. 000 alumnes que realitzen els cursos tots tinguen treball immediatament. D'aquí ve la precarietat.

I després volia, abans d'entrar en detalls que jo crec convenients exposar-li ací perquè puguen rectificar-se i fer-se les coses bé, parlar-li un poc de la precarització. Quan parlem de la precarització, senyories, jo no sé si estem parlant de què una persona treballa i ha de realitzar moltes més hores de treball que aquelles que té contractades. No sé si al parlar de la precarització parlem del temps de descans i seguretat que ha de tindre el treballador i la treballadora. Quan parlem de precarització no sé si parlem de què eixes persones no estan assegurades i per tant estan treballant vetladament en el sector. No sé concretament quan parlem de precarització a què ens referim. Però sí que estic convençuda, senyor conseller, que la precarització és tot això i molt més: no tindre els cursos adequats per a estar treballant en les cuines; treballar en el que és el ram de l'alimentació simplement amb un carné que es dóna pel municipis, per les oficines dels consumidors; efectivament, no tindre contractació i no estar això seguit. Sé que d'eixe tema concretament no hauríem de parlar ací, ací parlem del turisme, l'ocupació i el benestar d'eixa ocupació. Però això em sembla a mi que eixe tot formaria part de la precarització laboral. També el risc laboral forma part d'eixa precarització.

Bé, i coses que jo entenc, senyor vicepresident, que s'haurien de tindre en compte.

La Llei del turisme 3/1998, hauria d'estar aplicada en tots els aspectes, en tots, per això es va fer; preparació mitjançant cursos de formació a molta més gent, perquè el que un realitze el curso no significa que treballe en ell, però a molta més gent. Probablement s'hauria de començar pels qui ja estan treballant en la matèria d'hosteleria principalment, que si més no, eixa preparació dóna el que s'hagen de pagar sous dignes i per tant llevaríem de la precarització laboral a un munt de persones.

I voldria entrar en un tema que també espere que no es tinga a mal. Quan li he parlat abans de Fitur, i ací faig un parèntesi, li he parlat perquè vaig estar jo veient-lo, jo no li he parlat perquè és que han vingut i m'ho han contat, perquè jo sols vore coses pel meu compte moltes vegades, sap vosté?

I vull parlar-li, per exemple, d'una cosa que no haurien de permetre. En estos moments la construcció incontrolada torna a aparéixer principalment en la costa ­després parlarem de l'exterior­, però en la costa; construcció, construcció, construcció, perquè cal ser competitius en el sector turístic i, a més a més, quan més gent vinga ací millor, sí senyor, però que vinga gent de qualitat que es deixe els seus diners.

Tenim una experiència, que a mi em sembla que negativa, però que anirem supose també que rectificant-la. I parle del que ha sigut el buque insígnia del turisme en el País Valencià, parle de Benidorm. Benidorm, una ciutat que fins i tot vénen estudiants d'arquitectura del centre d'Europa i que diuen "com esta ciutat costera no s'ha de permetre construir res". (Remors) Aleshores, ja tenim aquí un pas important, no s'ha de construir d'eixa manera; estem trencant els entorns i estem trencant també. El turisme quan ve no vol eixes aglomeracions, no les vol. (Remors) Jo ja sé que a Benidorm hi ha hagut diferents etapes, diferents etapes turístiques i ara estem en una etapa turística per altres coses que no s'han de fer. I em sembla que el que dic no té cap color; si hem de parlar de colors, d'una altra forma parlaria.

Però, mire, el turisme a Benidorm ara està travessant una etapa prou curiosa: és un turisme de tot l'any dedicat nou mesos de l'any al turisme de la tercera edat, que està molt bé, però que, a més a més, allí col·loquem un parc d'atraccions que res ha de vore la majoria del temps de la realitat de Benidorm. Probablement es podria estudiar en quins altres llocs pot anar col·locat una cosa important, per a donar també cobertura a altra gent que treballa i que està prou allunyada de Benidorm i que probablement seria convenient que treballara en eixos parcs també.

I és curiós, és una altra curiositat, però que sap també que s'haurà de tindre en compte per a poder-se rectificar. Senyor vicepresident, vosté ha pujat pel port de la Vall d'Albaida? Estic convençuda que sí. I quan aplega dalt el port de la Vall d'Albaida hi ha un gran cartell de la Diputació d'Alacant que diu una cosa així com "Benvinguts a la Costa Blanca". I dalt del port de la Vall d'Albaia es veu una cosa tan increïble com és la serra Mariola o el mont Cabrer. Estem dient-li a eixe turisme que va cap a eixa zona que no cal mirar res, perquè ja estem en la Costa Blanca. Són detalls. Però són detalls que tenint una bona oficina de turisme u oficines de turisme, que tinguen en compte eixos detalls allí dalt del port podria anar una bona indicació que diguera: "i ací, si vostés miren davant, voran la serra Mariola, que de veritat és un paradís, val la pena visitar-la".

Les zones turístiques de l'interior són una cosa que moltes vegades les deixem de la mà. I hi ha una mancança quant a les zones turístiques de l'interior i és que la manca de connexió que existeix entre l'interior i les zones de la costa impossibiliten que les persones que vénen de fora que els agrada prendre el sol, torrar-se en el sol i per la vesprada fer-se un cubata també els agrada ràpidament poder-se desplaçar a l'interior a vore les nostres muntanyes i els ambients tranquils i de passeig que allí es respira.

I una cosa molt important pel turisme és que jo estime, senyor vicepresident, que l'aplicació de la Llei de patrimoni hauria d'estar ja feta. O siga, s'haurà d'entendre el govern valencià amb l'església principalment, i no ho dic com una cosa tonta. El turisme també és cultura, cada vegada més, cada vegada més. I el turisme cultural li agrada passar per un poble i que l'església estiga oberta. Si l'església eixa no té aplicada la Llei de patrimoni i no apleguen vostés a un enteniment, mai poden vore les esglésies. Però es vaja a la comunitat que es vaja, senyor Olivas, veritat que sí les veiem? , a l'hora que siga, a l'hora que siga, perquè hi ha uns acords.

Però també s'ha de tindre en compte eixe patrimoni que és de particulars i que s'ha d'aplegar també a acords per a també poder-se visitar. I això és la part del turisme cultural. El que es va fer aquest any passat a la catedral de València va estar molt bé, però això no ho cobreix tot, d'això no solament podem viure. Sí és de veritat, torne a repetir, que hi ha turisme que ve a prendre el sol, en definitiva a passar-se quinze dies de discoteca en discoteca, de cubata en cubata, que també està molt bé, i això sí que ho tenim, i prenent el sol, cadascú elegeix el que vol, però hi ha un altre turisme que fa quinze dies això, sí, i es va quinze dies més a una altra comunitat perquè el palmito turístic que se li ofereix en matèria cultural és més important que el que tenim els valencians.

El senyor vicepresident primer:

Vaja acabant.

La senyora Pérez i Martí:

I a mi m'agradaria ­gràcies, senyor president, acabe d'immediat­, a mi m'agradaria que tot això estiguera conjugat perquè el que ve que no se'n vaja i el que ve que puga tornar un altre any. I això, senyor vicepresident, també dóna llocs de treball, majoritàriament qualificats, tot el que és el turisme cultural que s'hauria d'explotar d'una forma el més aviat possible.

Gràcies, senyor president.

El senyor vicepresident primer:

Moltes gràcies, senyora diputada.

Pel Grup Parlamentari Socialista-Progressistes, té la paraula l'il·lustre diputat senyor Colomer.

El senyor Colomer i Sánchez:

Molt bé. Gràcies, senyor president.

Senyories.

Senyor vicepresident.

En les dues intervencions que porta, ha fugit d'una manera, jo crec que deliberada, perquè com he acabat abans la primera intervenció meua voldria ara començar-la. No el faig a vosté tan incapaç d'afrontar el tema des del punt de vista sociolaboral i econòmic, que és el que plasma concretament, no el faig a vosté esquiu per tal d'afrontar, tot al contrari. Però no sé per què no ha entrat encara, a hores d'ara, en la qüestió.

De tota manera sí que ha abusat, usat i abusat vàries vegades, del tan recorrent bloc d'arguments sobre les grans obres que estan en marxa: Terra Mítica, la Ciutat de la Llum, que no hi ha ni projecte; el tema de la Ciutat de les Arts i les Ciències, que recorde que el varen heretar, i em permetrà una consideració no des de la intriga personal ni molt menys, però el recorde a vosté en una comissió per a tractar de menysprear o de vilipendiar un poc, quan acabaven d'assumir el govern, el que era un projecte anterior de la Ciutat de les Ciències, el recorde a vosté, i està el Diari de Sessions, dient que aquella obra era qüestionable, perquè quina opinió tindrien els milers d'aturats ­en un grau de demagògia important que va exhibir en aquell moment­ contrastant el que era l'atur existent, en què el govern no estava per a activar i impulsar eixe tipus de projectes; que quan han començat vostés a governar va i resulta que són, efectivament, els del progrés, els de la locomotora econòmica, els de la imatge turística, i els de la creació de llocs de treball, i els del combat definitiu en la batalla, la victòria contra l'atur. Vull dir un poc pel canvi de registre i de papers que jo crec que estos temes que avui són el inventari dels èxits en matèria turística s'estan exhibint.

Després el tema de Mundo Ilusión, que és un altre parc temàtic que s'anuncia per a Castelló, el Projecte Cultural de Castelló, etcètera. De manera que totes estes grans inversions, ja que la compareixença buscava una reflexió econòmica, doncs jo voldria escoltar-lo a vosté què és el que estem fent, però alhora recordar que hi ha gent que no és en este moment precisament ben escoltada ni atesa com cal, gent que es dedica a investigar sobre el turisme, i sobre el turisme, i l'economia, i cap on anem en esta matèria, quin és el futur que ens espera, que està dient que el seu discurs, que sí que és jo no sé si triomfalista cada dia de la seua vida, però sí que participa d'una dosi important d'eufòria, que diuen des que estan governant que al 95 es va batre un record d'afluència turística; que al 96 es va batre un altre record; que al 97 un altre; que al 98 un altre; que al 99 un altre.

Vull dir, al final jo crec que això no és creïble. Vostés han abusat d'este llenguatge, d'estes xifres. Perquè segurament, i és la reflexió no d'un servidor, sinó la que avui vull manifestar aquí, és probablement l'estratègia per tal de demostrar a les multinacionals de l'oci, que sí que prenen la decisió estratègica d'invertir allí on hi ha massa crítica per a fer despesa i per tal de fer rendibles les obres, per tal de buscar eixe soci tecnològic que no troben ni tan sols per a la mítica Terra Mítica, val?

Ho dic, perquè el discurs a l'ús sobre els grans parcs temàtics, i les quatre o cinc obres que d'una manera tan i tan recorrent, tan i tan enutjosa ens recorden a tots, probablement vinculades eixes manifestacions a l'èxit numèric de visitants que vosté avui ha tornat a reiterar, doncs és més que sospitós eixe il·lusionisme de fer creure que en la comunitat cada vegada ve més i més gent. La qual cosa tampoc des del punt de vista del marketing efectiu i comercial arreu del món, no sé si serà molt rendible la sensació de overbooking que vostés llancen al món. Perquè si cada any es rebenta el que és la capacitat de turisme, el 100% cada any es rebenta, doncs jo, des del punt de vista d'un ciutadà centreeuropeu, jo no envie la meua família a estiuejar a un lloc que està absolutament saturat.

Vull dir, la seua recerca, la recerca d'un soci tecnològic que no troben per a eixos projectes que paguen en els diners públics, té el preu o té l'altra cara roïna d'una sensació de saturació que s'està donant. Vull dir, és un tema que volia comentar perquè si no es diu queda únicament en l'aire i en l'ambient la idea que açò va molt bé, que ve molta gent i perquè ve molta gent hem d'estar satisfets.

Bo, jo crec que l'Agència Valenciana de Turisme, tornant a la qüestió sociolaboral, no té inquietuds, no té capacitat de gestió, no té opinió, no té agenda política, no ha travat, no ha concertat ni una reunió en l'administració de Treball, que a la millor és la que exprofesso es dedica a millorar teòricament sobre el paper les condicions laborals del sector turístic. No hi ha cap símptoma, cap indici de treball, d'asseure's a una taula, de diàleg, per tal de des del coneixement de causa perquè tracten cada dia en el sector turístic, com es pot resoldre la qualitat del treball al sector turístic. No hi ha, en cinc anys que governen, el més mínim esquema de treball, agenda de treball sobre eixa qüestió, i vosté avui em deuria sorprendre a un servidor i a tota la cambra dient, fent-me a mi quedar mal i dient que sí que s'ha preocupat l'agència sobre eixa qüestió, estic convençut que no ho podrà fer.

I jo crec que, entre mans, l'Agència Valenciana de Turisme hauria de tindre, efectivament, eixe ideari també de treball, perquè és la prova de foc que tenen sensibilitat. És la prova "del algodón", com se sol dir. I jo crec que acceptar que el mercat de treball en l'àmbit turístic ha de ser la "cenicienta", ha de ser el pitjor dels pitjors àmbits del mercat laboral, que això és invariable, que això és inevitable, jo crec que, enrocats com estan en eixa idea, fan un servei molt roí al que és el cos social que suporta el turisme. L'agència ha de voler i ha de saber intervindre en eixa qüestió, i encara és una qüestió inèdita per a vostés.

I avui ­i acabe en esta reflexió­ i ahir, en el Ple d'esta setmana, dóna la impressió que estan enamorats o que estan molt sensibles en Antonio Gutiérrez, l'exlider sindical de Comissions Obreres. (Remors) Sí, sí. estan utilitzant eixe argument. Jo no vaig a ser maximalista a l'hora de qualificar eixa actitud. No vaig a dir que és una cerimònia de. en fi; és una cerimònia com a mínim de la confusió. Però jo crec que vostés han de voler a Antonio Gutiérrez en l'Antonio Gutiérrez de tots els dies, el que es preocupa per la sinistralitat, per la qualitat dels llocs de treball; el que es preocupa per la salut laboral, per dignificar la vida dels immigrants. S'han de preocupar de. immigrants que avui venen a servir en règim de semiesclavatge al sector turístic, eh? Sí, sí. I és l'Antonio Guyiérrez que també han de voler, i s'han d'enamorar d'ell, de l'Antonio Gutiérrez que va anar el primer a El Egido, on governa el Partit Popular. És el primer que va donar la cara, és l'Antonio Gutiérrez de tots els dies de la vida, és eixe Antonio Gutiérrez. I és este el meu homenatge a Antonio Gutiérrez.

Res més i gràcies. (Remors)

El senyor vicepresident primer:

Moltes gràcies, senyor diputat.

El senyor vicepresident primer del Govern Valencià té la paraula, senyor Olivas. (Remors)

El senyor vicepresident primer del Consell:

El senyor vicepresident primer:

Senyories, s'alça la sessió.

(S'alça la sessió a les 14 hores)

