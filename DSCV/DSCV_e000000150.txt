Ple de les Corts Valencianes celebrat el dia 9 de desembre de 1999. Comença la sessió a les 11 hores i 44 minuts. Presidix la Molt Excel·lent Senyora Marcela Miró Pérez. Sessió plenària número 17. Única reunió.

Nomenament dels consellers generals representants de la Generalitat Valenciana en l'Assemblea General de la CAM, Caixa d'Estalvis de Carlet i Caixa d'Estalvis d'Ontinyent.

La senyora presidenta:

S'obri la sessió.

Punt únic de l'ordre del dia. Nomenament dels consellers generals representants de la Generalitat Valenciana en l'Assemblea General de les caixes d'estalvis següents: Caixa d'Estalvis del Mediterrani, Caixa d'Estalvis de Carlet i Caixa d'Estalvis d'Ontinyent.

En primer lloc, la il·lustríssima secretària primera donarà lectura de l'acord de la Mesa proclamant els candidats presentats pels grups parlamentaris per a les tres caixes d'estalvis.

A continuació seran cridats per ordre alfabètic els il·lustres diputats i il·lustres diputades per a procedir a la votació, podent utilitzar per a això les paperetes que tenen en els seus escons o bé aquelles que han sigut elaborades pels servicis tècnics de la cambra, d'acord amb la candidatura presentada pels tres grups parlamentaris, candidatura que és conjunta.

La il·lustríssima secretària primera, a continuació, donarà lectura a l'acord de la Mesa. Senyora secretària, procedisca.

La senyora secretària primera:

Suplentes, por Alicante, José Sepulcre Cobres, Ramón Campos Iglesias, Juan Bernardo Torres Bañuls, Rafael Galán Doménech, Manuela García Alberola, Bartolomé Sáez Ochoa, Andrés Alemany Barceló, Marta Llopis Gallipienso, Enrique Blanco García, Antonia Alonso Gómez, Eduardo Timor Gras, Héctor López Álvarez, Dolores Sánchez Carreño. Por Castellón, Carmen Amorós Granell. Por Murcia, José Miguel Hernández Torres, José María Gómez Espí, Manuel Múñoz Martínez, José Ramón Jara Vera, Caridad Rives Arcaina. Por Valencia, Carmelo Vendrell Cano y Vicenta Lloris Vicaria. Por Barcelona, Violeta Querol Salas, Marina Bru Purón. Por Baleares, Rafael Dubán Vadell, Francisco Molina Fresneda. Y por Madrid, María Dolores Ruiz López.

La senyora presidenta:

Moltes gràcies, senyora secretària.

Recordar-los que per a l'elecció dels consellers generals de la Generalitat Valenciana en l'Assemblea General en les tres caixes és suficient majoria simple. Hi ha disposades tres urnes, cadascuna per una caixa. Es va a procedir a continuació a la crida dels diputats i diputades per part de la il·lustríssima senyora secretària primera per donar començament a la votació.

(La senyora secretària primera crida els diputats i les diputades per ordre alfabètic per tal de procedir a dipositar les paperetes en l'urna)

Anem a procedir a continuació a l'escrutini, en primer lloc, de la Caixa d'Estalvis d'Ontinyent.

(La senyora presidenta procedeix a l'escrutini de les paperetes)

L'escrutini efectuat per a l'elecció dels consellers generals de la Caixa d'Estalvis d'Ontinyent ha sigut el següent: 84 vots a favor de la llista completa, cap vot en blanc i cap vot nul. Per tant, per unanimitat de tots els presents, queden designats com a consellers de la Caixa d'Estalvis d'Ontinyent els candidats inclosos en la llista subscrita per tots els grups parlamentaris.

Anem a procedir a l'escrutini, a continuació, de la Caixa d'Estalvis de Carlet. (Pausa) Escrutini de Caixa d'Estalvis de Carlet.

(La senyora presidenta procedeix a l'escrutini de les paperetes)

L'escrutini efectuat per a l'elecció dels consellers generals de la Caixa d'Estalvis de Carlet ha sigut el següent: 84 vots a favor de la llista completa, cap vot en blanc i cap vot nul. Per tant, i també per unanimitat dels presents, queden designats com a consellers de la Caixa d'Estalvis de Carlet els candidats inclosos en la llista subscrita per tots els grups parlamentaris.

Anem a continuació a fer l'escrutini de la CAM.

(La senyora presidenta procedeix a l'escrutini de les paperetes)

L'escrutini efectuat per a l'elecció dels consellers generals de la Caixa d'Estalvis del Mediterrani ha sigut el següent: 81 vots a favor de la llista completa, 1 vot en blanc i 2 vots nuls. Per tant, queden designats com a consellers de la Caixa d'Estalvis del Mediterrani els candidats inclosos en la llista subscrita per tots els grups parlamentaris. Enhorabona i moltes gràcies als grups.

S'alça la sessió.

(S'alça la sessió a les 12 hores i 26 minuts)

