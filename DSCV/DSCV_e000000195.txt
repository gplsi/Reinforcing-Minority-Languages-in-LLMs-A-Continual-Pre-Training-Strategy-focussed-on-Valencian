Ple de les Corts Valencianes realitzat el dia 4 de maig de 2006. Comença la sessió a les 10 hores i 13 minuts. Presideix el Molt Excel·lent Senyor Julio de España Moya. Sessió plenària número 81. Segona i darrera reunió.

Pregunta d'interés general per a la Comunitat Valenciana formulada pel síndic del Grup Parlamentari Popular, senyor Serafín Castellano Gómez, sobre les mesures que s'estan adoptant des del Consell per a impulsar i millorar el desenvolupament de l'administració local a la Comunitat Valenciana.

El senyor president:

Molt honorable president del Consell.

Il·lustríssims senyors diputats i senyores diputades.

Continua la sessió amb la compareixença del president del Consell per a respondre les preguntes d'interés general per a la Comunitat Valenciana, formulades pels grups parlamentaris.

En primer lloc, formula la pregunta l'il·lustre diputat i síndic del Grup Parlamentari Popular, senyor Castellano.

El senyor Castellano Gómez:

Molt excel·lent president.

Senyories.

Molt honorable president de la Generalitat.

Per al Partit Popular la política és compromís i no oportunisme electoral. Per això, des del Grup Parlamentari Popular, volem felicitar el Consell per haver ficat en marxa un ambiciós pla, com ha sigut el Pla de millora dels municipis, que és un pla que aposta clarament per millorar les infraestructures i els servicis públics del municipalisme valencià. I pla que no veu de colors polítics, sinó que veu de necessitats ciutadanes. Molt al contrari, senyor president, del que fa el govern socialista, com podem comprovar en la nostra comunitat.

Política (el senyor president colpeja amb la maceta).

El senyor president:

El senyor Castellano Gómez:

Moltes gràcies, senyor president.

Política de fets, senyories, que es reflexa també en la nova aprovació de l'Estatut d'Autonomia, ja que este estatut és tremendament ambiciós en les polítiques per al municipalisme valencià. Només que s'hauria de citar, lògicament, l'elaboració de la Llei de règim local, la Llei de descentralització, Llei de competències, la de Consultes municipals populars, la Llei del fons autonòmic de cooperació municipal, a més anàloga a allò que és les participacions dels tributs de l'estat, o també la creació, com a aixina s'ha de fer, de la comissió mixta perquè tinga capacitat de dictaminar sobre totes les iniciatives legislatives, sobre tots els plans o sobre tots els projectes que faça la Generalitat i que afecten d'una manera directa o indirecta les entitats locals.

Per tant, mosatros entenem també que és tremendament ambiciós, en este cas el Consell i també el nou Estatut, al compensar a tota l'administració local i ajudar a la seua suficiència financera. Quan n'hi haja una supressió de tributs de l'estat o de tributs de la Generalitat que afecten les entitats locals, ha d'haver necessàriament una compensació.

Amb la qual cosa, jo crec que és tremendament ambiciós les polítiques, les realitats i els compromisos que s'estan fent en esta denominada «segona descentralització», i que, sense dubte, han de redundar, al cap i a la fi, en benefici de tots els ciutadans.

Per tant, senyor president, aposta per la coordinació entre les administracions públiques per a una «segona descentralització» basada en el principi de subsidiarietat. Política de compromisos i de fets en el municipalisme valencià.

Per això, una setmana més, li preguntem d'allò que els preocupa als ciutadans i a les ciutadanes, que és donar a conéixer i que estiguen perfectament informats sobre totes estes mesures que mosatros entenem tremendament positives per al municipalisme, perquè siguent tremendament positives per al municipalisme, són positives per a les persones, són positives per als ciutadans i són garantia de desenrotllament per a la nostra comunitat.

Per tant, el Pla de millora, el nou Estatut, política de fets, polítiques de compromís, que jo crec que donen una gran diferència entre un govern i un altre, entre un govern socialista i un govern popular.

Per això li preguntem sobre la importància, sobre la coordinació i sobre les mesures efectives i eficients que pensa seguir desenrotllant el Consell respecte el municipalisme valencià.

Moltes gràcies.

El senyor president:

Moltes gràcies, senyor Castellano.

Senyor president, té la paraula.

El senyor president del Consell:

Pregunta d'interés general per a la Comunitat Valenciana formulada pel síndic del Grup Parlamentari Socialista, senyor Joan Ignasi Pla i Durà, sobre si el senyor president assumirà alguna responsabilitat pel que fa als esdeveniments fatals ocorreguts a la residència San Lorenzo de Brindisi de Massamagrell.

El senyor president:

Moltes gràcies, senyor president.

Per a formular la segona pregunta, té la paraula l'il·lustre síndic, senyor Pla, del Grup Parlamentari Socialista.

El senyor Pla i Durà:

Sí, senyor president.

Senyories.

Va a assumir el senyor president alguna responsabilitat pel que fa els esdeveniments fatals ocorreguts a la residència San Lorenzo de Brindisi, de Massamagrell?

El senyor president:

Moltes gràcies, senyor Pla.

Senyor president, té la paraula.

El senyor president del Consell:

Si me permite (inoïble) de las Cortes Valencianas y el portavoz del Grupo Parlamentario Socialista, le tengo que decir que desde que asumí la presidencia de la Generalitat, desde el primer minuto, porque me corresponde, asumo todas las responsabilidades de la gestión del gobierno autonómico. Asumo toda la responsabilidad de las cosas buenas y malas que ocurren en la Comunidad Valenciana. Asumo cualquier puesta en marcha de cualquier iniciativa, desde las grandes cosas hasta las cosas que a veces parecen más pequeñas.

El senyor president:

Moltes gràcies, senyor president.

Senyor Pla, té la paraula.

El senyor Pla i Durà:

Sí, senyor president.

Senyories.

Han passat 37 dies, senyor Camps, des d'este desafortunat accident que va tindre com a conseqüència la mort de cinc persones. Ha tardat vosté 37 dies en fer una referència pública a eixe sofriment, a eixe patiment que diu. Ha fet vosté possible en estos 37 dies que molts pensàrem que açò per a vosté era una cosa menor.

Perquè mire, si vosté de veritat aplica la màxima que hui ha manifestat ací, que assumix totes les responsabilitats, com a conseqüència d'eixe desafortunat accident hauria d'haver pres vosté mesures per a derivar les responsabilitats polítiques d'una cosa que, efectivament, començà siguent un accident, però que des de l'àmbit de la política no pot quedar-se en un accident. Per què? Perquè, mire, si vostés haveren governat com havien de governar esta comunitat, i haver fet possible que tots els malalts mentals tingueren garantit un centre en condicions, amb el nombre de professionals suficients i adequats, i no estigueren on no havien d'estar, segurament eixe accident no havera acabat amb la mort d'eixes cinc persones.

Vosté s'ho ha plantejat això? Per què moren eixes cinc persones? Perquè no havien d'estar allí, senyor Camps, perquè no havien d'estar allí. Perquè eixes persones, malalts mentals, necessiten d'una atenció que eixa residència no podia donar-los en eixe moment.

Mire, jo lamente molt que vosté no haja eixit, com fa altres vegades, a manifestar públicament, en primer lloc, eixe patiment que ha manifestat; en segon lloc, el condol a les famílies, i, en tercer lloc, haver pres una decisió política per a fer possible que, com a conseqüència d'un fet que correspon a la seua administració, haja passat el que ha passat.

I mire, en eixos 37 dies un altre desafortunat accident. Jo torne a insistir en açò: és un accident, sí; però eixes persones no havien d'estar allí. I per què estan allí? I per què no ha estat possible que la Generalitat garantira els drets d'eixes persones i els seus familiars? En eixe mateix temps, en eixos 37 dies, va haver un accident a Castella-la Manxa, el 16 de juliol. Jo li ho dic, perquè vosté entenga per què nosaltres volem que en este àmbit, que és l'àmbit de representació de tots els valencians, vosté comence a assumir de veritat les responsabilitats que es deriven del fet que eixes persones, que no havien d'estar allí, hui no estiguen entre nosaltres.

16 de juliol: incendi. El 25 de juliol compareix la consellera de Medi Ambient de Castella-la Manxa davant el Parlament, i acte seguit presenta la seua dimissió. El dia 28 de juliol el ple extraordinari aprova la creació d'una comissió d'investigació, demanada pel Grup Popular de Castella-la Manxa, i compareix el president del Govern de Castella-la Manxa. El dia 30 d'agost la comissió d'investigació presenta el seu dictamen. En el mateix temps.

Quina diferència, senyor Camps! Quina diferència! En el mateix temps! Hi ha una actitud per part del seu govern que és «ací no ha passat res». Vosté sap que en eixos 37 dies vosté ha tingut presències massives davant els mitjans de comunicació en esdeveniments importantíssims, segurament; cap referència mai a este fet, ni cap actuació mai per a dirimir les responsabilitats polítiques que es deriven del fet que eixes cinc persones estigueren on no havien d'estar.

Jo li manifeste, senyor Camps, la meua vocació i voluntat de contribuir perquè les coses, des de l'àmbit de la política, puguen resoldre els problemes de la gent. Li ho he dit moltes vegades. Però vosté ha de ser conscient, senyor Camps, que ha, efectivament, de començar a ser president de la Generalitat i president de tots els valencians, de les famílies d'eixes persones i de tots aquells que a dia de hui, malalts mentals, no tenen els recursos necessaris i suficients perquè puguen ser considerats persones amb igualtat de drets a la resta de valencians i valencianes.

I lamente profundament que vosté no siga un poquet més humil, ho lamente. Perquè en la política la humilitat també reflexa la grandesa de les persones. Ho dia Tagore: «Quan més t'apropes a la humilitat, més prop estàs de la grandesa». I vosté s'allunya molt de la grandesa, que pretén amb paraules buides i grandiloqüents, quan no és humil i reconeix errors, quan no és humil i pren decisions que puguen fer confiar a la ciutadania que les Corts, que els representants polítics sabem reconéixer eixos errors i assumim les nostres responsabilitats.

Per tant, senyor Camps, li dic: vosté hui hauria de reconéixer, com a mínim, que no s'han fet bé les coses, i prendre decisions per a, de veritat, començar a assumir responsabilitats polítiques en l'àmbit que siga. M'agradaria que això fóra ací. No m'agradaria que continuara en la senda d'atacar a l'oposició per complir en la seua responsabilitat, que no és altra que donar compte a la ciutadania dels seus drets davant la cambra de tots els valencians.

Gràcies. (Aplaudiments)

El senyor president:

Moltes gràcies, senyor Pla.

Senyor president, té la paraula.

El senyor president del Consell:

Si leyese o releyese usted las cosas que ha estado usted diciendo durante estos 37 días, le vuelvo a repetir, a usted mismo, a usted mismo le daría vergüenza las cosas que ha dicho (remors). Y de ahí la irresponsabilidad de la que le calificaba antes.

A diferencia del presidente de Castilla-La Mancha, yo tuve desde el primer segundo información constante por parte de la consellera de Bienestar Social, que se personó en el centro que sufrió este incendio. Desde el primer minuto, la consellera de Bienestar Social del gobierno de la Generalitat Valenciana me estuvo informando, minuto a minuto, porque estaba allí, exactamente allí, donde se había producido ese incendio. (El senyor president colpeja amb la maceta)

El senyor president:

El senyor president del Consell:

El senyor president:

El senyor president del Consell:

El senyor president:

El senyor president del Consell:

El senyor president:

Senyor Such, senyora Llinares.

El senyor president del Consell:

El senyor president:

Moltes gràcies, senyor president.

(Se suspén la sessió a les 10 hores i 35 minuts)

(Es reprén la sessió a les 11 hores i 15 minuts)

(Ocupa la presidència la vicepresidenta primera, senyora Rosa María Barrieras Mombrú)

Proposició no de llei sobre la realització d'una campanya informativa pública que explique als consumidors les distintes escales per les quals passa un producte agrari des de l'origen fins al consumidor, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 9. 644, BOCV número 35) (pàg. 5. 080)

La senyora vicepresidenta primera:

Anem a continuar amb el ple, amb el punt número 3 de l'ordre del dia: presa en consideració de la proposició no de llei sobre la realització d'una campanya informativa pública que explique als consumidors les distintes escales per les quals passa un producte agrari des de l'origen fins al consumidor, presentada pel Grup Parlamentari Esquerra Unida-Els Verds-Esquerra Valenciana: Entesa.

Per a la seua defensa, té la paraula la il·lustre diputada senyora Pérez.

La senyora Pérez i Martí:

Gràcies, senyora presidenta.

Senyores diputades.

Senyors diputats.

Els productors de fruites i hortalisses valencians enfronten un greu procés de reconversió. En els últims temps ha augmentat la inestabilitat en els preus derivant en crisi cada vegada més greu i malauradament habitual. Sembla ser que a poc a poc ens hi estem acostumat, degut a l'entrada de producte dintre d'un lliure mercat.

Degut a l'esmentat, molts agricultors es veuen obligats a abandonar les seves explotacions per falta de rendibilitat. S'ha produït una reducció dels preus percebuts pels productors, en ocasions insuficients per a cobrir els costos de producció que, sumat a l'increment de costos de producció, ha fet disminuir la renda agrària.

Les causes, senyories, són diverses, si bé cap destacar com a principals la pressió de la gran distribució per mantenir i incrementar, si cap, els elevats màrgens comercials i l'increment de les importacions a baix preu de la producció de països tercers. Dites importacions, miren vostés, no han servit per a rebaixar els preus als consumidors.

La competència podria considerar-se, segons el meu parer, deslleial, al no tenir uns costos de producció equiparables als dels productes europeus, on està situada, lògicament, la nostra comunitat. Prenent els preus al consumidor i fent la comparativa amb els preus d'origen, es comprova que els preus en origen es multipliquen per set fins a aplegar al consumidor, existint un diferència mitjana de 420%. Especialment significativa és l'escassa participació dels productors en el preu final de venda al consumidor, sobretot en productes com la clementina, que hi ha una diferència del 13%, el llimó, d'un 20%, o la poma, per dir-ne alguna altre, del 22%.

Podíem tractar la variació interanual dels preus al consumidor, però a mi em sembla que seria una cosa molt embrollada, sobretot perquè principalment aquells membres il·lustres diputats i diputades que formen part de la Comissió d'Agricultura ja s'ho coneixen.

El preu al consumidor no ha parat d'incrementar-se i l'agricultor cada dia minvats els seus preus amb vista a la competitivitat. Per consegüent, es dedueix que l'excessiva inflació és deguda a agents de la cadena comercial que no són els agricultors. (la senyora vicepresidenta primera colpeja amb la maceta) ­gràcies, presidenta­, però, a més, els beneficis en els descensos en origen dels productes agraris no estan repercutint en el consumidor i sí a estos altres agents de la cadena comercial.

Tot açò, unit a les diferències entre els preus en origen i destí com l'escassa participació dels agricultors en la cadena agroalimentària, determina que alguns agents, que no són precisament ni els agricultors ni els consumidors, estan especulant amb els preus. Els agricultors estan afectats per una quantitat de coses que a mi m'agradaria ressaltar: els consums mitjans necessaris per a realitzar l'activitat agrícola, que ha suposat en l'any 2005 un increment de l'11,9% ­aquest 11,9% es referix a les energies i als lubricants­, però també tenim els compostos, amb un increment del 17,6% respecte a la mitjana de l'any 2000-2004, i també existix un altre increment relacionat o referit al manteniment d'edificis o materials, amb un increment concret del 18,8% i 16,10%, respectivament.

Si analitzem l'evolució dels consums mitjans en relació a la renda agrària, podem observar que, mentre el consum mitjà creix en els últims cinc anys un 11,9%, la renda agrària fa un creiximent molt menudet equivalent al 0,7%. Es deduïx d'aquesta evolució que les inversions realitzades per al sector, per la reducció de costos, s'ha vist descompensada per l'encariment dels mitjans de producció i no s'han tingut compensacions al respecte.

Senyories, la renda agrària total, en termes reals durant l'any 2005 experimenta una disminució per als agricultors del 14,2%, i aquest percentatge està per sota del percentatge que existia l'any 1990. Si a tot el que s'ha exposat hi afegim l'entrada de productes, cada vegada més tones, i em referixc a tots els productes agrícoles, lliures, a més, d'aranzels, que rebenten a hores d'ara els preus del mercat, sobretot si parlem d'exportació, ens trobem davant d'una situació que mereix tota la nostra atenció, i, màxim, el que es pot fer dins d'un lliure mercat ­i jo sóc conscient d'això­ són campanyes de sensibilització, bé per a consumir els consumir els productes propis de la zona on estiguen, en este cas, doncs, campanyes de sensibilització per a consumir productes valencians, o bé campanyes de sensibilització per a protegir l'agricultor quant a informació de preus.

Per això, senyories, sol·licitem que les Corts Valencianes insten la Conselleria d'Agricultura, Pesca i Alimentació perquè siga realitzada una campanya informativa pública en la qual s'explique al consumidor i consumidora els preus dels productes agraris i les distintes escales per les quals passa el producte d'origen fins que aplega a eixe consumidor i consumidora, en temps, lògicament, i en preus.

I esta proposta, que estime que seria fonamental per a donar suport als agricultors valencians i a les agricultores, la presente ací, davant de vostés, senyories, perquè siga acceptada en nom d'un sector que cada dia es veu més afectat, que està deixant les seues terres perquè no li donen guanys i que, amb vista a eixa globalització i a eixa liberalització de preus de mercat, cada vegada veuen minvat més la seua estabilitat econòmica.

Moltes gràcies, senyora presidenta.

La senyora vicepresidenta primera:

Moltes gràcies, il·lustre diputada.

En representació del Grup Parlamentari Socialista, té la paraula l'il·lustre diputat senyor Lozano.

El senyor Lozano i Pastor:

Gràcies, senyora presidenta.

Senyories, el Grup Parlamentari Socialista anem a votar que sí la proposta que fa la senyora Dolors en nom del seu grup parlamentari. I anem a votar que sí perquè creguem que en este moment és molt oportuna. És molt oportuna, perquè este debat que hui estem plantejant de què és el que passa amb els preus, ja s'està donant en Europa, s'està donant ja en el carrer, i això fa que siga oportú també que se trasllade a esta cambra, com ja ho férem el dimarts passat, a on estigueren intervinguent el president de l'Associació Valenciana d'Agricultors (AVA) i la Unió de Llauradors, el senyor Cristóbal Aguado, i Joan Brusca.

Ells, d'una manera senzilla, almenys molt clara, mos estigueren explicant què és el que passa. Jo crec que és molt senzill el que passa: mentres els consumidors estan pagant preus més que raonables de les fruites i hortalisses, els llauradors no poden viure del que els aplega a ells. Això és fonamentalment el que passa i, per tant, el que tenim de vore és com li busquem solució. També està previst en eixe debat plantejat en la comissió d'afers europeus una altra insistència perquè tornen a vore com expliquen, perquè ells han estat en Europa veguent que està passant amb la venda, pèrdues, de les seues produccions.

Algunes xifres, molt xicotetes però jo crec que eloqüents d'aquestes afirmacions, que corroboren aquestes afirmacions, són que els consumidors pagaven les taronges en 1997 a un mitjana de 100 pessetes per quilo. Dic a una mitjana, perquè les senyories saben que n'hi han diferències entres les distintes varietats de taronges i clementines; 1997, una mitjana de 100 pessetes; avui, en l'any 2006, estan pagant 1,9 euros, 200 pessetes, el 100% més del que estaven pagant els consumidors fa a penes deu anys. En els mateixos anys, en 1997, els llauradors cobraven de les seues taronges una mitjana de 0,33 euros: això ve a suposar, aproximadament unes cinquanta i escaig de pessetes; en 2006, 0,22 euros, un 50% menys que fa deu anys. Per tant, ací n'hi ha un desequilibri, que és el que no s'acaba de comprendre i que, per tant, des de la política tindrem de vore com anem buscant eixes solucions.

Què creguem mosatros, des del grup, que tindríem de fer per a canviar aquesta situació? Bàsicament ­ací també s'ha explicat, o almenys, personalment ho he intentat explicar­, actuar en tres eixos que mosatros considerem fonamentals. El primer, millorar la competitivitat en la producció. Tenim, senyories, els costos més elevats en la producció de cítrics del món. No és possible que mantingam unes estructures productives que faciliten o que possibiliten el que els costos de producció siguen, com a mínim, equiparables al que està passant en altres parts del món. Per tant, eixe seria un eix fonamental.

El segon seria el de la concentració de l'oferta. També ací, en esta cambra, hem parlat moltes vegades d'este assumpte. No és possible que davant de molt poquets operadors que existixen en la demanda en Europa ­estem parlant de tres, quatre operadors comercials demanant taronja­ ací tingam encara de l'orde de més de set-cents operadors oferint taronges, i no parlem ja si. (inintel·ligible) els d'altres fruites i hortalisses.

I el tercer eix en què al nostre entendre hauríem d'incidir i és el que avui, jo crec que estem ací debatent i on va el debat que presenta la senyora Dolors, és l'oportunitat de vore com influïm a saber què passa amb la conformació de preus, què passa, en definitiva, amb la pregunta que les organitzacions agràries mos feien l'altre dia i que mos traslladaren les seues inquietuds. Què passa entre el que cobra el llaurador i el que paga el consumidor?

En aquest sentit, des del Ministeri d'Agricultura s'ha reactivat l'observatori de preus que creà el Partit Popular en l'any 2000 però que mai va funcionar, que mai va funcionar. I recalque açò perquè en l'actualitat, des del 2004, finals de l'estiu passat, se va reactivar este observatori que creem que és fonamental.

Si és veritat que en els altres dos eixos estem pitjor i, de fet, hui, les organitzacions agràries l'altre dia mos transmetien la seua inquietud que al pas que van ni els va a fer falta aigua ni els va a fer falta reestructuració ni els va a fer falta competitivitat, perquè senzillament no van a existir. En este sentit, en el de la conformació de preus és fonamental que fem que intervinguen tots els operadors, tant els productors com consumidor més la distribució, perquè vejam què passa amb eixa conformació de preus, perquè si és veritat que el llaurador no pot viure, és veritat que el consumidor està pagant preus més que raonables i pel mig passen una sèrie de coses que, com a mínim, haurem de ser conscients de què està ocorrent. A partir d'ahí, s'estan arreplegant dades que abans de l'estiu ja estaran en les nostres mans i que podrem començar a analitzar, i per això ací sí que caldria que aprovàrem la proposta de la senyora Dolors perquè mos obligaria a fer eixe debat i, sobretot, a crear l'observatori de preus valencià. Perquè si algun sentit té que tingam la possibilitat d'una autonomia que mos permet tindre el 90% de competències en agricultura, lògicament és perquè tenim unes peculiaritats que haurem de vore com comencem a defendre i ficar palés on siga menester perquè eixes condicions diferenciades que tenim respecte a la resta de l'estat puguen estar en aquells llocs que siguen necessaris.

Per tant, seria molt bo que ho aprovàrem per la senzilla raó que també obligaria a fer l'observatori valencià de preus que després podria anar encaixant amb el que s'està fent a Madrid, i tindríem la possibilitat primer ­insistisc­ de portar les nostres pròpies reivindicacions a Madrid però, sobretot, que sabérem què és el que passa amb el que ells mos transmeten de preocupació. Igual, quan sentim les distribucions, diuen que ells no estan conformant els preus ni abusant i, a la millor, tenim altres problemes de logística que haurem de vore com solucionem i, sobretot, com des de la política també fem incidència per a això solucionar-ho.

Per tant, jo crec que el que la senyora Dolors, en este cas, el que l'altre dia ja estiguérem parlant en la Comissió d'Agricultura i el que en les dos comissions de les propostes que hem presentat el Grup Socialista, en les dos comissions que se van actuar, van en eixa línia. O som conscients entre tots de buscar solucions o de veritat que ho tindrem molt malament.

Per totes estes qüestions, no sols anem a recolzar sinó que li demanaríem al Partit Popular que recolzara la proposta perquè mos obligaria a fer tota esta sèrie d'anàlisi que mos permeteren realment vore què és el que passa.

Moltíssimes gràcies.

La senyora vicepresidenta primera:

Moltes gràcies, il·lustre diputat.

En representació del Grup Parlamentari Popular, té la paraula la il·lustre diputada senyora Marcos.

La senyora Marcos Puig:

La senyora vicepresidenta primera:

Moltes gràcies, senyora Marcos.

Té la paraula, per a rèplica, en representació del Grup Parlamentari Esquerra Unida-Els Verds-Esquerra Valenciana: Entesa, la il·lustre diputada senyora Pérez.

La senyora Pérez i Martí:

Gràcies, senyora presidenta.

Senyores diputades. Senyors diputats.

Senyor Lozano, i com a representant en este tema del Grup Parlamentari Socialista, agrair-li el suport que va a donar a la proposta presentada pel meu grup Esquerra Unida-Els Verds:Entesa.

Senyora Marcos, mire, jo sempre dic que el moviment es demostra caminant. I a mi em sembla curiós, perquè, efectivament, estem d'acord amb moltíssimes coses; estem d'acord, fonamentalment, en l'observatori, clar que sí que estem d'acord. Però per moltes que siguen les promeses, i tractant-se del temps que té aquesta proposta de resolució, el realitzar aquesta campanya començaria a donar contestació a un sector cada dia més discriminat econòmicament en la societat per a què tingueren la convicció que efectivament estem tots d'acords en esta cambra per tirar endavant quelcom projecte.

Vosté diu: «principalment anem a parlar amb l'observatori valencià, el compromís està fet per a parlar de viticultura o vitivinicultura i de citricultura». Clar, són els dos plans Millorar que estan acabats i publicats i estaria bé, sobretot perquè en tota la rama de l'agricultura el més important, el més important en este moment és la citricultura i una part molt reconeguda, perquè canvien les costums, canvia la forma de la gastronomia, la viticultura és una part també a tindre en consideració. Però és que no solament existix això.

Mire anem, dintre de poc més d'un mes, a tindre problemes amb el pimentó ­vaig a dir-li coses normaletes­ amb el pimentó, la tomaca, la creïlla, la clementina ja l'ha tingut. I basant-nos amb les dades de l'any 2005 tenim un pimentó que es ven al camp a 0,77 i que quan li aplega al consumidor té un increment del 273%, o siga, es ven a 2,1. I en un lliure mercat que depén com siga la zona, si és una gran superfície, si és una botiga menuda, etcètera, el preu puja o abaixa. Però quan el preu abaixa és per la entrada de productes d'altres països, la qual cosa la reconeguem i estem conforme. Però no això és l'única culpa.

Vosté demanava, senyora Marcos, un front comú. I dintre del meu pensament de què el moviment es demostra caminant l'havien d'acceptar, d'entrada l'havien d'haver acceptat. Amb el compromís d'anar més enllà, jo li diré que a mi no se m'ha de convidar justetament a fer un front comú, perquè jo crec en l'estat de les autonomies precisament. I al creure en l'estat de les autonomies i en la particularitat que cada autonomia té i al creure en una configuració d'estat un poc diferent, probablement, a la que vosté creu, jo vull treballar pel meu país. Per això estic ací, perquè vull treballar per a la Comunitat Valenciana, no faltaria més, no faltaria més. I que eixe front comú tinga la capacitat de ser solidari amb allò que marquen les normes europeus i en les lleis estatals. Clar que sí.

Per tant, senyora Marcos, jo li demanaria que reflexionara en esta altra intervenció que va a fer. I reflexionara per a no perdre un temps i per a no perdre un tren importantíssim, com és ficar-nos a treballar ja, tots plegats, per eixa situació malaurada que atravessa el sector agrari valencià i, en conseqüència, els llauradors i llauradores d'aquest país.

Moltes gràcies.

(Ocupa la presidència el president, senyor Julio de España Moya)

El senyor president:

La senyora Marcos Puig:

El senyor president:

Proposició no de llei sobre la realització d'un programa integral de modernització de la ramaderia, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 9. 646, BOCV número 35) (pàg. 5. 084)

El senyor president:

A continuación pasamos al punto cuatro, que es: presa en consideració de la Proposició no de llei sobre la realització d'un programa integral de modernització de la ramaderia, presentada pel Grup Parlamentari d'Esquerra Unida-Els Verds-Esquerra Valenciana: Entesa, registro de entrada 9. 646, Boletín Oficial de las Cortes Valencianas número 35.

A esta toma en consideración se ha presentado una enmienda, la 49. 471, que presenta don Rafael Maluenda Verdú, portavoz adjunto del Grupo Parlamentario Popular, que, al amparo del artículo 155. 3, presenta la siguiente enmienda a la proposición no de ley. Sustituir el texto por el siguiente. «1. Les Corts insten a la Conselleria d'Agricultura, Pesca i Alimentació a què continue desenrotllant, en col·laboració amb tot el sector, el Pla estratègic de ramaderia valenciana en el context del Pla millorar. 2. El conseller competent informarà en el termini de tres mesos a les Corts del resultat que el referit pla està generant al sector ramader. Palau dels Borgia, 2 de maig de 2006. »

Té la paraula, per a la presentació i defensa, la il·lustríssima senyora diputada Dolors Pérez.

Proposició no de llei sobre la realització d'un programa integral de modernització de la ramaderia

La senyora Pérez i Martí:

Gràcies, senyor president.

Crec que havem sofert una incorrecció a vènit de plantejar aquest debat i la veritat és que em dóna un poc d'incomoditat. No obstant, em sembla que, com tot, és disculpable i, en ares al bon enteniment, jo vaig intentar fer la meua exposició de motius en base a la proposta realitzada per Esquerra Unida.

Nosaltres proposem que les Corts Valencianes insten a la Conselleria d'Agricultura, Pesca i Alimentació perquè es faça, en col·laboració amb les organitzacions agràries, un programa integral de modernització de la ramaderia en el qual es plantegen reformes estructurals i sanitàries.

Clar, aquesta proposta, que la realitzem en el mes de gener de 2004, ve arrel de la Llei 6/2003, de 4 de març, de ramaderia de la Comunitat Valenciana; llei que va ser acceptada pel conjunt d'aquesta cambra. Una llei en la que li posarem molta il·lusió per a donar contestació a un sector que cada vegada es veia més abandonat de l'administració sense una regulació clara sobre les seues explotacions, sobre el seu traspàs de propietat, etcètera.

Concretament, la llei, al títol II de la mateixa, i quan va estar acceptada, en nom d'Esquerra Unida vaig exposar la quantitat de problemes que jo entenia que podien derivar-se d'aquest títol II, on parlava dels elements d'explotació i sobre la que parlàvem de la modernització de la sanitat, conforme demane en la proposta, però també es tractava el tema, al mateix temps, de la distància de les explotacions de cada municipi i, al meu parer, la importància que tenia pel creixement dels municipis tindre en consideració una distància més avançada.

Bé. Dintre d'aquests petits, diria jo, petits plantejaments diferencials que plantejava el mateix govern, no s'accepten les esmenes. Jo accepte la llei, crec que açò va a tindre un avanç. I és per la qual cosa en ares a desenvolupar una llei com cal i per la necessitat que té el sector, presentem aquesta proposta de resolució.

Jo crec que quan parlem d'un pla integral, parlem des del que són les explotacions agràries que s'arreplega en l'article 11 de la mateixa llei, del creixement dels municipis, conforme havia exposat, de les noves tecnologies necessàries, el trasllat de les granges a altres zones o lluny de la població, la titularitat, les empreses integradores, els cadàvers animals, l'accés de joves i dones al sector, les explotacions no registrades. I, bé, podríem estar ací parlant de tot un seguit del que significa el títol II fins l'article 38, el qual es referix a les agrupacions de desenvolupament ramader.

Senyories, jo he vist la moció presentada pel Partit Popular, però a mi m'agradaria que parlàrem una mica més. I entenc que a pesar d'haver-se produït esta irregularitat a l'hora de plantejar el debat, m'agradaria conéixer el plantejament que el mateix Partit Popular ha de fer per a presentar aquesta moció. I me reserve la decisió de parlar sobre l'acceptació o denegació, si m'ho permet la senyora presidenta, ara quan acabe l'esmentat debat.

Moltes gràcies, senyora presidenta.

(Ocupa la presidència la vicepresidenta primera, senyor Rosa María Barrieras Mombrú)

La senyora vicepresidenta primera:

Moltes gràcies, il·lustre diputada.

Té la paraula, en representació del Grup Parlamentari Popular i per a la defensa de la seua esmena, la il·lustre diputada senyora Canales.

La senyora Canales Martínez-Pinna:

La senyora vicepresidenta primera:

Moltes gràcies, senyora Canales.

Té la paraula la il·lustre diputada, senyora Pérez, per a acceptació o no de l'esmena.

La senyora Pérez i Martí:

Gràcies, senyora presidenta.

Tot i estar d'acord amb l'exposició que s'ha fet sobre la ramaderia, sí que li estaría agraïda a la Mesa si vosté ens concedira uns minuts solament per a poder tractar un punt concret de la proposta presentada pel Partit Popular, per la senyora Canales.

La senyora vicepresidenta primera:

Moltes gràcies, senyora Pérez.

Sense cap problema. Se suspén el Ple per uns minuts, perquè es puga aplegar o no a una transaccional.

(Se suspén la sessió a les 12 hores i 11 minuts)

(Es reprén la sessió a les 13 hores i 05 minuts)

(Ocupa la presidència el president, senyor Julio de España Moya)

El senyor president:

La senyora Pérez i Martí:

Gràcies, senyor president.

Senyories.

En primer lloc, en nom dels portaveus de la Comissió d'Agricultura, que som els qui hem estat tractant aquesta proposta, demanar disculpes pel retard que s'ha produït. Retard principalment perquè estem d'acord en la majoria de les exposicions que s'han fet. Perquè sabem que dintre de l'agricultura i ramaderia hi ha una necessitat enorme, conforme ja s'ha exposat abans en l'altre punt de l'ordre del dia, d'aplegar a acords. I sembla ser que quan més d'acord estem, més difícil és aplegar a una redacció que done conformitat a tots.

Com vostés ja saben, s'havia presentat una esmena a la proposta de resolució. Eixa esmena, en ares a un consens entre els tres grups que representen la cambra, s'ha retirat i s'accepta una transaccional, que quedaria de la següent forma: «Les Corts Valencianes insten a la Conselleria d'Agricultura, Pesca i Alimentació perquè continue desenvolupant, en col·laboració amb tot el sector, el pla estratègic de ramaderia valenciana en el context del pla Millorar». Segon punt: «Igualment, Les Corts insten a la Conselleria d'Agricultura, Pesca i Alimentació perquè continue impulsant la finestra única, amb la finalitat de facilitar la tramitació dels expedients de tots els ramaders i ramaderes valencianes». I, el tercer punt: «El Consell competent informarà les Corts, en el termini de tres mesos, dels resultats del referit pla que està generant el sector ramader».

Gràcies per la seua paciència, senyores i senyores.

Senyor president.

El senyor president:

El senyor Lozano i Pastor:

Gràcies, senyor president.

El Partit Socialista ha acceptat esta esmena perquè considerem que és important que aixina ho férem. Per diverses raons, en la legislatura passada, farà exactament quatre o cinc anys, estiguérem traguent tots una llei de ramaderia que consideràvem que en aquell moment s'havia fet participar a tot el sector i crec que vàrem fer un esforç perquè fóra la millor llei. Quin és el problema que va sorgir i ha sorgit? Que després de quatre anys en què s'havia d'haver desenvolupat la llei, pràcticament no s'havia fet absolutament res.

Avui, el que se mos presenta per part de. , o el que se mos presentava per part d'Esquerra Unida, de la senyora Dolors, era una proposició en la qual se preveia que se fera un pla. Jo, la veritat, senyora Dolors, sobre els plans estem ja molt més que mosquejats. Han sigut tants, i paral·lelament tan pocs els diners que s'han ficat, que la realitat mos fa desconfiar de la capacitat degut a la ruïna que té el Consell de la Generalitat, el que està governant.

Per tant, lògicament, a partir d'ahí teníem els nostres dubtes de vore que un nou pla fóra possible. Però vist al que hem aplegat, i lògicament jo pense que s'hauria, inclús, de pegar passos més endavant, el que abans parlàvem de l'observatori de preus, també hauria de ser un observatori de preus que arreplegara la ramaderia. I no perquè siga més tonto l'últim. Ja que entrem ara en l'observatori de preus, ja dir que volem les competències màximes i que damunt volíem fer retirada. Me pareix, me pareix tanta barbaritat que crec jo que no se'ls va ocórrer al Partit Popular i a la conselleria també demanar retirada en el tema de les carns quan abaixen els preus, per la senzilla raó que és una barbaritat i que lògicament el senyor Cotino haurà de reflexionar sobre açò.

Dit açò, hem votat que sí a esta transaccional perquè hem intentat fer una cosa que el sector realment tenia un problema hui, i és en la tramitació. No és possible que quan unes taules on està participant el sector i on poden en un moment determinat buscar solucions, les que són de caràcter. , no de diners, perquè ­insistisc­ no crec que vostés en puguen ficar per a este assumpte, el que sí que està clar és que n'hi havia una que era molt important i que era fàcil de resoldre, i és la finestra única. El principal problema amb què s'estan trobant els ramaders és que quan estan intentant tramitar les seues legalitzacions, lògicament no depenen sols de la Conselleria d'Agricultura en este moment sinó que estan pendents de diferents conselleries.

El fet que accepten en l'esmena transaccional que n'hi haurà una finestra que farà possible que els ramaders puguen solucionar tots els problemes des de tots els vessants municipals de diputacions i de les conselleries, creguem que per això soles ja és suficient i és bo que ho aprovem entre tots. Per tant, anem a dir que sí a la transaccional que hem presentat.

Gràcies.

El senyor president:

La senyora Canales Martínez-Pinna:

El senyor president:

(S'alça la sessió a les 13 hores i 15 minuts)

