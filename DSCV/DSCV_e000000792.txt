Ple de les Corts Valencianes celebrat el dia 13 de març de 2002. Comença la sessió a les 10 hores i 38 minuts. Presideix la Molt Excel·lent Presidenta Senyora Marcela Miró Pérez. Sessió plenària número 62.

Presa en consideració de la Proposició no de llei sobre presentació d'un recurs d'inconstitucionalitat sobre la Llei general d'estabilitat pressupostària i la llei orgànica complementària de l'anterior, presentada pel GP Esquerra Unida del País Valencià (RE número 36. 328, BOCV número 141)

La senyora presidenta:

Punt únic de l'ordre del dia: presa en consideració de la Proposició no de llei sobre presentació d'un recurs d'inconstitucionalitat sobre la Llei general d'estabilitat pressupostària i la Llei orgànica complementària de l'anterior, presentada pel Grup Parlamentari Esquerra Unida.

Presentació i defensa. Té la paraula l'il·lustre diputat senyor Oltra, en representació d'Esquerra Unida.

El senyor Oltra i Soler:

Anem a presentar la nostra proposta perquè aquestes Corts plantegen recurs d'inconstitucionalitat davant la Llei 18/2001 i 5/2001, general d'estabilitat pressupostària i complementària d'aquesta llei.

L'aprovació d'aquestes lleis ha sigut una altra mostra de prepotència per part del Partit Popular a les Corts Generals. De nou, i en un tema d'estat que afecta a tots, al Govern central, les comunitats autònomes, als ajuntaments.

La senyora presidenta:

Un moment, senyor Oltra.

Per favor, senyories, pregue silenci.

El senyor Oltra i Soler:

. el Partit Popular ha fet ús i abús de la seua majoria absoluta que té en les Corts i ha aprovat unes lleis que tindran greus conseqüències per a tots.

Com és possible que en un tema que tan directament afecta a les comunitats autònomes, al present i al futur de les comunitats, se siga tan irresponsable, tan poc respectuós amb elles?

Espanya, li agrade més o menys al Partit Popular, és un estat autonòmic, un estat descentralitzat, amb unes comunitats autònomes que tenen uns drets determinats quant a les seues possibilitats d'autogovern i de gestió dels recursos públics. Són uns drets consagrats en el títol VIII de la Constitució, probablement el que més esforç de diàleg i consens va necessitar en la seua elaboració. Això que està en la nostra Carta Magna no està sols perquè es veja, està per a fer-ho complir, per a potenciar-ho.

El procés autonòmic és molt recent, amb gran dificultats i desconfiances. No és fàcil passar d'un estat centralista i quasi autàrquic a un estat descentralitzat, però amb totes les dificultats que això suposa, és el millor per a tots i és el que els espanyols i espanyoles ens vam donar democràticament.

És comprensible que molta gent que avui mana en el Partit Popular no simpatitze amb l'estat autonòmic. Inclús és possible que molta gent ni tan sols votara la Constitu-ció. És legítima eixa opció. Inclús seria legítima la postura de voler canviar la Constitució en un sentit o en altre. Però el que no és legítim és voler, davall mànega, utilitzant mecanismes no previstos, reduir les competències de les comunitats autònomes i recolzar un nou centralisme d'estat.

Les lleis per a les quals avui demanem que les Corts Valencianes presenten recurs d'inconstitucionalitat van en eixa línia: invadixen competències autonòmiques, augmenten la dependència de Madrid, perseguixen deixar a les comunitats com a entitats subalternes de decisions que els afecten directament i que es prenen en altre lloc, i sense una participació determinant per part d'elles.

En primer lloc, caldria dir que el concepte d'estabilitat pressupostària o del dèficit zero no és més que una interpretació en el sentit més regressiu de l'anomenat Pacte d'estabilitat i creixement europeu. El Partit Popular, amb eixa actitud tan seua de ser més papista que el Papa, ha inclós un concepte com el del dèficit zero, que no figura en el pacte d'Amsterdam. Aquest, com és sabut, es limita a dir que en la tercera fase la unió monetària i econòmica els estats membres evitaran dèficits públics excessius. Inclús s'accepta que, per a fer front a situacions cícliques normals, es puga mantindre un dèficit públic dins del valor de referència del 3% del PIB.

Què pretén el senyor Aznar amb aquestes actituds? Què és el que se pretén guanyar amb estos mèrits que vol fer davant d'algú? En tot cas, la decisió del govern Aznar deixa clar les seues opcions. Entre la convergència amb Europa en els aspectes socials o en els aspectes monetaris, la decisió del senyor Aznar està clara: preferix estos últims, els altres no li afecten, que continuen esperant.

Això, evidentment, és una interpretació que a mosatros no mos agrada. Per a Esquerra Unida és clar que el dèficit públic ha de ser un instrument de política macroeconòmica i no un objectiu en si mateix. Més important que el dèficit públic, en canvi, és el grau d'endeutament ­i d'això sabem un poc al País Valencià­ i de la capacitat d'obtindre ingressos fiscals, que el dèficit concret en un determinat exercici econòmic.

En aquest aspecte, poc exemple està donant el mateix Estat, que obsessionat per quadrar els seus números, no ha dubtat en utilitzar el superàvit de la Seguretat Social per a cobrir el seu propi dèficit. O siga, que està fent trampa en eixe aspecte. Así cualquiera! , que diria aquell.

Per si de cas, i en previsió que això tinga necessitat de continuar repetint-ho, la llei que volem recórrer ja preveu en una disposició transitòria única que el principi d'estabilitat pressupostària en l'Estat i la Seguretat Social es realitzarà conjuntament, mentre no es culmine el procés de separació de fons d'aquest últim, que això pot ser sine die.

La senyora presidenta:

Un moment, senyor Oltra. Senyories, per favor, pregue silenci. Continue, senyor Oltra.

El senyor Oltra i Soler:

Gràcies, senyora presidenta.

L'endeutament, per altra banda, no és en principi sempre negatiu; depén, com estem dient des d'Esquerra Unida des de fa molt de temps, en què s'haja produït eixe endeutament. Si l'endeutament es provoca perquè l'administració pública es compromet a superar les deficiències que puguen existir a nivells tan importants com poden ser l'ensenyament, la sanitat, el benestar social, infrastructures, etcètera, etcètera, sempre estarà justificat políticament i socialment.

Però quan eixe endeutament es produïx perquè la despesa pública ­i en aquest cas la Generalitat Valenciana és el pitjor exemple possible­ s'ha produït en projectes no prioritaris, com poden ser els del tema de l'oci. Que és notícia estos dies: la primera empresa mundial del sector, Terra Mítica, Cacsa, etcètera, etcètera, on s'han soterrat milers i milers de milions de pessetes, que haurien estat molt millor invertits en altres qüestions que continuen fent molta més falta i que, evidentment, són molt més prioritàries.

Però algú, a més, podria criticar que en un ajuntament que té una sèrie de mancances necessàries per als seus habitants, eixe ajuntament, sempre i quan puga pagar eixe deute, s'endeute per a dur endavant la solució a eixos problemes que té eixe ajuntament? No serà millor que ho faça aixina que, per tal de quadrar uns números, no tinga dèficit, inclús puga tindre superàvit, però que al final el seu poble continue patint una sèrie de deficiències? O siga, és un tema jo crec que important que caldria diferenciar.

La llei d'estabilitat pressupostària trenca el principi de suficiència financera, tant de les administracions locals, els ajuntaments, com de les comunitats autònomes. En el primer cas, a més, abans que s'haja resolt el problema del finançament local, gran oblidat en el nostre país i que exigeix solucions urgents que augmenten els seus recursos econòmics i que, en canvi, amb el que es troba és amb astò.

En el segon cas, el que afecta a les comunitats, coincideix amb la implantació del nou sistema de finançament autonòmic, amb totes les incerteses que això suposa, especialment en el cas de la nostra comunitat, tenint en compte com s'han fet les previsions d'ingressos i la pròpia situació econòmica de la Generalitat.

Com és possible pensar que per llei, i a la trágala, es pot imposar un mer objectiu polític com el del dèficit zero? , quan el que caldria fer és que des dels poders públics es contrarestara l'evident desacceleració econòmica i el consegüent augment de l'atur ­i en eixe aspecte el País Valencià ja comença a ser líder també en creació d'atur­, quan s'alcen veus a Europa demanant un replantejament de la qüestió. Alemanya, per exemple, és l'últim exemple. Espanya es posa a donar classe a la resta del món, i quadrarem els números com siga i al cost social que siga.

Creem que un dels verdaders objectius d'aquestes lleis és el control i la tutela efectiva de totes les administracions territorials per part del Govern central, a través del Ministeri d'Hisenda, convertint l'estat de les autonomies en un mer procés de descentralització administrativa i poc més. Algú ja ha qualificat aquestes lleis com una espècie de segona Loapa.

Entenem que el Govern central, en base a una suposada sèrie de compromisos europeus ­en què, recordem, no participen ni les comunitats autònomes ni les entitats locals­, pretén limitar la capacitat real de les comunitats autònomes de fer les seues pròpies polítiques de despesa. D'eixa manera, les comunitats no serien en la pràctica les entitats amb autonomia per a gestionar els seus interessos respectius de què parla l'article 137 de la Constitució, sinó més bé uns ens subordinats en matèria de despesa pública a les directrius dels ministeris d'Economia i Hisenda.

I en este punt, des d'Esquerra Unida volem dir que la nostra autonomia es defensa reivindicant més autogovern, més competències, més recursos financers. Això és cert. Però també es defensa defenent els drets que ja tenim. Per a què val continuar demanant més possibilitats si ni tan sols se sap gestionar i defensar els que ja tenim? Lògicament, sabem la dificultat que al nostre país, al País Valencià, aquestes Corts, amb la majoria. que ja preocupen aquestes qüestions. La defensa de l'autonomia es fa, en tot cas, a un nivell teòric, sense un compromís real.

La senyora presidenta:

Senyor Oltra, un moment. Per favor. (Pausa) Continue, senyor Oltra.

El senyor Oltra i Soler:

. I, en tot cas, més en Brussel·les o en qualsevol altre lloc del món que en València. Què està passant amb la mateixa reforma de l'Estatut? Seria l'exemple més evident d'això.

És clar, en canvi, que el model de despilfarro i malbaratament dels diners públics que fa el govern Zaplana és l'antimodel d'una bona gestió pública, però això no es soluciona amb lleis aquestes. Per això no li preocupa el tema al Consell. Al contrari: el Consell és un gran defensor. Segur que pensen allò de "feta la llei, feta la trampa". I ahí no hi ha qui els guanye. Per això, ja que les mesures de control de l'executiu estan bloquejades pel rodillo parlamentari, haurà de ser per la via democràtica de les eleccions, de guanyar-li, com podrem estalviar al País Valencià tan greu problema.

La dinàmica de la fugida cap endavant continuarà; això sí, cada vegada més difícil, amb més imaginació, més ma-quillatge, més augment del deute, més comptabilitat creativa. En això, el conseller Rambla, que s'ha incorporat recentment ací, ha sigut tot un mirlo blanco en la manipulació de les xifres. Quin gran negociant ha perdut la iniciativa privada! I quin greu problema tenim en la pública! Amb raó l'altre dia, quan es reunia el Consell de Política Fiscal i Financera i cadascú expressava les seues posicions, el nostre conseller era el més defensor del sistema, més defensor que el mateix Govern. Sabia bé del que estava parlant i del que persegueix realment la llei.

Són unes lleis tan negatives i suposen un atac tan frontal al principi d'autonomia que fins i tot el PP ha aconseguit, amb eixa prepotència que li caracteritza, que no sols diferents comunitats autònomes governades pel Partit Socialista o en coalició amb altres forces polítiques com Esquerra Unida, sinó que a més a més la mateixa Convergència i Unió haja votat en contra i, per tant, Catalunya plantege el recurs d'inconstitucionalitat. Per no dir que en la mateixa Federa-ció Espanyola de Municipis i Províncies també es va plantejar aquesta qüestió.

El PP, de nou, com en altres tants temes ­el Pla hidrològic nacional seria un dels últims exemples també­, ha aconseguit dividir Espanya. Prefereix que es veja qui mana, passe el que passe, que tindre una visió d'estat, una visió de futur. Aixina, evidentment, guanyarà votacions, però no guanyarà raons. Guanyarà el Partit Popular, però perd Espanya i, fonamentalment, les seues comunitats autònomes.

Evidentment, encara que en la proposta demanàvem que els serveis jurídics de la Cambra estudien els articles de la llei a recórrer que estimem presenten causa d'inconstitucionalitat, des d'Esquerra Unida manifestem que per a nosaltres és evident que tota una sèrie d'articles, que ara vaig a fer referència a ells, considerem que és ahí on esta, digam, el toc de la qüestió.

Aquesta proposta la presentàrem dins del termini correcte, però per circumstàncies es veu obligada a debatre's avui, que damunt és l'últim dia per a la hipotètica possibilitat de plantejar aquest recurs. Hipotètica, hipotetiquíssima possibilitat.

En concret, nosaltres entenem que, pel que fa referència a la Llei d'estabilitat pressupostària, seria motiu de plantejar recurs d'inconstitucionalitat l'article 3. 2, que planteja el principi d'estabilitat pressupostària i parla dels subjectes als quals s'entendrà que és d'aplicació aquesta llei. Així mateix, l'article 19, quan fa referència al compliment del principi d'estabilitat per part de les entitats locals; l'article 20. 2, que marca l'objectiu d'estabilitat pressupostària de les entitats locals; el 22. 2, quan parla de la correcció de les situacions de desequilibri; el 23. 2, quan parla també de l'autorització d'operacions de crèdit i emissió de deute.

És una cosa que impregna absolutament aquestes lleis: la necessitat de fiscalitzar, de no fiar-se en absolut ni dels ajuntaments ni de les comunitats autònomes. El Partit Popular, Madrid, vol continuar centralitzant, fiscalitzar i controlar, en definitiva, l'estat de les autonomies. Eixa és la raó fonamental que impregna aquestes dos lleis.

Creem també inconstitucional la disposició addicional única d'aquesta llei, quan planteja una modificació de la llei reguladora de les hisendes locals en el sentit que quede clar que la llei afecta els seus pressupostos.

Quant a la llei complementària, la llei orgànica complementària, entenem que eixe criteri d'inconstitucionalitat també afectaria de ple a l'article dos, que clarament determina que "seran aplicades a les comunitats autònomes, en la forma prevista en esta llei", etcètera, etcètera. L'article cinc, que és el que parla del Consell de Política Fiscal i Financera de les comunitats autònomes, on diu expressament que "tant el Consell com les comunitats autònomes en ell representades deuran respectar, en tot cas, l'objectiu d'estabilitat pressupostària", etcètera, etcètera. L'article sis, apartats 3 i 4, en els quals parla dels objectius d'estabilitat pressupostària de les comunitats autònomes. En l'article huit, els apartats 2, 3, 4, 5, 7 i 8, que parlen de les correccions de les situacions de desequilibri. La disposició addicional única, apartat 1, que modifica la Llei orgànica 8/1980, de finançament de les comunitats autònomes, on parla també de què s'entendrà per estabilitat pressupostària a efectes d'equilibris de superàvit, computada en termes de capacitat de finançament, etcètera, etcètera. El tema d'esta mateixa disposició addicional única, en l'apartat 2, quan parla de l'emissió d'informes i l'adopció dels acords que hauran de coordinar-se i supeditar-se a les decisions que es prenguen des de la administració central mateixa. L'apartat 3 d'aquesta mateixa disposició, quan parla de la concertació d'operacions de crèdit en l'estranger, o l'emissió de deute o qualsevol altra apel·lació al crèdit públic, que caldrà demanar tota una sèrie de requisits, caldrà esperar l'autorització.

O siga, en definitiva, el que passa i tenim jo crec que prou clar, i en eixe sentit han anat tota una sèrie de recursos d'inconstitucionalitat que han plantejat ja diverses comunitats autònomes, s'ataca frontalment un principi bàsic del nou estat democràtic espanyol, que és l'existència de les comunitats autònomes. Si aquestes Corts no accepten plantejar aquest recurs d'inconstitucionalitat, evidentment, no passarà res. Però, evidentment, també quedarà clara una cosa: és la submissió absoluta, en este cas des d'una comunitat autònoma molt important.

La senyora presidenta:

Senyor Oltra, vaja finalitzant.

El senyor Oltra i Soler:

. a les directrius de Madrid.

Moltes gràcies.

La senyora presidenta:

Moltes gràcies, senyor Oltra.

A esta presa en consideració no hi ha esmenes presentades. Per tant, intervenció dels grups?

Senyor Peris, té la paraula.

El senyor Peris i García:

Gràcies, senyora presidenta.

El nostre grup va a donar suport a la proposta presentada per Esquerra Unida. Perquè nosaltres també coincidim amb Esquerra Unida i amb molts ajuntaments valencians en aquests moments, com el de la meua ciutat però moltíssims, que ja han aprovat mocions, votades àmpliament, àmpliament, per molts regidors i regidores de diferents posicionaments polítics, que la Llei d'estabilitat vulnera la Constitu-ció. Perquè, en definitiva, d'això estem discutint. No estem discutint d'una posició política partidària que es compartix o no, o d'una proposta de política econòmica ni tan sols. Estem parlant d'una llei que ocupa, que vulnera, que traspassa les competències que té l'Estat.

Hem d'anar a la Constitució quan es parla de l'autonomia. La Constitució parla de l'autonomia, de les nacionalitats i regions de l'Estat espanyol, i la Constitució parla de l'autonomia local, diu claríssimament que els ajuntaments tindran autonomia local. I clar, quan el Govern central, quan el Partit Popular, vol invadir eixes competències, pensem que és normal que hi haja una resposta política contundent, defensant el marc que eixa Constitució de tots i totes definix. Per això, la Federació Espanyola de Municipis i Provín-cies mateixa, va acordar en la seua executiva obrir el procés que també a eixa federació li permetria anar contra la inconstitucionalitat de la Llei d'estabilitat, buscant tindre el nombre suficient d'ajuntaments, i ajuntaments que representen la població suficient per també anar. És a dir, que estem en un procés en cascada de presentacions d'inconstitucionalitat d'aquesta llei en comunitats autònomes i en ajuntaments.

Clar, seria important que el nostre país, que les Corts Valencianes, donaren suport a aquesta iniciativa, defensant l'autonomia de la Generalitat Valenciana per a poder marcar les seues línies pressupostàries i estar sempre dintre del marc, eixe que permet la Unió Europea, del 3%. Perquè la Unió Europea no parla de dèficit zero. La Unió Europea permet fins a un 3% de dèficit sempre que estiga justificat per necessitats, no parla de dèficit zero. I per tant se defensa que hi haja eixa capacitat de maniobra. Evidentment després s'hauria de parlar per a què, per a quines prioritats. Imagine jo. És a dir, hauríem de discutir si eixe marc de possibilitats de dèficit ha de ser per a ser la major empresa d'oci, però això seria un altre debat.

Però nosaltres reivindiquem la capacitat de marcar-nos els nostres propis límits a l'endeutament, dintre del marc a què sí que ens obliga la Unió Europea, però no eixe marc de la llei estatal. És a dir, aquesta comunitat, en ús de les seues competències, ha de tindre dret a marcar-se els seus propis límits en el marc de la Unió Europea.

Per això, i perquè també està molt bé que les Corts Valencianes recullen eixes aportacions, eixes iniciatives que estan arribant-nos dels ajuntaments, estaria molt bé que donàrem suport i que assenyalàrem que estem davant d'un intent, no vaig a parlar de neocentralització, sinó d'una nova embranzida del centralisme que mai se n'ha anat, que mai acaba d'anar-se'n. Estem davant d'una xafada d'accelerador des del PP, que se sent molt fort amb la majoria absoluta, i que es pensa que des d'eixa majoria de Madrid es poden marcar línies.

La senyora presidenta:

Un moment, senyor Peris. Un moment, senyor Peris. Senyories, per favor. Continue, senyor Peris.

El senyor Peris i García:

. es poden marcar de manera absoluta les línies econòmiques a les comunitats autònomes i, vull dir-ho perquè és també molt important, també vulnera allò de l'autonomia municipal. El govern basc, el govern de Catalunya, el govern d'Extremadura, la Junta d'Andalusia, moltíssims ajuntaments; és a dir, no solament estan dient-ho comunitats autònomes de tots els colors i estan dient-ho ajuntaments de tots els colors. Organismes jurídics importants també ho diuen, que hi ha tota una sèrie d'articles que vulneren la Constitució. I d'això estem parlant, que no està respectant-se, quan se fa tanta gala d'allò del patriotisme constitucional, sembla que el patriotisme constitucional és defensable mentres interesse, mentre interesse al Partit Popular. Quan no interessa al Partit Popular ja no s'és tan patriota, ja no es defensa tant la Constitució, i es vulnera per a marcar línies pressupostàries a tots: a les comunitats autònomes, torne a dir, i als ajuntaments, valencians i de tot arreu, de tot el conjunt de l'Estat.

Hi han raons més que suficients per a recolzar la iniciativa d'Esquerra Unida, i que aquestes Corts, avui, demanaren la inconstitucionalitat de la llei i per tant la seua retirada dels articles inconstitucionals i la seua reforma.

Gràcies.

La senyora presidenta:

Moltes gràcies, senyor Peris.

En representació del Grup Parlamentari Socialista­Pro-gressistes, té la paraula la il·lustre diputada senyora Moreno.

La senyora Moreno Fernández:

Por tanto, creo que mucho más hubiéramos ganado los españoles en el conjunto, y los valencianos más, porque tampoco deberíamos, si el señor Montoro, en vez de hacer esta ley, hubiese llamado al orden al señor Zaplana y al señor Aznar, les hubiese dicho "ya está bien" y hubiésemos parado.

La senyora presidenta:

Moltes gràcies, senyora Moreno.

En representació del Grup Parlamentari Popular, té la paraula l'il·lustre diputat senyor Costa.

El senyor Costa Climent:

La senyora presidenta:

Senyor Costa.

El senyor Costa Climent:

La senyora presidenta:

Moltes gràcies, senyor Costa.

Té la paraula el senyor Oltra, per a rèplica.

El senyor Oltra i Soler:

Gràcies, senyora presidenta.

300. 000 milions de pessetes, senyor Costa, en quants anys? Això ja ho vorem. Després diu que aquestes lleis ­he de recordar-li que són lleis no són projectes de llei, com vosté ha comentat, o siga, ha d'actualitzar la chuleta que tenia per ahí­ són un salt endavant. Jo crec que és un salt endavant, en tot cas, al buit, al buit, a més passant per damunt de les comunitats autònomes precisament.

Jo crec que no són necessàries aquestes lleis per a fer baixades d'impostos. D'això estic segur que el Partit Popular continuarà la seua política de baixades d'impostos, els directes, evidentment, i de pujada simultània d'impostos, els indirectes evidentment. O siga, aquells que paguen tots els ciutadans i ciutadanes, amb independència del seu nivell de renda, eixos són els que vostés tots els anys estan pujant. I estan baixant, efectivament, aquells que tenen relació directa amb eixe nivell de renda. Eixa és la política que estan fent vostés i no els feia falta aquestes lleis, perquè fins ara ja ho estaven fent.

Posa d'exemple el mateix pressupost de la Generalitat Valenciana, el tema del compliment de dèficits. Però com es va pagar això? És que fa falta molta imaginació per a dir que l'execució del pressupost de la Generalitat Valenciana és un exemple de rigor pressupostari. Però si això és un exemple de maquillatge descarat! És que no es llig els informes de la Sindicatura de Comptes? Si ara mateix el conseller va a donar unes xifres, però caldrà, caldrà esperar a vore que ens diga la Sindicatura de Comptes. Enguany molts milions de pessetes han quedat guardats, perduts, extraviats, com es diga, en algú calaix per ahí, perquè és que això està passant tots els dies. Passar de dèficit estructural, home, de dèficit estructural a dèficit maquillat en tot cas.

La intromissió en les competències de les comunitats autònomes, jo crec que està clara, d'alguna manera ha vingut vosté a reconèixer-la. Efectivament, la comunitat autònoma podrà gestionar una sèrie de recursos i una sèrie de possibilitats que algú li ha dit que fins ahí, o siga, "fins ahí pots gestionar-ho, i no te n'ixques d'eixe marc que jo t'estic marcant a tu". I això no és un criteri que diem mosatros, que també ho diem i ho diuen moltes comunitats autònomes, crec recordar que són sis comunitats autònomes, inclus ho ha dit la Federació Espanyola de Municipis mateixa, a banda de molts ajuntaments. Però és que també ho ha dit una comunitat autònoma amb la qual vostés tenen una especial relació, que és Catalunya, per exemple; o siga, el consell jurídic de Catalunya té ahí un informe prou ample, prou seriós, en el qual planteja la necessitat que es faça eixe recurs de inconstitucionalitat en defensa del dret de l'estat de les autonomies, de Catalunya, però de totes les altres autonomies també.

Per tant, no és capritx d'un grup polític determinat o és no sé què; és una cosa evident en eixos temes. Com podria ser evident. Però algú es creu que la resolució de l'altre dia del Consell de Política Fiscal, eixa previsió per a l'any 2003, 2004 o 2005 ­no sé perquè han acabat ahí, podrien haver seguit­, però això es creu algú que va a complir-se, davant la situació d'incertesa mundial en què estem, davant dels evidents símptomes de desacceleració econòmica en què estem? I que inclús la Comunitat Valenciana hauria d'haver sigut d'alguna manera un poc detonant, tenint en compte que estem arribant ja a ser líders en creació d'aturats, que era l'únic que ens faltava també, no solament ser líders en qüestió d'endeutament sinó també en qüestió d'aturats.

Per tant, més que buscar mèrits a l'hora de com s'ha fet aquí, a la trona, ara mateix, eixe mèrit de ser el primer estat europeu que complisca el principi de estabilitat. Perquè jo crec que ahí està el pecat original. O siga, el senyor Aznar vol ser efectivament això que s'ha dit aquí per part del senyor Costa, vol ser el que demostre que això és possible fer-ho, passe el que passe. Per què? A la millor té interessos, a la millor pot aspirar a alguna cosa a nivell europeu i vol quedar bé amb la dreta europea perquè el recolzen, etcètera, etcètera.

Mosatros pensem que és una barbaritat i continuem dient-ho, és un atemptat a l'estat autonòmic i és un atemptat, en este cas, a les nostres competències i al nostre estatut d'autonomia. Però com es pot criminalitzar d'eixa manera intentar resoldre problemes que estem tenint tots els dies a nivell d'ajuntaments i a nivell de comunitat autònoma? Si fa quatre dies que oficialment hem deixat de ser una comunitat pobra, oficialment, perquè estàvem per baix del 75%. Però a pesar d'això, que oficialment hem deixat de ser-ho, encara estem lluny de la mitja de la resta dels països europeus. Com anem a resoldre eixa diferència? Amb polítiques d'este tipus? D'ajust fiscal i polítiques de reducció de la despesa pública?

Perquè, evidentment, el missatge a continuació és reduir les inversions en aquelles matèries socials que el Partit Popular no comulga amb elles. És així com van a resoldre's eixos problemes? Al contrari. Vosté sap que va a augmentar-se eixa diferència. Els números potser que quadren, però la realitat social no va a quadrar. I és un missatge que a més va implicat en el que és la política general del Partit Popular a nivell d'Estat. Si astò és un atemptat a l'estat autonòmic, com altres coses que estan a punt d'aparéixer: la Llei de cooperació autonòmica, per exemple, que és un intent d'intentar regular eixe estat autonòmic que no li agrada a molta gent del Partit Popular, que no li ha agradat mai, que ha hagut d'acceptar-lo però que no li ha agradat mai ni ha cregut amb ell, intentar buidar-lo, anar buidant-lo de contingut. Eixe és el objectiu principal.

La senyora presidenta:

Senyor Oltra, acabe.

El senyor Oltra i Soler:

En esta línia, estes lleis van buscant este objectiu. Per tant, considerem, d'acord amb altres comunitat autònomes, urgent poder recórrer-les.

Gràcies.

La senyora presidenta:

Moltes gràcies, senyor Oltra.

Té la paraula, per a rèplica, el senyor Costa.

El senyor Costa Climent:

Y, hombre, bajada de impuestos sí, a pesar de ustedes, bajada de impuestos. Pero no lo digo yo solamente, que se les baja a todos los ciudadanos españoles, lo dice su propio secretario general, señor Llamazares, cuando dice que somos el país que tiene una menor presión fiscal, 7,2 puntos por debajo de la media de la Unión Europea. Pues esa menor presión fiscal, señor Oltra, ha sido porque les hemos bajado los impuestos a las familias, a los pensionistas, a los asalariados, a los discapacitados, a los demás desfavorecidos. Y en la Comunidad Valenciana, en los dos últimos años, gracias a esa bajada de impuestos para todos los ciudadanos españoles, los valencianos nos hemos ahorrado aproximadamente 170. 000 millones de pesetas en el 2000 y 2001. Eso es lo que ocurre, señor Oltra, esas son las políticas reales del Partido Popular.

La senyora presidenta:

Moltes gràcies, senyor Costa.

Senyora Moreno, demana per a rèplica? Té la paraula per a rèplica.

La senyora Moreno Fernández:

La senyora presidenta:

Moltes gràcies, senyora Moreno.

Té la paraula, per a rèplica, el senyor Costa.

El senyor Costa Climent:

La senyora presidenta:

Senyor Costa, vaja finalitzant.

El senyor Costa Climent:

La senyora presidenta:

Moltes gràcies, senyor Costa.

Recorde als il·lustres diputats que per a esta present consideració és necessària la majoria absoluta.

Senyories, comença la votació. El resultat de la votació és de 35 vots a favor, 44 en contra, cap abstenció. Queda rebutjada la presa en consideració d'esta proposició no de llei.

Senyories, s'alça la sessió. El pròxim Ple és a les dotze i quart.

(S'alça la sessió a les 11 hores i 47 minuts)

