Ple de les Corts Valencianes realitzat el dia 25 de novembre de 2009. Comença la sessió a les 13 hores i 24 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 59.

Designació d'una senadora en representació de la Comunitat Valenciana

La senyora presidenta:

S'obri la sessió.

Punt únic: designació d'una senadora en representació de la Comunitat Valenciana.

Té la paraula la secretària primera, que procedirà a la lectura de la proposta de designació de candidats i suplents i, també, del dictamen de la Comissió de l'Estatut dels Diputats.

Senyora secretària primera.

La senyora secretària primera:

«La Comissió de l'Estatut dels Diputats i les Diputades, en la reunió del dia 6 d'octubre de 2009, de conformitat amb el que hi ha disposat en l'article 6 de la Llei de la Generalitat valenciana 3/1988, de 23 de maig, de designació dels senadors en representació de la Comunitat Valenciana, ha acordat, a la Mesa de les Corts Valencianes, elevar dictamen favorable amb relació a les propostes de candidats presentades pel Grup Parlamentari Socialista, candidat titular, Leire Pajín Iraola; candidat suplent, José María Ángel Batalla, per entendre que reunix els requisits exigits en l'article 4 de la llei referida.

»Palau de les Corts Valencianes. València, 6 d'octubre de 2009. »

La senyora presidenta:

Comunique a les seues senyories que cada diputat o diputada podrà escriure en la papereta, com a màxim, un nom i un suplent, segons ell que figura en el dictamen de la comissió.

En conseqüència, se consideraran nul·les les paperetes que duguen alguna ratllada, consignen noms no proposats per a candidats pels grups parlamentaris o no apareguen en qualitat de candidat i suplent, o aparega un candidat sense el suplent corresponent o un suplent sense el corresponent candidat.

La votació és secreta. Se efectuarà mitjançant papereta. Votaran els diputats i diputades per ordre alfabètic; després, el Consell, i, finalment, la Mesa.

Senyora secretària.

(La senyora secretària primera crida els diputats i les diputades per ordre alfabètic perquè depositen la papereta en l'urna)

Anem a procedir a l'escrutini.

(La senyora presidenta llig cadascuna de les paperetes depositades en l'urna)

Mentres se compten els vots, comunique a les seues senyories que, tal com va acordar la Junta de Síndics, a continuació, immediatament una volta finalitze este ple, en la sala B de comissions, se constituirà la Comissió Especial per a l'Estudi de la Violència de Gènere de la Comunitat Valenciana.

El resultat de la votació és 38 vots a favor de la senyora Leire Pajín Iraola i, com a suplent, el senyor José María Ángel Batalla i 56 vots en blanc. Per tant, queda proclamada senadora de la Comunitat Valenciana la senyora Leire Pajín Iraola.

(aplaudiments)

i com a suplent. , i, com a suplent, el senyor José María Ángel Batalla.

(Aplaudiments)

Enhorabona als dos designats per esta cambra.

I Les Corts informaran la presidència del Senat de la designació de la senadora i suplent, i farà entrega de forma immediata de les credencials d'esta cambra.

És closa la sessió.

(La senyora presidenta colpeja amb la maceta)

(S'alça la sessió a les 13 hores i 40 minuts)

