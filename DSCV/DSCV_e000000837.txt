Ple de les Corts Valencianes realitzat el dia 29 de novembre de 2006. Comença la sessió a les 10 hores i 42 minuts. Presideix el Molt Excel·lent Senyor Julio de España Moya. Sessió plenària número 98. Primera reunió.

Proposició de llei de proposta de nou Reglament de les Corts Valencianes, presentada pel Grup Parlamentari Popular (RE número 53. 031, BOCV número 229). Esmena a la totalitat amb text alternatiu, presentada pel Grup Parlamentari Socialista (RE número 54. 716, BOCV número 240).

El senyor president:

S'obri la sessió.

Bon dia, il·lustres diputades, il·lustres diputats.

El senyor president:

Comencem el ple amb el debat del primer punt de l'ordre del dia, debat de totalitat de la Proposició de llei de proposta del nou Reglament de les Corts Valencianes, presentada pel Grup Parlamentari Popular, registre d'entrada 53. 031,

Butlletí Oficial de les Corts

229, esmena a la totalitat amb text alternatiu presentada pel Grup Parlamentari Socialista.

Per a la defensa de l'esmena a la totalitat, té la paraula il·lustre diputat senyor Antoni Such.

El senyor Such Botella:

Moltes gràcies, senyor president.

Comparec per a donar compte de l'esmena a la totalitat que el Grup Parlamentari Socialista ha presentat respecte a la proposta de reglament que presenta el Grup Parlamentari Popular.

(El senyor president colpeja amb la maceta)

El senyor president:

El senyor Such Botella:

gràcies, senyor president-, que la filosofia que engloba tota l'esmena a la totalitat va en la línia de fer que este parlament siga realment on es discutisquen les qüestions, on es discutisquen les necessitats i, sobretot, els anhels dels valencians. Creem que ha de ser el que inspire tota la reforma del reglament i sobretot el que done llum perquè este parlament siga realment el centre de la vida i l'activitat política de la nostra comunitat.

Avui, per desgràcia, podem vore com durant esta legislatura això no ha sigut possible. I entenem que cal fer una reforma amb profunditat que permeta almenys que ací en este parlament es puguen parlar les coses que interessa en cada moment i que estes Corts puguen donar compte de propostes de resolucions sobre els problemes més immediats i sobretot sobre els problemes reals dels valencians.

Avui estem patint, esta legislatura, com les decisions reals no es prenen ací, com en este parlament no es discutix sobre les qüestions que importa a la gent. Podem vore, i un gran exemple és el mateix ordre del dia que hui anem a debatre ací en estes Corts. Eixe ordre del dia que reflectix que, després d'esta discussió, anem a parlar de temes que fa exactament dos anys i tres mesos que van ser registrats a esta cambra.

Estes Corts no poden anar dos anys i tres mesos per darrere del que és la realitat social. No poden anar dos anys i tres mesos i no poden tardar este temps per a debatre i sobretot per a prendre decisions i resolucions al respecte. En este sentit, volem que el parlament siga l'eix fonamental de la discussió política, a l'igual que s'ha fet a nivell de l'Estat, on totes les decisions es treballen en el parlament, on s'ha tornat a la vida parlamentària el que és la presa de decisions fonamental i no fora de la vida parlamentària. Si realment som la cambra que representem la voluntat popular del poble valencià, creem que també hem de ser els qui prenguem les decisions.

En esta esmena a la totalitat, per tant, va englobada tota esta filosofia, fer un parlament àgil, fer un parlament modern, fer un parlament on realment es discutisca sobre el que els ciutadans i ciutadanes de la nostra comunitat estan parlant dia a dia. I per això hem fet tota una sèrie de propostes que considerem importants de cara a millorar açò. Repetisc, no és possible que parlem de coses de fa dos anys. I tenim pendents coses de fa dos anys també, temes urgents, com l'accident del metro de Picanya, que encara no s'ha pogut donar compte en esta cambra i sobretot donat que hi ha una petició per part del Govern de compareixença urgent perquè es poguera fer. Inclús demanant el mateix Govern comparéixer per explicar l'accident de Picanya no hem pogut vore encara esta cambra, no hem pogut vore ni conéixer quins són els motius que van produir aquell accident. I així ens ha anat, així ens ha anat, sense poder prendre decisions ni resolucions al respecte.

Nosaltres hem presentat una esmena a la totalitat que comporta, com no pot ser d'una altra forma, més mecanismes de control al Consell. Mire, hem eliminat les preguntes del grup que sustenta el Govern en el control del mateix govern. Nosaltres creem que si hem d'exercir realment la tasca de control i de fiscalització, el grup que sustenta al Govern no fa eixa tasca. I, per tant, és una forma molt clara i evident d'autobombo i sobretot de fer perdre el temps als qui realment sí que han de prendre la iniciativa per a poder exercir el control del govern.

Hem incorporat, d'una forma clara i evident, nous drets dels diputats, però també deure's. Hem fet tot un capítol important en matèria de transparència.

(El senyor president colpeja amb la maceta)

Nosaltres creem que la transparència és fonamental, perquè el que hem pogut vore fins ara és que inclús diputats o persones que han sigut diputats que han fet les seues declaracions en esta cambra resulta que han mentit i no ha passat absolutament res. I puc referir-me clarament a les declaracions del senyor Fabra o a les declaracions de l'alcalde de Torrevella, el senyor Hernández Mateo. I no ha passat absolutament res.

Avui estem en una lluita per la transparència en estes Corts, estem en una lluita important perquè es puga conéixer i que els ciutadans puguen tindre confiança en els seus representants públics. Eixa deu ser una lluita de tots els demòcrates, no sols d'uns grups parlamentaris front a altres sinó de tots i ha de ser un compromís. Hem establert un mecanisme que considerem que és l'adequat, en el que a part de la declaració d'activitats i de béns, que han de ser públiques, també incorporem les declaracions de la renda perquè tot el món sàpiga quins són els ingressos, a quant ascendeixen els ingressos i si ha hagut un increment econòmic substancial i a què es deu eixe increment econòmic substancial. Així mateix, hem posat l'obligatorietat de la seua publicació en el

Diari Oficial de la Generalitat.

Hem incorporat, també, elements nous, com és el tema de les comissions d'investigació. Les comissions d'investigació que considerem necessàries perquè es puga fer la gestió de control eficaçment i sobretot perquè davant de succeïts o fets importants es puga investigar què ha passat, es puga posar límits i mesures i que no torne a passar mai més. Hi ha dos tipus de comissió d'investigació, una que és la tradicional i una altra que és l'excepcional, que han de signar un nombre determinat de diputats, que és un terç en este cas del nombre de la cambra, i que sols se'n pot presentar una a l'any. En este sentit, considerem que és suficient per al que són els elements i els succeïts més importants i sobretot perquè seran d'obligat compliment, i per tant, caldrà convocar-se de forma obligatòria esta segon sol·licitud de comissió d'investigació.

Nosaltres hem fet una aposta clara i evident, com no pot ser d'una altra forma també, perquè els diputats puguen conéixer i puguen anar a tot tipus d'empreses públiques, mercantils, fundacions, administracions públiques que estiguen finançades majoritàriament pel Consell o que estiguen executant serveis públics que hagen sigut delegats per part de la Generalitat Valenciana. Avui això és impossible. Avui ens trobem amb l'obscurantisme més clar i evident i és que és impossible conéixer documentació de determinades empreses públiques regides pel seu caràcter mercantil adduint allò que són empreses i que, per tant, no poden tindre l'accés. Nosaltres considerem del tot intolerable que els diputats no puguen accedir a la documentació de tots aquells que estan rebent majoritàriament recursos públics per a fer una fiscalització eficaç, clara, evident i transparent del que és la utilització dels recursos públics.

En este sentit, hem ampliat a fundacions, a empreses, institucions, com no pot ser d'altra manera, tota l'administració central de la Generalitat Valenciana amb l'obligació d'entregar la documentació i sobretot de rebre la visita i la presència dels diputats que així ho requerisquen.

Hem apostat, a l'igual que ho fa el Partit Popular, pel tema d'acabar amb el transfugisme, d'una forma clara i evident, amb alguna matisació que espere que siga possible acordar, perquè s'eliminen moltes de les prerrogatives que tenia el Grup Mixt. I nosaltres considerem que, en tot cas, el Grup Mixt és un grup parlamentari que es compon, que no reunix uns determinats requisits i, per tant, ha de tindre almenys els mateixos drets que la resta de grups parlamentaris.

Hem fet una aposta clara també per vitalitzar el que són els treballs en comissió. Avui podem vore com el treball de comissions depén únicament i exclusivament de l'impuls o la paralització que aquell grup parlamentari majoritari vulga donar-li al treball de les comissions. Ens trobem amb casos paradoxals i és que hi ha comissions que no s'han reunit mai. I això en un parlament, en el que hi ha molts temes per a poder parlar, no es pot permetre.

Nosaltres hem fet que per a les comissions, al principi del període de sessions, es fixe un calendari de treball de forma que hi haja certesa de les seues reunions i, almenys de forma obligatòria, ha d'haver una reunió de cada comissió almenys una vegada al mes. Si volem donar-li potència legislativa, potència de control, si volem donar efectivitat a les comissions, almenys hem de fixar calendari, ha d'haver obligatorietat de reunir estes comissions. Perquè el que no seria assumible és que li donàrem major competència, com se li dóna inclús en el document que planteja el Partit Popular, però que no haguera certesa de possibilitat de reunions d'estes comissions per al seu treball.

Per tant, estem agilitzant la vida parlamentària, estem fent que tots els òrgans de la cambra puguen realment exercir la seua funció i la seua tasca. Estem d'acord que les preguntes orals normals vagen a comissió. Amb això estem d'acord i ho podem compartir. Però el que hem de compartir també és que eixes comissions han de tindre reunió obligatòria, no quan l'impuls del grup majoritari vullga donar-se o vullga paralitzar-se, perquè si no caiem en la mateixa incertesa i inclús pot haver consellers que no contesten mai a les preguntes orals o que puguem tardar dos anys i mig, com estem tardant avui, per a vore proposicions no de llei que estan registrades en aquesta cambra. Nosaltres creiem que açò és fonamental. Cal donar-los certesa a eixes comissions.

Així com també hem apostat clarament que els ordres del dia es fixen en funció de l'interés dels grups parlamentaris i no d'allò del registre d'entrada, que servix per a uns i per a altres moltes vegades no servix. En eixe sentit creguem que tant les preguntes, tant les proposicions de llei, tant les proposicions no de llei com interpel·lacions i sol·licituds de compareixença han d'estar al dia. I al dia vol dir que cada grup parlamentari, amb una distribució justa i equitativa, com es fa al Congrés dels Diputat, inclús al Senat, puguen disposar de les seues iniciatives que volen que es puguen discutir en el ple. En este sentit creem que això va a afavorir d'una forma clara i evident el que volia jo dir abans en la filosofia que ha d'englobar tota la reforma del reglament. I és que fem d'estes Corts un lloc on es parle de l'actualitat, on es parle de la realitat i on puguem donar resposta clara i evident al que són les necessitats de la societat valenciana.

Hem apostat també per ampliar la Mesa de les Corts, és una proposta que també fem. Volem que quan major representativitat dels grups parlamentaris hi haja en la Mesa i en la seua presa de decisions, més compartides estaran les decisions i sobretot més acordades i amb més coneixement de la realitat prendrà les decisions la Mesa. La Mesa, finalment, és l'òrgan que gestiona, l'òrgan que governa estes Corts, el que ha de donar sentit comú, el que ha de fer possible que es parle d'actualitat i el que ha de fer possible, almenys amb un cert consens, que es puga governar d'una forma normalitzada esta cambra.

Hem retallat temps tant en les preguntes d'urgència com en les interpel·lacions i les compareixences, així com en la contestació als recursos, així com també en la contestació del Govern a les preguntes que es fan per escrit. Creiem que retallant temps tots guanyem en actualitat i tots fem la nostra tasca de control parlamentari molt millor del que s'havia estat fent.

Així també, retallem temps en allò que són les intervencions en el parlament, perquè estem convençuts que es pot dir exactament el mateix o almenys el que és principal dels missatges, en compte d'en 15 minuts en 10, per a fer efectiu allò que és el posicionament.

He de dir que hem incorporat, hem modificat allò que són les comissions; hem incorporat a allò que són les comissiones permanents legislatives, la comissió del desenvolupament estatutari, que amb un procediment especial del tipus de la comissió que va elaborar l'Estatut, podrà acordar en la seua ponència arribar a posicions en comú, arribar a acords, transaccionar i acceptar esmenes. Hem incorporat clarament eixa comissió perquè creiem que el desenvolupament de l'Estatut és un element substancial i fonamental; a la vegada, també, creguem que eixes lleis es mereixen un nivell de debat distint, pel que suposa realment de nous drets, de noves possibilitats d'avanç, tan competencial com a nivell de drets i llibertats dels valencians i valencianes. Considerem, en eixe sentit, que és fonamental.

Hem incorporat també un element que hem estat apostant durant molt de temps, i és l'oficina pressupostària, que estarà depenent de la secretaria general de les Corts Valencianes; una oficina pressupostària que tindrà al dia el nivell d'execució pressupostària de cada una de les línies, partides i seccions del pressupost de la Generalitat Valenciana; que haurà d'emetre de forma obligatòria dictàmens perquè els diputats puguen conèixer com i de quina manera s'estan gastant els diners del valencians i que puga fer efectiu, realment, el coneixement de com evoluciona eixa execució pressupostària.

Eixa oficina pressupostària és un dels elements claus importants que nosaltres incorporem també a allò que és el nou Reglament de les Corts. Hem intentat fer, en definitiva, una proposta al reglament moderna, avançada, que s'adapta clarament als últims reglaments aprovats en determinades comunitats autònomes; que s'adapta clarament a allò que és l'acord que, a nivell del Congrés dels Diputats, hi ha entre la majoria dels partits polítics; que també s'adapta clarament a determinades reformes de reglaments que s'acaben d'aprovar últimament.

En eixe sentit, creem que és una bona proposta, que va a millorar molt el funcionament; va a fer que este funcionament no puga estar limitat per allò de «propuesta inconveniente con valoración de tipo jurídica, personal, etcétera», que el Partit Popular és molt donat a dir de la resta però que a ells no se l'apliquen normalment quasi mai -que poden fer tot tipus de valoracions- i les seues no compten i les de la resta sí, limitant la capacitat de control i de fiscalització del Govern de la Generalitat.

No queda massa temps ja per a poder seguir; jo crec que ara, amb la discussió podrem entrar en algunes coses més al detall, però per últim.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta:

Vaja finalitzant, per favor.

El senyor Such Botella:

. creiem que, un reglament de les Corts ha de ser un reglament acordat i consensuat; que les regles del joc han de ser acordades entre tots, perquè tots puguem estar conformes i d'acord en eixes regles del joc.

Que haver presentat una proposta de forma unilateral,

, com s'ha intentat ací, en esta cambra, creiem que no és la millor manera de fer que estem tots satisfets amb les regles del joc d'estes Corts.

En eixe sentit, nosaltres els citem a un ample diàleg, a un ample acord i, si cal retornar a la discussió, perquè -avui hi ha textos concrets- puguem arribar a consensuar i d'acord amb nosaltres, li hem de dir al Partit Popular que estem en la màxima de les disposicions.

I per últim, no entenem, de veres, quan una de les premisses de la discussió de l'acord amb el tema del reglament era que no es podien modificar les regles del joc dins d'una mateixa legislatura, quina és la voluntat i per què -i ho hauran d'explicar- vol el Partit Popular que este nou reglament que de forma unilateral presenta, entre en vigor l'1 de gener. No podem entendre'l.

La senyora vicepresidenta primera:

Senyor Such, per favor.

El senyor Such Botella:

. I volem demanar les explicacions adequades perquè puga tothom conéixer-lo. Nosaltres hem incorporat una esmena en eixe sentit que volem que entre en vigor l'1 de juny de l'any 2007, una vegada s'hagen produït les eleccions, i que eixes noves regles del joc s'apliquen en la nova legislatura i no modificant allò que és la legislatura en estos moments.

Gràcies.

La senyora vicepresidenta primera:

Moltes gràcies, senyor Such.

(Aplaudiments)

Té la paraula, per a torn en contra, en representació del Grup Parlamentari Popular, l'il·lustre diputat senyor Maluenda.

El senyor Maluenda Verdú:

Molt excel·lent senyora presidenta, senyories.

Bé, el Grup Parlamentari Socialista, en boca del senyor Such acaba d'admetre per la seua exposició, que no tenien arguments ni fonament per a presentar un text alternatiu a la nostra proposta de nou reglament.

Perquè en realitat, senyories, l'única cosa que el Grup Parlamentari Socialista ha fet ha sigut demorar i trencar el consens. Cal recordar que se va nomenar una ponència per a treballar en esta qüestió i en el mes de setembre van abandonar la ponència els membres del Grup Socialista i ja no van tornar mai més.

Per tant, hi havia eixa intenció clara de demorar la reforma i que no se duguera a efecte, però ara ho han demostrat, perquè quan havien pactat. quan s'havia produït el debat de presa en consideració, s'havia obert un termini d'esmenes, va vindre el senyor Such a demanar-nos que ampliàrem novament eixe termini, cosa que feia perillar el que se poguera aprovar dins d'este període de sessions.

Però, no obstant això, va haver un pacte de cavallers, un enteniment -millor dit- que no hi haurien esmenes de totalitat i nosaltres van concedir eixe aplaçament, eixe termini nou fins al dia 21 de novembre, per a presentar les esmenes i ho van firmar el senyor Oltra, el senyor Such i este servidor de vostés.

I què va ocórrer? Bé, que han trencat eixe pacte; sorprenentment mos han presentat una esmena de totalitat però sense arguments. Perquè, senyories, eixa esmena de totalitat amb text alternatiu se referix a una proposta del Grup Parlamentari Popular que té 176 articles; doncs d'eixos 176 articles, el Grup Parlamentari Socialista n'ha copiat literals 129; 129 literals. I després en veiem ahí 35 que arrepleguen gran part dels nostres articles i fan modificacions puntuals; és a dir, que eren propis d'esmenes de modificació o d'esmenes d'addició, segons el cas.

Per tant, senyories, no hi havien arguments; sí que hi ha 12 articles de nou encunyament, que plantegen diverses propostes que nosaltres no teníem en el projecte; que algunes són discutibles, algunes; altres són de riure. Ho dic amb tota sinceritat; són de riure, perquè és de vergonya el que el Partit Socialista planteja en alguns d'eixos articles.

Senyories, diu en un moment: «Tots els diputats tenen els mateixos drets». Però després, quan se referixen a les preguntes, diuen: «Els diputats presentaran preguntes a excepció dels que pertanyen al grup que sustente el Govern». Doncs és mentida; no tenim els mateixos drets els diputats; és mentida. Volen que la cambra siga transparent, que siga àgil, senyories, i sap el que fan? Diuen en l'article 171: «Les iniciatives, proposicions de llei que se referisquen a qüestions que són competència de l'Estat, només podran incloure's en l'ordre del dia, si tenen el recolzament de dos terceres parts de la cambra»; és a dir, de l'AVE no parlem, de la seguretat ciutadana no parlem, d'aquelles qüestions que són responsabilitat del Govern d'Espanya, el Grup Parlamentari Socialista -que diu que és progressista i demòcrata- vol bloquejar-lo, senyories, vol bloquejar-lo.

Llisquen les seues senyories l'article 171 i voran com tenim raó en el que estem dient; i no se'ls cau la cara de vergonya. Després venen ací a la trona i diuen una sèrie de coses que no tenen cap sentit, perquè després, pels propis actes els coneixem; i els actes són que fan sempre el contrari d'allò que prediquen.

L'article 171: «Aquelles iniciatives que afecten les competències que són del Govern d'Espanya, perquè vagen a l'ordre del dia, requeriran el recolzament de dos terceres parts de la cambra»; en este cas actual serien 66. Necessàriament, el Grup Parlamentari Popular i el Grup Parlamentari Socialista haurien de fer-ho. -Sí, llisca-ho, llisca-ho, que a la millor no ho ha repassat-.

Bé, després. Bé, contradiccions n'hi ha moltíssimes, perquè han volgut improvisar un text alternatiu que no tenien pensat presentar i es troben en eixa situació.

L'article 18 és una novetat perquè modifica el nostre article 19 per adoptar el tràmit de declaració d'interessos inherents a allò que vostés vénen defensant; que vénen defensant però que no vénen fent i, encara no els he vist jo repartint eixes declaracions de renda i d'interessos a ningú; encara no els he vist jo repartir-les.

Mire, el temps que proposen està en contradicció a més, amb el seu article 7 de la seua proposta; en contradicció, per què? Perquè diuen que és condició

per a accedir a la condició plena de diputat, el haver presentat la declaració de béns en la forma que vostés estipulen.

I sap el que diuen a continuació? Fixe's quina perla, quina contribució! Diuen: «Una volta s'haja pres possessió, es tindrà un mes per a presentar-les». En què quedem? És condició

per a accedir a la condició plena de diputat o quan ja portem un mes exercint de diputat, que hem elegit el president de la Generalitat, que hem elegit la Mesa de les Corts, resulta que és quan cal presentar la declaració? Contradiccions totals.

Article 18. 1; tornen a repetir l'obligatorietat de la presentació de les declaracions per a adquirir la plena condició de diputat; tornen a dir el mateix. Per tant, repetisc el que he dit abans.

Article 30: «Tots els grups parlamentaris gaudixen d'idèntics drets». Pareix

, ja ho he dit abans; però no. És que és mentida; és mentida, perquè en l'article 160 impedixen que els diputats d'una banda puguen presentar preguntes i així establixen la figura de diputat de primera i de diputat de segona.

Article 31; amplien la Mesa. Bé, aquí està el gran engany; este es

. Això són vendre-li favors o aproximar-se a Esquerra Unida: «Aneu a tindre representació en la Mesa». I diu: «De dos vicepresidents se passarà a tres; de dos secretaris a tres».

No obstant això, no modifiquen la forma d'elegir-los, senyories, no modifiquen la forma d'elegir-los; i quina és la conseqüència de no modificar la forma d'elegir-los? Doncs mire, que Esquerra Unida se quedaria, se quedaria sense representació; Esquerra Unida se quedaria sense representació. Faça el compte, faça. dividisca entre dos i faça un estat comparatiu; i pot fer-ho perfectament amb el que hi ha ara en la cambra. Esquerra Unida se quedaria sense representació en la Mesa. Això és

i vostés no ho saben. Tant no ho saben, que després, quan parlen de la Junta de Síndics, diuen: «Necessàriament, en la Junta de Síndics haurà d'estar el president, un vicepresident i un secretari»; tres membres. Si vostés han ampliat la Mesa a set, tres membres no representen la majoria de la Mesa, per tant no poden prendre cap decisió. Clar, però és que vostés saben que allò d'augmentar la Mesa a set és un engany per a obtindre els favors d'Esquerra Unida, i sabem que, com no han modificat -perquè no els ha interessat modificar-ho- la forma d'elecció, quedarà tot igual: els dos grups majoritaris tindran els set representants en la Mesa, i Esquerra Unida se quedarà fora.

Però he de dir també que és significatiu el canvi d'actitud que el Partit Socialista ha tingut amb açò, perquè al llarg de sis legislatures, cada volta que hem parlat de reformes del Reglament i cada volta -que sí ha sigut coherent Esquerra Unida; sempre ha demanat l'ampliació de la Mesa- sempre s'han negat; sistemàticament s'han negat. Per tant, ara, doncs, saben vostés perquè volen canviar d'opinió; però només d'opinió, no de fet. És a dir, que una cosa és predicar i una altra cosa és donar blat.

L'article 40: en este article tenen una perla. O bé no se'n recorden ja que en l'article 31 han ampliat la Mesa o en el bloc que acabe d'explicar-los.

En l'article 46. 54 i 57 són més importants perquè si no el temps s'esgota, proposen la creació de comissions no permanents de seguiment. Diuen que tenen per objecte el control específic de determinades actuacions i polítiques públiques del Consell. Quina novetat és esta? És que no ho fan ja totes les comissions de la cambra? És que no són totes de seguiment? Si el seguiment està més en funció d'iniciatives que siguen capaços de presentar els grups que dels òrgans que se creen. És que no hi ha suficients òrgans? A més, diuen «de seguiment»; «de seguiment», és que de seguiment de la política de la Conselleria d'Infraestructures està la comissió pertinent, que és la d'Obres Públiques; de l'actuació del Consell en matèria d'educació, de cultura i esport està la Comissió d'Educació i Cultura; per al seguiment de la conselleria en les actuacions en matèria d'Hisenda està la Comissió d'Hisenda i Pressupostos. Però bé, vostés van a la de vostés.

Article 68: «De l'ordre del dia»; esta també és una perla. Diu: «El president de les Corts garantirà la inclusió d'iniciatives de tots els grups per al seu debat en els plens». Ha de garantir el president que en tots els plens hagen punts de totes.

Primera: el que han de fer els grups és presentar iniciatives; si no tenen tots iniciatives en disposició, per molt que vulga el president, no pot fer-ho. Però és que a més, la contradicció és que a continuació diuen: «L'ordre del dia s'elaborarà per acord de la Junta de Síndics». Encara que el president vulga incloure aquelles iniciatives que estiguen en disposició, si la Junta de Síndics diu que no, és que no. El que jo els dic, que ho han fet de pressa i corrents, perquè no pensaven presentar un text alternatiu i, com ho han decidit han hagut d'anar a la carrera.

Article 75. En este article han volgut incorporar una novetat i se contradiuen altra volta. En l'article 27 seu, que és còpia literal del 25 nostre, dedicat als diputats no adscrits, diuen en el punt 5: «Els diputats no adscrits gaudiran només dels drets reconeguts reglamentàriament als diputats individualment considerats». Totalment d'acord.

En l'article 25 entra en contradicció quan en el punt 4 reconeix el dret del diputat no adscrit a intervenir en els debats de rellevància especial. Que no sé el que és això, això és molt subjectiu. Però, en qualsevol cas, he d'entendre que en els debats eixos més importants ha d'intervindre el diputat no adscrit. En què quedem? O és que volen que els 89 diputats puguen intervindre en eixos debats? Contradicció clara.

Article 80. En este article han copiat del nostre els tres primers punts i part del quart, al qual afegixen de la seua collita el final del paràgraf. Precisament per això entren en una contradicció de

. Anem a vore. Punt 4, primera frase: «El vot dels diputats és personal i indelegable». Aixina ho diuen vostés, aixina ho diem mosatros. Però a continuació, en eixe mateix paràgraf diuen que se podrà delegar el vot en una situació. les diputades que estiguen en situació de permís parental, etcètera. Però en què quedem? El vot és personal i indelegable o és delegable? Posen-se d'acord. Hi ha una altra solució més fàcil, que és la que mosatros plantegem en la nostra proposta, i és reconéixer el dret a l'exercici del vot de les diputades que estiguen en permís, o diputats, que estiguen en permís parental o en situació de llarga malaltia. I és adoptar el sistema de videoconfèrencia perquè puguen votar. Però això de delegar el vot? Això! Ja em diran com se pot fer? A part que és una contradicció en el començament del punt.

De l'oficina pressupostària. Si estes Corts ja tenen una oficina pressupostària! La presidix el senyor Jesús Ros, a més ho fa perfectament bé, i sent perjudicar-lo, però sap que li ho he reconegut en privat moltes voltes, ho fa molt bé vosté al front d'eixa comissió. No volguera perjudicar-lo, però ho he de reconéixer. Eixa comissió és la que fa el seguiment dels pressupostos, és la que rep les liquidacions que periòdicament fa el Consell. A més, a més, jo crec que vostés han soltat la idea i a més no han sabut desenrotllar-la o no han volgut desenrotllar-la, perquè ni diuen com se constituïx, qui la constituïx, com funciona. No, no. Només se crea tal que estarà baix la direcció del secretari general.

Article 113. Una altra novetat que és antiestatutària. Pretenen reconéixer drets als ajuntaments a la iniciativa legislativa, cosa que l'Estatut no fa. Aixina de clar. L'Estatut, que vosté ha sigut coparticipant de la redacció amb mosatros i que han votat favorablement.

Article 115 a 133, del procediment legislatiu. Bé, aquí han fet una proposta confusa, llarga, que no hi ha qui l'entenga. Mosatros som partidaris, i aixina està en el text de mosatros, d'agilitzar el procediment legislatiu i que no se repetisca en el ple el mateix debat que ja s'ha fet en les lleis en comissions. I ho tenim molt fàcil. Sempre s'ha de fer un debat de totalitat, hi haja esmena de totalitat de devolució o text alternatiu o no l'haja. Sempre un debat de totalitat. Si hi ha esmenes de totalitat, se voten; i si no hi ha esmenes de totalitat, se fixa posició. Després va a comissió i la Mesa de la comissió pot assumir el paper de la ponència, perquè hi ha projectes que són molt simples i com el paper de la ponència només és ordenar les esmenes per a preparar l'informe que se puga debatre en comissió, estem estalviant reunions de la comissió per això. Una volta acabat el debat en comissió, que se faria com ara, se trasllada al ple. I en el ple se tindria l'oportunitat d'una sola intervenció. Que vostés també finalment s'agarren a eixe punt de mosatros, una sola intervenció per grup per a fixar posició respecte del dictamen o per a defensar les seues esmenes.

Però, clar, entre eixe primer pas i l'últim han creat una sèrie de passos que el parlament ja no fa falta per a res. Diuen: «15 dies de termini per a presentar esmenes de totalitat». Bé. Després: «15 dies per a presentar propostes de compareixences de representants de la societat civil». Per cert, aquí estan els representants de la societat civil, estan aquí en tot este arc, estan els representants de tota la societat civil valenciana. 15 dies per a presentar propostes perquè compareguen, perquè compareguen, i després, quan hagen comparegut, 15 dies més per a presentar esmenes parcials. I després nomenament de la ponència, debat de la ponència, presentació de propostes transaccionals possiblement per part de la ponència. O siga, senyories, per fer-ho, per acabar prompte. Una llei se pot tirar tot un període de sessions sense que haja conclòs la seua tramitació. Per tant, això no és agilitzar, això és col·lapsar.

Altra novetat confusa és la del 132, la retirada dels projectes de llei, de les proposicions de llei, que per ahí s'han embolicat un poquet, en uns moments parlen de la presa en consideració i en altres se permet que se puga retirar fins al moment últim de la votació final, la qual cosa no és possible.

Article 135 i 136. Estos articles són contradictoris amb els altres articles de la seua proposició. Però especialment el 135 és a més contradictori amb el que determina l'article 26 de l'Estatut d'autonomia, en allò que es referix al dret a la iniciativa legislativa, perquè vostés anul·len ni més ni menys que el dret a la iniciativa legislativa del Consell de la Generalitat. Diuen que en aquelles iniciatives de desplegament de l'Estatut d'autonomia només tindran possibilitat de presentar iniciatives els grups parlamentaris. O siga, que el Consell ja no toca res en esta bola, el Consell de la Generalitat ja eixe dret a la iniciativa legislativa que li concedix la nostra Constitució i el nostre Estatut d'Autonomia vostés aquí se'l carreguen d'un colp de ploma.

L'article 139, que és procediment especial pressupostari, que és còpia del nostre 127, en els punts 1, 2, 3 i 4; però és incomplet, senyories, és incomplet perquè després ja no incorporen, igual que han fet en les iniciatives legislatives, les comuns, ja no incorporen com ha de fer-se el debat en el ple, ja no incorporen tampoc el sistema de votació. O siga, han volgut copiar part de l'article nostre i s'han deixat el final, no sé si per error o per intenció.

I les preguntes? Bé, abans ja mos hem referit a les preguntes. Resulta que les preguntes estan d'acord que les ordinàries vagen a comissió, molt bé. Però aquí arbitren un sistema per a bloquejar el possible control, que també té obligació de fer el grup majoritari respecte del Govern; control i impuls perquè la missió del parlament és, a més de legislar, controlar i impulsar l'acció del govern. I el control i l'impuls se fa mitjançant la presentació de preguntes orals o escrites. No, eixe dret queda retallat. Diputats de primera, diputats de segona, senyories.

Ah! , i una altra perla. El Consell té l'obligació de contestar.

La senyora vicepresidenta primera:

Senyor Maluenda, vaja finalitzant.

El senyor Maluenda Verdú:

. -acabe, senyora presidenta-, el Consell ha de contestar al diputat de l'oposició de forma que ells vullguen, o siga és «contestación al gusto», com això de les truites. Ha de ser de forma precisa i sense admetre respostes genèriques. Volen contestacions com a vostés els agraden. Mire, vosté pregunte com vullga, que el Consell contestarà com crega.

Acabe, senyora presidenta.

Article 166. En les preguntes especials d'urgència mosatros hem dit que són les úniques que se faran en ple, les que van de temes de caràcter de política general a esmenes del Consell. I vostés diuen, sí, durant 90 minuts. S'inventen el sistema de les interpel·lacions -que ja tindrem temps de parlar-, que és una bona idea el sistema de les interpel·lacions, però no han sabut, no han sabut redactar o no han sabut desplegar-ho, i hi ha una confusió entre el que són els terminis per a les interpel·lacions ordinàries i els d'urgència. Aplega un moment que les ordinàries se mengen els terminis per a les d'urgència. O siga, ahí tenen un desgavell que ja tindrem temps de discutir.

Però, què és el que diuen? Per a què volen inventar eixe sistema d'interpel·lacions d'urgència -que mos pareix molt bé, que estem disposats a aplegar a un acord en eixe aspecte-, si després diuen que se destinaran 90 minuts a les preguntes especials? O siga, esta vesprada, si estiguera en aplicació el reglament, des de les quatre i mitja fins a les set i mitja, fins a les set i mitja, estaríem contestant preguntes, estaríem contestant preguntes.

Per tant, anem a vore què és el que passa. Perquè és que és, vine, torna, contesta.

La senyora vicepresidenta primera:

Senyor Maluenda, vaja finalitzant.

El senyor Maluenda Verdú:

. estem. , sempre se desborden per. -acabe, senyora presidenta-, a pesar del que s'assenyala. Quant faríem eixes interpel·lacions? Per la nit? A partir de les huit de les nit?

I, per últim, repetir-los, repetir-los el que he dit a l'inici. A mi me cauria, me cauria la cara de vergonya de vindre aquí a la trona a defensar una iniciativa que bloqueja els drets, ja no dels grups parlamentaris, els drets de les Corts Valencianes, que és la representació directa del poble valencià, a debatre, a discutir i a votar sobre qüestions que són competència de l'Estat. Això és el que fan vostés: eliminar eixe dret que té les Corts Valencianes, perquè diuen que tant sols podran anar a ple si estan recolzades per dos terceres parts de la cambra, 66 vots, senyories. De vergonya!

Moltes gràcies.

(Aplaudiments)

La senyora vicepresidenta primera:

Moltes gràcies, il·lustre diputat.

Per a rèplica veig que em demana la paraula, en representació del Grup Parlamentari Socialista, l'il·lustre diputat senyor Such.

El senyor Such Botella:

Moltes gràcies, senyora presidenta.

Bé, senyor Maluenda, ja veig jo que no té solució el tema. Açò no té remei. Vosté, o no ha volgut escoltar els arguments, o el primer que diu sempre quan intervenen els altres és que no tenen arguments.

Mire. Mire si hi ha suficients arguments per a presentar-li una esmena a la totalitat! Perquè vostés han fet menys retocs al que hi havia i no aporten absolutament res nou que puga possibilitar que este parlament tinga més agilitat, que es puga realment discutir d'allò que necessiten els valencians i del que pretenen els valencians. I sobretot no fa absolutament res per a evitar que allò que volem discutir es puga discutir, sinó que vostés seguixen

erre que erre

en un plantejament que jo crec que és vuitcentista, que és antic, i és que puguen evitar que una pregunta qualsevol, per un determinat judici o per una determinada qüestió no es puga vore en funció de qui governe. I jo ho entenc.

Mire, vostés no han avançat res més en este reglament i han entrat a vore les contradiccions, si hi havia contradiccions o no. Mire, respecte al que plantejava, que és el seu discurs sempre, això d'haver abandonat la ponència, jo no tic la culpa que vosté estiguera negociant i no tinguera autorització per a negociar. No tinc eixa culpa, no! Perquè vosté arribava a acords amb mosatros i després arribaven i el desautoritzaven. I per tant ja no sabíem amb qui estàvem parlant, si en un interlocutor autoritzat o en una persona que per bona voluntat estava allí intentant acordar alguna cosa que després no es podia complir. No tenim cap culpa, i li ho diguérem, i li ho diguérem.

Mire, i hem presentat l'esmena a la totalitat perquè és fals que en eixe document que nosaltres acordàrem, és fals que diguera en ningun lloc que jo no podia presentar o que el meu grup no podia presentar una esmena a la totalitat. I li vaig a dir més. Al seu portaveu li ho vaig dir, que anàvem a presentar una esmena a la totalitat. Si el seu síndic no li ho comentà a vostè, doncs bé, això és una altra qüestió, és incomunicació que tenen entre vostés. Però més clar aigua. I motius i arguments per a presentar una esmena a la totalitat n'hi ha de sobra.

Vostés no tenen cap intenció que estes Corts servisquen realment per allò que els ciutadans volen que servisquen. No tenen cap intenció. Ara s'ha agarrat vosté a allò de l'article 171 per a dir. Mire, li vaig a dir una cosa. No es tracta de coartada, es tracta d'evitar que este govern i vostés, que són uns plorons, permanentment utilitzen esta cambra que hauria de debatre els assumptes que afecten als valencians per a intentar permanentment posar en dubte una altra administració com la del Govern de l'Estat. I li vaig a dir més. Això està redactat tal qual està en el Reglament d'Andalusia, aprovat per vostés, està aprovat per vostés en Andalusia, està tal qual redactat. Ara bé, si el senyor Arenas ahir al senyor Camps no li va dir res, doncs evidentment no ho sabrà. Però també està aprovat pel reglament andalús, aprovat per unanimitat i aprovat per vostés.

Però mosatros d'això no tenim cap inconvenient, perquè volem que vostés parlen del que li done la gana. Ara, permeten vostés que també parlem nosaltres del que ens done la gana, almenys en defensa dels interessos dels valencians o almenys d'eixa part dels valencians que nosaltres representem.

Bé, és intolerable, senyor Maluenda, és intolerable que vosté vinga ací i diga que a què esperem a repartir les nostre declaracions. Això és prendre-li el pèl a la gent, i sobretot prendre-li el pèl a tots nosaltres. Vosté en compte de dir això ací hauria de recolzar que esta Mesa poguera publicar en la seua pàgina

les nostres declaracions. Que ho hem demanat! Recolze-ho! I si no vosté estarà mentint, i estarà enganyant i estarà falsejant la realitat! O siga, que este grup parlamentari ja ha presentat per escrit dient que es publiquen i que vostés s'estan negant, i que ara mos diga que les repartim! Però a qui enganya vosté? A ningú! No enganya a ningú, senyor Maluenda. I ja està bé! I ja està bé de dir mentires! Ja està bé de dir mentires en això!

Mire, hem plantejat una comissió de seguiment de determinades qüestions, i li vaig a dir quina. Si vosté s'agarra les propostes de resolució aprovades per esta cambra, aprovades per vosté en l'últim debat de política general, vorà que el 95% d'eixes propostes de resolució no s'han portat a terme, no s'han portat a terme, el 95% de les propostes de resolució que aprovem en estes Corts, el 95% de les proposicions no de llei que aprovem en estes Corts no es porten a terme. Perquè no hi ha ningú, ni vostés mateixos que se les solen aprovar, que porten a efecte el que són les decisions d'estes Corts. Ningú!

I li estem proposant una comissió de seguiment perquè avalue propostes de resolució, proposicions no de llei que ací s'aproven i que mai es complixen per inanició, inactivitat d'aquell que té l'obligació de complir-ho, que són vostés.

I si estem orgullosos -i estem orgullosos- és perquè possibilitem que els col·lectius, entitats i associacions ciutadanes puguen participar en comissió prèviament a la discussió d'esmenes. I ho hem incorporat en este reglament. I vostés no volen, vostés no volen. I ho diu aixina de clar i no passa res. Tots saben que vostés no volen i nosaltres sí que volem que puguen participar activament els col·lectius d'aquells que estiguen afectats per una acció legislativa d'esta cambra, almenys escoltar la seua opinió. Vostés no volen això.

I mire, hi ha llacunes importants en el seu document, que nosaltres hem intentat rectificar, per a fer açò més àgil, estes Corts, més adaptada a la realitat i a la necessitat dels valencians. I ho hem fet.

La senyora vicepresidenta primera:

Vaja finalitzant, per favor, senyor Such.

El senyor Such Botella:

. amb tota la bona voluntat. A vosté encara no l'he escoltat dir absolutament res de la necessitat del consens i de l'acord per a fixar les regles del joc, perquè el que vostés plantegen sempre és el millor, i això és paraula de Déu, i vostés ho fan aixina.

Però, jo li dic que les regles del joc imposades són un mal negoci, senyor Maluenda, és un mal negoci. Vostés imposaran les regles del joc perquè tenen majoria, ho han explicitat i van a fer-ho, amb total tranquil·litat, i no els cauran els anells per fer-ho, però jo li dic que aprovades les regles de joc d'esta cambra de forma unilateral, com vostés pensen, és un mal negoci per a tots.

Gràcies.

(Aplaudiments)

La senyora vicepresidenta primera:

Moltes gràcies, senyor Such.

Té la paraula el senyor Maluenda.

El senyor Maluenda Verdú:

Senyories.

En primer lloc, vaig a llegir el document que van firmar conjuntament el senyor Such, el senyor Oltra i jo, per a vore qui mentix, per a vore qui mentix.

«A la Mesa de les Corts, en la reunió .

(inintel·ligible)

ha aprovat la sol·licitud del Grup Parlamentari Socialista, Esquerra Unida-Els Verds i el Grup Parlamentari Popular l'ampliació del termini de presentació d'esmenes a la proposta del nou reglament, així com el següent calendari: ampliació del termini al 21 de novembre. Reunió de la comissió, recepció d'esmenes i nomenament de la ponència, 23 de novembre».

Si s'haguera deixat la possibilitat de presentar esmena de totalitat no és possible del 21 passar al 23, perquè hauria d'haver-se tramitat, haver-se publicat i haver-se convocat un ple. A més, només és la paraula del senyor Such, però a mi m'agradaria que se pronunciaren també la resta de persones que van participar d'eixe consens. El senyor Such va dir que no hi hauria esmena de totalitat.

Això ho va dir vosté, senyor Such.

Mire, l'únic que mentix és vosté. Té molta facilitat per a mentir i no sufocar-se, però jo. Señora, pida la palabra y contésteme.

La senyora vicepresidenta primera:

Per favor, senyories, un momentet.

El senyor Such ha donat les seues explicacions, s'han atés i ara les dóna el senyor Maluenda. Evidentment, cada u té el seu temps corresponent i per favor, facen el favor d'atendre el que està parlant, si són tan amables.

El senyor Maluenda Verdú:

Gràcies, senyora presidenta.

Jo és que no estic acostumat a gent tan maleducada.

Jo estic acostumat que quan parlen jo me calle, i quan jo parle se calla la resta. És qüestió d'educació, és qüestió d'educació. Señora, cuestión de educación, señora, sí, sí, que parece que le falta, sí, sí.

Doncs bé, està clar que hi havia un compromís de no presentar l'esmena de totalitat.

Trencament del consens, abandonament de la ponència, doncs, mire, vosté sap que vosté va abandonar la ponència perquè li vaig dir allò de la gravadora, li vaig dir allò de la gravadora davant d'alguns testimonis, li vaig dir: «Si vosté s'haguera portat la gravadora la setmana passada i mos haguera gravat, no estaríem ací discutint què és el que vaig dir jo i què és el que vaig dir vosté». I vosté se va alçar, perquè estava molt nerviós eixos dies perquè eren els dies de la gravadora, se va alçar i se'n va anar, però ja no ha tornat.

Mire, blindatge, me posa l'exemple d'Andalusia. Blindatge, clar! , si vostés estan tractant de blindar el Govern d'Espanya perquè no es puga parlar en els parlaments autònoms d'aquelles qüestions que són competència del Govern d'Espanya, que no puguem reclamar els nostres drets com a poble. Això és el que vostés estan fet perquè aixina ho diuen en l'article 171. Ho és que m'ho he inventat jo. Diga que és mentira!

«Article 171. Aquelles proposicions de llei que les resolucions afecten o se referisquen a competències que són del Govern d'Espanya, perquè s'incloguen en l'ordre del dia necessitaran del recolzament de dos terceres parts de la cambra». Aixina ho han dit, el 171.

Per tant, què ve dient per aquí? Mire, proposicions no de llei. Primer, legislació. Clar que volem que s'agilitze la legislació, però vostés el que no volen és que es legisle, vostés el que volen és que aquí les iniciatives legislatives perduren en la tramitació i no s'acaben mai. Per això, demanen, primer, 15 dies per a esmenes de totalitat, 15 dies per a proposar qui compareix, després caldrà reunir la comissió per a vore si compareixen o no compareixen, després que acaben les compareixences, que poden durar altres 15 dies, un nou termini de 15 dies per a esmenes parcials, després nova comissió per al nomenament de ponència, propostes de transaccionals des de la ponència. Senyories, això és bloquejar la iniciativa legislativa.

I el tema de la Mesa, vull repetir-ho. El tema de la Mesa és

, és l'engany a Esquerra Unida amb eixa ambició que vostés tenen, legítima, però perjudicial per als valencians, del tripartit, doncs, vostés li fan aquí un brindis al sol a Esquerra Unida, «i anem a ampliar la Mesa», però, clar, no modifiquen la forma d'elecció de la Mesa.

Per tant, entre el Grup Parlamentari Socialista i el Grup Parlamentari Popular que entre els dos seran les dos forces majoritaris en esta, en la pròxima i en la següent, seran les dos principals formacions i algunes més, doncs, tindran els tres vicepresidents i els tres secretaris. Si no, faça vosté l'operació aritmètica i vorà que és com jo li dic.

Mire, les proposicions no de llei que mosatros plantegem és una avanç molt important per agilitzar eixes iniciatives que vosté diu que estan retardant-se durant anys. Doncs, sí, senyor. Però, fixe's vostés, que diu que compartix eixe criteri, almenys ací ho manifesta perquè mos ha copiat dos parts. Sap quina part és la que vosté no ha copiat? Aquella que diu que es poden presentar fins una hora abans del començament del ple proposicions no de llei de tramitació immediata. Aixina ho diu el nostre reglament, «fins una hora abans del ple». I vosté això no ho ha volgut.

Però, sap per què no ha volgut vosté això? No, no, no ho ha canviat, s'ho ha carregat. Jo tinc tres tipus de proposicions no de llei: la de tramitació immediata, la de tramitació especial d'urgència que, a més, dic en la confecció de l'ordre del dia que tots els grups tenen dret que s'incorpore un punt d'una d'eixes proposicions no de llei, i l'ordinària que ha d'anar a comissió.

Vosté, com no és partidari del consens, perquè vostés han consensuat l'Estatut i ara no volen consensuar el desplegament legislatiu d'eixe Estatut, vostés se carreguen eixa primera que obliga necessàriament que els tres grups se posen d'acord abans de la presentació de la iniciativa en el seu contingut. Això és el que a vosté li molesta i no ho vol.

Allò de la pàgina

. Escolte! , mos pareix molt bé allò de la pàgina

, però en la de vostés, no en la de tots els ciutadans valencians. En la pàgina

La senyora vicepresidenta primera:

Senyor Maluenda, vaja finalitzant.

El senyor Maluenda Verdú:

. poden carregar la declaració de béns i poden carregar inclús poesies, poden posar eixos vídeos nefastos que per ahí van publicant, poden fer el que vullguen, però en la de les Corts, no. No, mire, la de les Corts és de la institució, la institució no és el Partit Socialista, la institució és la representació de tot el poble valencià. Per tant, ahí només temes institucionals se deuen carregar en eixa pàgina

Diu: «Perquè després no se complixen les resolucions». Té molta raó, no se complixen les resolucions perquè estes Corts van aprovar el 26 de maig recaptar pel.

La senyora vicepresidenta primera:

Senyor Maluenda, vaja finalitzant, per favor.

El senyor Maluenda Verdú:

. -acabe, senyora presidenta-. Estes Corts van aprovar el 26 de maig recaptar del Ministeri de Medi Ambient la remissió de més de vint documents informatius a estes Corts. I no solament és que no n'han enviat cap, sinó que, a més, no s'han dignat ni contestar. Té raó, després el Govern d'Espanya no complix les resolucions. Per això volen blindar-les, perquè no puguem exigir al Govern d'Espanya el compliment i l'execució dels projectes que beneficien a les dones i hòmens d'esta comunitat.

Res més i moltes gràcies.

La senyora vicepresidenta primera:

Moltes gràcies, il·lustre diputat.

Per a fixar posició, em demana la paraula l'il·lustre diputat, en representació del Grup Mixt, senyor Tomás.

Un moment, senyor Tomás, un moment, senyor Tomás.

Senyor Such, senyor Such, senyor Such, escolte'm un moment, per favor. Vosté ha tingut el seu torn igual que ha tingut el senyor Maluenda. Per tant, per tant, no crec que haja hagut cap al·lusió, perquè si vosté se llig perfectament el que vol dir «al·lusions» són al decor, a l'honor o a alguna contradicció. Per tant, senyor Such, no creu esta presidència que hi haja hagut cap al·lusió.

Per tant, senyor Such, li ho agraïsc, vosté, vosté. Un momentet, per favor, un momentet. Vosté tindrà ocasió ara de tornar a intervindre perquè van a fixar posicions altres grups. Per tant, per tant, si és vosté tan amable, per al·lusions no li correspon la paraula, i és el que creu esta presidenta, a la millor equivocadament, però és qui en estos moments està presidint i és la seua opinió.

Per tant, moltíssimes gràcies, senyor Such, però no li done la paraula per al·lusions. Alguna cosa més? Gràcies.

Té vosté la paraula, senyor Tomás.

El senyor Tomás Puchol:

Gràcies, presidenta.

Senzillament per a dir, en la fixació de posició, que mosatros per a començar mos conformaríem que siga quin siga el reglament vigent en cada moment en les Corts s'aplicara fidelment i que eixe principi que tots volen d'igualtat entre els diputats, doncs, que efectivament no fóra una utopia i francament s'aplicara, perquè és demostrable i és constatable que en el mateix reglament, a l'hora de la seua aplicació, hi han hagut situacions reals que han sigut diverses.

Per tant, de poc servix canviar els reglaments si, en acabant, a l'hora de la seua aplicació u per a defendre els seus drets que l'assistixen ha d'agarrar una sèrie de camins tortuosos que no crec que vagen a ningun lloc.

Per tant, incidim i incidim en el mateix, siga quin siga el reglament que s'ha d'aplicar, doncs, que s'aplique i s'aplique per a tots igual. Senzillament eixa és una de les qüestions.

Pel que fa a la resta, dir que mosatros en esta qüestió tenim la posició molt clara i el que sí que mos agradaria és que no feren tanta força a l'hora de fer eixes discriminacions positives.

Jo podria fer una llarga llista de qüestions que demostren que hui, en l'actualitat, ací, en les Corts Valencians, doncs, no som ni molt menys tots iguals. El perquè, jo crec que les seues senyories són sabedores de quines són les causes perfectament, en les seus mans està en demostrar que eixa igualtat que pretenen siga una cosa efectiva i que no siga teòrica.

Res més i moltes gràcies.

La senyora vicepresidenta primera:

Gràcies, senyor Tomás.

Demana la paraula per a replicar al senyor Tomás.

El senyor Such Botella:

Moltes gràcies, senyora presidenta.

Senyor Tomás, jo crec que vosté constata, a l'igual que la majoria dels diputats, almenys de l'oposició, quina és la forma d'actuar que el grup majoritari, i sobretot eixos dirigents que han tingut respecte al que són estes Corts. Vosté ho pot constatar clarament i sap els ordres del dia com es fan. De què anem a parlar? Anem a parlar de qüestions de fa dos anys i mig i no cap rubor en el tema, de qui ha tingut interés que una cosa es veja immediata s'ha posat, perquè així ho ha manat el grup majoritari, i, en este sentit, jo crec que vosté també pot compartir els principis d'agilitat, de modernitat i, sobretot, de canviar les regles del joc però de forma consensuada i acordada.

Jo crec que algun diputat ha pogut somiar, ha pogut somiar que es limitaven els drets d'este grup parlamentari a presentar una esmena a la totalitat, perquè precisament este diputat que parla no ha pactat res amb eixe diputat i no ho ha parlat en ningun moment. Per tant, igual és un somni o un malson que es creia que signant un acord per a presentar les esmenes ja estava tot fet i limitava la possibilitat d'este grup de presentar una esmena a la totalitat.

Jo li agraïsc que, efectivament, puguem compartir des de l'oposició, en este cas, que cal millorar el funcionament d'estes Corts. I esta esmena a la totalitat va en eixe sentit, en millorar la capacitat d'esta cambra per a poder debatre el que és l'actualitat, i, sobretot, per a poder donar solució al que són els anhels i les aspiracions dels ciutadans de la nostra comunitat.

En eixe sentit, jo li demane també que, pegant un pas més endavant, vote a favor del que és esta esmena a la totalitat perquè modifica substancialment, dóna més drets, tant als grups parlamentaris com al Grup Mixt, i, inclús, dóna la possibilitat des de la seua situació que els drets estigueren ja reconeguts.

Jo crec que hem de fer un esforç entre tots partint de la necessitat d'un consens per a millorar el funcionament d'estes Corts.

Gràcies.

La senyora vicepresidenta primera:

Gràcies, il·lustre diputat.

Senyor Maluenda, quin és el desordre?

El senyor Maluenda Verdú:

Senyora presidenta, jo vull deixar constància que jo no vull fer filibusterisme parlamentari com acaba de fer el senyor Such. Jo no sóc partidari del filibusterisme parlamentari i no vull fer el que ha fet el senyor Such, que és autèntic filibusterisme parlamentari.

Gràcies.

La senyora vicepresidenta primera:

Gràcies, gràcies, gràcies.

Sí, sí, senyor Such, supose que serà per una qüestió d'ordre també, però abans li donaré la paraula per una qüestió d'ordre.

Un momentet, per favor, abans de donar-li la paraula per una qüestió d'ordre, sí que pregaria que quan n'hi haigguen rèpliques a un diputat, siguen per a eixe diputat. Ho dic en general, perquè, si no, anem a entrar en una dinàmica que cada punt de l'ordre del dia pot durar el doble del que està previst per a repetir els mateixos arguments. I vostés ho saben perfectament.

Jo crec que en el temps que està establert, i vostés mateixa en el reglament volen retallar-lo, senyories, està més que dit el que tenen de dir. Estan clares les posicions d'uns i els altres grups, per tant, els pregaria que no entràrem en debats innecessaris.

Té vosté la paraula un momentet per una qüestió d'ordre, senyor Such, intente fer-ho per una qüestió d'ordre, l'ús de la paraula.

El senyor Such Botella:

Gràcies, senyora presidenta, perquè este diputat se sent agredit per un senyor que no tenia d'intervindre i ha dit «filibusterisme» i no sé què.

Jo l'única cosa que li demane a la seua presidència és que diga si jo tenia dret a contestar-li al senyor Tomás o no.

La senyora vicepresidenta primera:

Evidentment, sí senyor, no fa falta que li ho diga la senyora presidenta: al senyor Tomás, senyor Such, al senyor Tomás. El que passa és que si vosté aprofita per a dirigir-se als altres diputats,

tant vosté com qualsevol altre diputat, ho estic dient en general, llavors ocorre el que està ocorrent ara.

Per tant, els demane a tots per favor que no n'hi haigguen més intervencions i que cada u es dirigixca a qui es té de dirigir. Saben perfectament que ho regula el reglament, quan són compareixences, a qui van dirigides; quan són rèpliques, a qui van dirigides, i no anem a tergiversar tot el que saben perfectament tots els diputats i diputades.

Si són tan amables, anem a passar, senyor Maluenda, per favor, anem a passar.

Sí, si jo ja sé, senyor Maluenda. Moltíssimes gràcies, però anem a donar-li la paraula.

Sí, senyor Maluenda, per favor, anem a donar-li la paraula.

Senyor Maluenda, per favor, anem a donar-li la paraula, en representació del grup.

Per favor, senyories! , per favor!

Anem a donar la paraula, per a fixar la posició, a l'il·lustre diputat senyor Oltra, en representació del Grup Parlamentari d'Esquerra Unida-Els Verds-Esquerra Valenciana: Entesa. I pregue, per favor, que ens dirigim a qui corresponga.

Moltíssimes gràcies i anem a intentar apaivagar els ànims.

Senyor Oltra.

El senyor Oltra i Soler:

Gràcies, senyora presidenta.

Senyories, retornant al tema que ens porta avui, que és el tema del reglament, no de la interpretació del reglament, que d'això hi ha verdaders artistes ací, voldria començar dient que probablement siga una de les grans assignatures pendents que té aquesta cambra, el tema del reglament. Probablement per un fet molt simple, no? , i és un reglament estupend per al partit que mana. O siga, per tant, el partit que, bé, doncs, està en l'oposició, m'imagine en el seu moment al Partit Popular, es queixaria molt, però una volta ha estat en el poder, doncs, se troba comodíssim. Tan comodíssim que, segurament. Bé, segurament no: no ha tingut cap pressa en modificar-lo. El que passa és que ja han passat tantes coses, ha passat tant d'any, està absolutament desfasat, és quasi un fòssil a l'hora de reglaments de diferents cambres autonòmiques, que tots ells estan ja actualitzant-los des de fa anys.

Probablement eixe siga l'únic motiu que justifica aquest intent de modernitzar i d'actualitzar el reglament. Dic «intent» perquè, al final, a pesar que hi havia algun tímid avanç en alguna proposta concreta, doncs, tampoc és que era ninguna gran cosa i, digam, l'eix fonamental dels anteriors reglaments continuaven vigents en l'actual.

El que va ser una verdadera llàstima és que quan se va començar el treball de la ponència, doncs, per una situació que no és com s'ha dit ací, la de la famosa gravadora, que també se va estar xarrant de la gravadora, no sé si estarà gravat en la gravadora, però de la gravadora se va estar xarrant, doncs, se va estar xarrant d'altres coses també. Se va estar xarrant de la inclusió forçosa de més termes com el tema famós de l'«idioma valencià», que allò va motivar, doncs, una inclusió no prevista, que es va aconseguir retirar en eixe moment del debat i que, després, via telefònica, algú va desautoritzar a algú altre, de manera que això, doncs, donava molt poca confiança a eixa comissió, a eixa ponència, per a continuar el seu treball. Com no se va rectificar i se'ls demanava als afectats, que érem nosaltres, els grups de l'oposició, que rectificàrem, doncs, lògicament, en eixes condicions no podíem continuar, i ahí se va trencar.

Una verdadera llàstima, dic, perquè, inicialment, en els contactes preliminars, doncs, jo crec que hi havia voluntat, almenys en eixos contactes preliminars, d'intentar consensuar un text més modern, més obert. Bé, doncs, fins a on hagueren pogut arribar, no? Però se va quedar ahí i ja està. I és lamentable, perquè un document com este sí que deuria gaudir del màxim consens possible, del màxim, no sé si de tot, però almenys del màxim, de manera, doncs, que mane qui mane poguera ser un instrument vàlid. Això no ha segut així i, al final, doncs, mos hem trobat amb una presentació unilateral per part de Partit Popular, en unes condicions inclús ja de temps difícils per a poder treballar i que ha motivat, bé, doncs, el rebuig en el seu moment via esmenes nostres, de manera que eixe document el consideràvem un document no acceptable, perquè pràcticament no incorporava ninguna de les grans novetats que tots esperem que un reglament incorpore.

El reglament que tenim sobre la taula ja dic que és un reglament absolutament desfasat, està provocant situacions quasi còmiques de debatre temes absolutament desfasats, d'apostar, digam, per la separació de l'interés de la ciutadania dels temes que ací se poden discutir. És un reglament que en el seu text escrit és un reglament molt presidencialista, molt poc participatiu, però és que, a més, en el text interpretat, que també cal tindre-ho en compte, ahí el que és ja és una versió valenciana de la llei de l'embut, perquè depén de qui presente la cosa, normalment el grup majoritari, doncs, tot són avantatges, i si ho presenta l'oposició, tot són inconvenients.

Ara mateixa, el que tenim damunt de la taula és una proposta alternativa presentada pel Grup Parlamentari Socialista. Nosaltres, amb el Grup Socialista mai xarràrem si anaven a presentar o no anaven a presentar. Sabíem, per part del senyor Morales se'ns va comentar eixa possibilitat, però mai se va confirmar per part del Grup Socialista i, lògicament, si tenen dret, i crec que el tenen, doncs, han presentat la proposta que consideren més oportuna.

Nosaltres, d'aquesta proposta que se presenta hui, doncs, la veritat és que, si tinguérem de votar-la com a text definitiu, no la votaríem. No la votaríem a favor, perquè a pesar que millora plantejaments sobre la proposta del Partit Popular, ho fa d'una manera incompleta i inclús contradictòria en molts casos. Probablement la raó d'això estiga en eixe fet famós de tallar i pegar, probablement és un text alternatiu a una proposta molt ampla, amb unes dates en les quals estem també embolicats en el tema de pressupostos i, bé, doncs, per a fer eixe text alternatiu, hauran fet virgueries, m'imagine, i això ha donat peu a algunes coses un tant -a voltes- incomprensibles.

Bé, una de les coses que més mos va cridar l'atenció, efectivament, va ser el tema de la Mesa. Inclús podria dir que en el text que presenta el Grup Parlamentari Socialista i que recull publicat el mateix butlletí, figura en el text en castellà, perquè, a més, curiosament, està feta en castellà l'esmena del Partit Socialista, que existiran dos, tatxat, tres vicepresidents, i això mateixa s'ha publicat. O siga, una cosa d'estes també un poquet rara.

Però, clar, efectivament, el tema de l'elecció dels membres de la Mesa, jo vull pensar que no té trampa, però, vaja, a mosatros no mos servix. A mosatros no mos servix i, en previsió que a algú se li ocorreguera una proposta d'eixe tipus, nosaltres ja presentàrem una esmena que regula millor i garanteix millor els drets de les minories. A més, que està copiada d'un altre parlament, i és de manera que a l'hora de l'elecció dels membres de la Mesa, doncs, cap grup parlamentari puga presentar més d'un candidat, perquè tots sabem el que pot passar. Vostés o vostés poden, digam, partir la seua representació i, al final, quedar-se amb la representació o excloure de nou les minories.

Jo m'imagine que haurà segut un error, vull pensar-ho aixina, però, lògicament, això, doncs, és absolutament inacceptable per part nostra.

(La senyora vicepresidenta primera colpeja amb la maceta)

Mosatros que estem patint els vots de vostés en el tema que els ordres del dia, la preferència, etcètera, etcètera, sempre, al final, descansa en la presidència de les Corts, que, a més, en este cas, i ho hem criticar diverses voltes, ni tan sols està exercint com a tal president de les Corts, sinó que més com un delegat el grup majoritari, i això jo crec que és un error greu, no? Jo crec que caldria, en el nou reglament, plantejar qüestions que, d'alguna manera, garantiren millor els drets de tots els grups parlamentaris. El famós «podrà» que figura en el reglament i que això no val per a res. Val per a bloquejar-mos les iniciatives de l'oposició i per a afavorir aquelles del partit que mana, siga ara el PP o, en altre moment, altres. Jo crec que això caldrà regular-ho d'altra manera. Nosaltres hem plantejat ahí esmenes alternatives, de manera que eixos drets de minories queden millor regulats.

Vostés copien també una cosa que per a nosaltres suposa un retrocés. En la nova proposta del Partit Popular se planteja ja que no hi deu haver més d'una interpel·lació per grup parlamentari en cada sessió de ple. Això, hui en dia, hui mateixa, vénen dos del grup d'Esquerra Unida. Vostés copien també, una a soles. No sé per què eixa manera de retallar possibilitats.

Bé, però és que hui en vénen dos i les dos són nostres. O siga, és qüestió que els altres facen o no facen, però perquè els altres no facen, no cal reduir els drets a grup que a la millor, doncs, li ha pegat per treballar. I, en eixe sentit, jo crec que no és correcte.

Per exemple, vostés no incorporen el que nosaltres creem que és una novetat important i, a més, una exigència de la societat. És el tema d'allò que ve a dir-se l'examen previ dels alts càrrecs. Pensem que és una figura que s'ha comentat ací diverses voltes i és una figura que, a més, jo crec que és evident la necessitat la convinença que això s'aplique. Per tant, ahí trobem també una qüestió a faltar que seria important regular, el tema de la compareixença dels secretaris autonòmics també; el tema de les comissions informatives, que siguen públiques; una garantia de.

Si nosaltres estem també disposats que les comissions prenguen més importància i determinats temes passen, digam, del ple a les comissions, però el que no se pot admetre és la situació de les comissions, que passen mesos, alguna d'elles ni tan sols s'ha estrenat en tota la legislatura, i això no pot ser. Molt menys quan podrem acordar traslladar temes d'este ple a eixes comissions. Per tant, cal garantir que eixes comissions es reunixquen. Nosaltres establim un termini, que eixes comissions, les permanents, se reunixquen dos voltes al mes. O siga, volem que les comissions treballen i que els diputats i diputades que estan en eixes comissions, treballen. Perquè pensem que hi ha temes més que suficients perquè estes comissions estiguen treballant. Deixar-ho de la manera que ho deixa el Partit Popular i, d'alguna manera, quasi també el Partit Socialista, no és garantia de res. Inclús en alguns casos podria ser, fins i tot, perjudicial.

El tema de la constitució dels grups parlamentaris. El PP hi va introduir una clàusula no sé si pensant ja en el tripartit o què, no sé si pensant en això, però, d'una manera estranya, pareix que el Grup Socialista la copia també, no? , i és el no admetre una cosa que figura en altres parlaments o en el Congrés dels Diputats, i és el possible préstec de diputats o diputades a l'hora de la constitució de grups parlamentaris. Nosaltres pensem que això. , esperem que no faça falta lògicament, però és un dret que està ahí, que s'està aplicant en altres parlaments i que, per tant, deuria estar. Els dos grups plantegen qüestions, en este sentit, que jo crec que reduïxen les possibilitats dels grups minoritaris.

Milloren també vostés, encara que mosatros també tenim esmenes importants en eixe tema, temes de la transparència. El tema de la presentació, mosatros sí que fiquem que siga prèvia la presentació de la declaració de l'impost sobre la renda, de l'impost de patrimoni, que siga una condició necessària a l'hora de prendre possessió del càrrec de diputat o diputada.

Els nivells de transparència nosaltres creem que cal exigir-los que se publiquen de manera periòdica. O siga, tot eixe tipus de qüestions, que estiguen. L'oficina pressupostària, també coincidim ahí en una sèrie de qüestions que estan. El tema de la iniciativa legislativa dels ajuntaments també. Una fiscalització més completa de les Corts, de manera que no hajam d'assistir a qüestions com que determinats consellers, que duen ja, o que són responsables de quantitats importants, doncs, no aparega ningú a l'hora de justificar. Tinguérem recentment el tema de la consellera de Cooperació. O siga, deuria haver vingut a estes Corts a explicar-mos els seus pressupostos com a tal responsable política. Doncs, estava en Cuba en eixe moment o no sé on estava. Però és que, a més, pareix ser que legalment no tenia ni tan sols obligació de vindre! Això són barbaritats que se deuen eliminar.

O siga, estes persones, igual que els directius de les empreses públiques, que cada volta controlen més diners públics d'esta comunitat, que són nius d'enxufisme, nius de malbaratament, en molts casos, eixa gent, té de vindre ací,.

La senyora vicepresidenta primera:

Senyor Oltra, vaja finalitzant, per favor.

El senyor Oltra i Soler:

. té de vindre ací a respondre a les preguntes i a les preocupacions dels diputats i diputades.

Per tant, ja dic, nosaltres anem a donar suport a aquesta proposta. Creem que incorpora mesures millors que la proposta del Partit Popular, encara que ho dóna d'una manera molt deficient, molt millorable i que, lògicament, en cas de prosperar, que m'imagine que no prosperarà, doncs, lògicament, en el torn de presentació d'esmenes intentaré millorar-lo.

Però vull tornar a dir-ho: si tinguera de ser conforme està en estos moments, no podríem recolzar-la.

La senyora vicepresidenta primera:

Moltes gràcies, senyor Oltra.

Demanen la paraula per a rèplica el senyor Such i el senyor Maluenda.

Doncs, en primer lloc, el senyor Such, però, senyor Such, el seu torn és de rèplica al senyor Oltra. És el que m'està demanant, no? , rèplica al senyor Oltra.

El senyor Such Botella:

A vore, el senyor Oltra s'ha posicionat en contra de la proposta, és la nostra.

La senyora vicepresidenta primera:

Per tant. Clar, clar, per això li dic que li done la paraula per a rèplica al senyor Oltra, i avant, que és la que li correspon.

(Remors i veus)

Gràcies.

El senyor Such Botella:

Bé, jo crec que és evident que no puc parlar del Govern. És a dir, som l'oposició en unes Corts i no es pot parlar del Govern. !

La senyora vicepresidenta primera:

Senyor Such, no li estava dient això, i sap perfectament el que li estava dient! Vosté replica al senyor Oltra, simplement, cinc minuts per a rèplica. Té la paraula.

El senyor Such Botella:

Senyora presidenta, quan me'n vaja un poc del tema que vosté considere, me crida l'atenció i ja està. No hi ha cap problema.

Bé, senyor Oltra. Mire, jo crec que són més les coincidències que les no coincidències. És cert que caldrà millorar, caldrà entrar més al detall per a millorar determinats aspectes, que tal vegada, tal vegada a vostés els parega incomplet, però que estan ja, efectivament, portant-se en altres reglaments.

Mire, en el tema de l'elecció de la Mesa, el que hem posat nosaltres, amb set, amb set representants, és exactament el que vostés, nosaltres i el Partit Popular ha aprovat en el reglament andalús, exactament el mateix. I no hi ha cap problema a l'hora de procedir a les votacions. És exactament el mateix sistema.

Bé. Si vosté considera que s'ha de millorar per a aclarir això, nosaltres no tenim cap inconvenient, perquè la nostra intenció era que tots els grups parlamentaris, o almenys la majoria, pogueren tindre representació, i no com plantejava abans un senyor del Grup Popular, que dia que això era un engany que es volia fer. Vostés sap que no és aixina clarament i que la nostra intenció realment era que hi haguera participació de tots en la Mesa.

Per tant, dit això, jo crec que eixe tema queda clar.

Mire, respecte al que plantejava vosté també de les limitacions de les interpel·lacions, garantir que n'hi haja una per grup, és per a garantir als grups més minoritaris que puguen tindre-la, senyor Oltra. És per a garantir als més minoritaris que puguen tindre-la, no en este cas per a afavorir al Grup Socialista, en este cas. No és eixe l'esquema. Si nosaltres diem que almenys una per cada grup, és perquè tots puguen tindre interpel·lacions. I no que el grup majoritari de l'oposició es puga emportar la majoria de les interpel·lacions. Jo crec que la nostra interpretació és al revés. Vosté ho ha agarrat a la contrària, però jo li aclarisc també, perquè eixa és la nostra voluntat i la nostra intenció.

Jo crec que hem fet una proposta de reglament que pot ser millorable, efectivament, que pot ser molt millorable. Però hem fet una proposta de reglament que avança substancialment el que és en estos moments la proposta que el Partit Popular fa. Per què? Perquè donem més transparència, incorporem la possibilitat perquè la societat puga participar en el que és l'acció legislativa, incorporem els ajuntaments, fem que les comissions estiguen garantides. Vosté parla de dos sessions, i nosaltres parlàvem d'una com a mínim, vista la situació que visquem ara, que portem tres anys i mig i hi ha comissió que no s'ha reunit. Almenys dir que una vegada al mes cal reunir-les per a tractar els temes que estiguen damunt la taula, ho consideràvem oportú. Vosté en planteja dos. Nosaltres no tenim cap inconvenient, perquè les comissions han de ser també un element àgil de possibilitat d'actuació per part d'estes Corts.

Regulem també la participació dels diputats en el que és el control no sols de la Generalitat Valenciana i la seua administració central, sinó d'empreses i institucions, fundacions, i tots aquells que reben diners majoritàriament per part de la Generalitat, que avui se'ns negue permanentment eixa possibilitat que pugam accedir a documentació, a factures, a contractes, sempre adduint que és empresa mercantil i que nosaltres no tenim res a vore. Com si no ho pagara, com si no ho pagara la Generalitat Valenciana.

I hem introduït mecanismes clars de funcionament, tant en el tema de la moció de censura, obligant el censurat a parlar, i donant majors drets i majors possibilitats als diputats perquè puguen exercir la seua acció de control.

I, efectivament, efectivament, se'ns diu que volem que tots els diputats tinguen els mateixos drets i que li llevem el dret al grup que sustenta el Govern de poder preguntar-li al Govern. Però és que s'ha dir que està emmarcat dins del que és sessió de control al govern, control al govern, no sessió de

i d'altre tipus d'actuacions, que si vol el Partit Popular, també podrà posar-ho.

Però quan parlem de sessió de control, els qui controlen és l'oposició, i això no és limitar absolutament ninguna possibilitat que es puga fiscalitzar d'una forma efectiva d'aquells que tenen l'obligació, perquè els ciutadans aixina li ho han dit que exercite.

Mire, nosaltres considerem, senyor Oltra, que és més el que podem coincidir i el que coincidim que les desavinences que puguen haver. Jo, si vosté considera que és molt, molt, molt millorable el text, nosaltres no tindrem cap inconvenient, i vosté ho sap, que allò que vosté i nosaltres, el seu grup i el nostre, patix i ha patit en els ordres del dia, amb les actuacions del grup majoritari, en el vet que es produïx permanentment que determinades coses es vegen, la incapacitat que tenim els diputats quan anem a demanar factures, contractes o altre tipus de coses. I tot açò que ens ha passat durant estos tres últims anys, si tot això ho puguem millorar, no li capia ningun dubte que anem a acordar-ho, que anem a estar conjuntament defensant exactament el mateix, perquè vostés i nosaltres hem patit una actuació d'un govern i d'un grup que permanentment passa el corró, que permanentment l'únic que està interessat és en parlar d'allò que li interessa i no d'escoltar la veu

(la senyora vicepresidenta primera colpeja amb la maceta)

dels grups de l'oposició en defensa dels interessos dels valencians.

Gràcies.

(Aplaudiments)

(Ocupa la presidència el senyor president, Julio de España Moya)

El senyor president:

El senyor Oltra i Soler:

Gràcies, senyor president.

Efectivament, senyor Such, jo ja he dit ahí en la trona que per l'existència d'eixes majors coincidències, per eixe document que millora el document que presentà el Partit Popular, nosaltres votaríem a favor. Si fóra el document definitiu, no ho votaríem a favor, perquè aleshores no mos agrada. Ens queden massa dubtes i massa inconcrecions. I vosté com jo hem patit el que suposa. quan a voltes pareix que està clara la cosa, sempre apareix una interpretació

, que dóna la raó a qui no se li ha de donar, al grup majoritari.

Eixe tipus de qüestions mosatros volem que queden clares des del principi, que no quede lloc a interpretacions, que tot el més claret que puga estar el document ho estiga, de manera que mane qui mane tot el món sabrem quins drets tenim, quins deures tenim, i no cal més interpretacions.

Però, efectivament, hi ha coses que caldria dir. El tema de la Mesa, nosaltres creem que amb la redacció que vostés han introduït, lògicament, perfectament Esquerra Unida o un tercer grup es pot quedar sense representació, però perfectament. Inclús nou membres, m'atreviria a dir. Per tant, eixa redacció no mos agrada. I li repetisc: havíem previst que a algú se li ocórrega una cosa aixina i hem introduït ja una esmena que corregix i garantix de veritat que eixe tema no torne a passar.

El tema de les interpel·lacions. És que vostés textualment diuen: «en cap ordre del dia podrà incloure's més d'una interpel·lació per grup parlamentari». No sé per què està negant eixe dret als grups parlamentaris. Almenys mosatros, pel que siga, tenim costum de presentar moltes interpel·lacions. A la millor vostés no. Però hui mateix n'hi ha dos nostres, les dos són nostres. Per què un reglament que se suposa que va a millorar. , anem a acceptar una reducció dels nostres drets? No pot ser això.

Després, vosté, jo crec que no acaba de concretar, i més amb l'experiència que ja té, d'haver patit el que s'ha patit, els drets nostres, dels diferents grups, a l'hora de la regulació dels plens, de les convocatòries de les diputacions permanent, de comissió, etcètera, etcètera. Això s'ha de lligar millor. No pot ser que tot quede en el «podrà» i que els drets «podran tindre» i podran no sé quantes coses, si al final el que mana és sempre el mateix i té la mateixa versió. Això s'ha de lligar, de manera que quan se presenta una sol·licitud de ple extraordinari, de comissió d'investigació, etcètera, etcètera, tingam garantia que això va a ple, això va a debat. Després ja la força de cadascú vorà si s'aprova o no s'aprova, però el debat, la inclusió en l'ordre del dia de les comissions, dels plens, de diputació permanent, etcètera, etcètera, això no queda suficientment garantit en la proposta seua. Nosaltres hem presentat esmenes que van en una millor garantia que això anirà a Ple i tindrem, almenys, el tema de. la garantia que eixe debat es farà.

També quant a la immediatesa. Perquè estes Corts, si pateixen d'alguna cosa, és que discutixen de temes que la majoria de voltes no li interessen a ningú, a ningú. Ni tan sols al grup que l'ha proposat. Perquè hui mateix vénen ací temes que el mateix grup que l'ha proposat duu mesos dient: «Bé, un altre ple». I si no ara, en un altre. És que ja jo crec que inclús s'oblida que es va presentar això, perquè és que no té ningun interés. Tenia a la millor un interés en el moment que es presentà, però quan han passat a voltes un any o dos, un any o dos, això, si li interessa a algú, és que és una masoquista, perquè és que això no val per a res. I si a la millor podria haver valgut, el tema de l'accident de Picanya, per a buscar les conseqüències, les causes, els errors, resulta que ha passat un accident molt més greu i aquell encara està pendent de debatre's.

Per tant, jo crec que és una mostra, és una mostra de la lentitud i del desfasament amb què els temes en estes Corts vénen discutint-se. Això tenim la possibilitat, veent el que ha passat per ahí en altres parlaments, de guanyar en agilitat, de guanyar en transparència, i ahí van les nostres esmenes. Si mosatros votem a favor de la proposta seua, és amb la condició que lògicament en l'obertura del termini d'esmenes, eixes esmenes que hem presentat. , algunes ja no caldria presentar-les, perquè vostés les han incorporat, però gran part d'elles crec que continuen sent vàlides, i cal millorar substancialment eixe document. L'altre és que era. jo crec que era una ocasió perduda, perquè d'haver-se fet les coses quan es començaren a fer, probablement, probablement, haguérem arribat a millor port. Aixina mos hem quedat en un port de secà, que no val absolutament per a res.

I ha sigut una llàstima, perquè jo crec que este reglament -que al final s'aprovarà, perquè la majoria que hi ha del PP s'aprovarà- va a ser un reglament que va a tindre molt poca vitalitat, perquè caldrà canviar-lo si volem transformar estes Corts. Si no volem transformar-les i que continuen sent el que són, va a ser un document ideal per a continuar amb eixa lentitud, amb eixa activitat

, avorrida i allunyada de la realitat i de les necessitats del poble valencià.

Gràcies.

El senyor president:

(Remors) (El senyor Maluenda parla sense micròfon)

El senyor Such Botella:

Senyor president, vosté està en tot el dret, jo crec que com a president ho pot fer, de donar-li la rèplica a qui considere, però jo li dic que este grup no ha acabat el debat de rèplica amb el senyor Oltra. És a dir, que ens pertoca, ens pertoca acabar el debat i després li dóna la paraula al senyor Maluenda tranquil·lament.

El senyor president:

El senyor Oltra i Soler:

Senyor president, anem a vore. Jo he exercit un torn de rèplica a la intervenció del senyor Such, que és el proponent d'una esmena amb text alternatiu, que en eixe debat lògicament han eixit coses d'uns i d'altres, però la rèplica se feia al senyor Such, al Partit Socialista.

El senyor president:

El senyor Oltra i Soler:

Per tant, jo crec que no cal.

El senyor president:

El senyor Maluenda Verdú:

Coincidisc plenament amb la interpretació que fa el senyor president.

Però, anem a vore, senyories, com pot arreglar un cotxe qui no sap de mecànica? Com pot reformar un reglament qui no coneix el reglament? Clar, és que les coses cauen pel seu pes.

Senyor Oltra, vosté, en la seua intervenció s'ha referit. ha fet una comparació entre la iniciativa del meu grup i el text alternatiu, que és inevitable. Per això és inevitable que entre a contradir arguments meus i jo per això entre a contestar-li; i clar que vosté tindrà després torn de rèplica a mi. Faltaria més! Així ho diu el reglament.

Mire vosté, les comissions, si les comissions són públiques! El problema de les comissions és que no cap més gent dintre de la sala, però les comissions són públiques des del moment que se pengen en la pàgina

, i estan els representants dels mitjans de comunicació, que reproduïxen la mateixa comissió i alguns inclús, retransmeten en directe. Per tant, són públiques.

Allò de la interpel·lació. mire, té raó vosté, té raó. Jo el que he pretés amb el meu text ha sigut garantir el dret a una interpel·lació almenys; a la millor, ho he fet malament, però vosté estava dient-me: «Sí, sí». I després he repassat i, efectivament, a mi me falta consignar «almenys». Per tant, no se preocupe que en comissió mos posarem d'acord, perquè té raó i si té raó, té raó.

M'alegre també enormement que s'haja adonat que volien fer-li

; volien fer-los el carretó. Se n'havia adonat, perquè ho portava molt estudiat i molt ben preparat. Li posen a vosté com a comparació el Parlament d'Andalusia; el que no diuen és que en el Parlament d'Andalusia hi ha quatre grups parlamentaris i canvia molt el tema de ser quatre grups o més, a ser cinc grups. Aquí vosté faça l'operació aritmètica que vullga i vorà com sempre els tres vicepresidents i els tres secretaris se queden entre el Psoe i el PP; vosté ho sap perfectament que és així.

Però jo voldria que me diguera què li pareix a vosté, senyor Oltra, el blindatge que l'article 171 del text alternatiu que estem debatent, fa respecte d'aquelles matèries que són competència de l'Estat: dels trens de rodalies, que vosté està constantment defensant; de la línia de ferrocarrils de Xàtiva a Alcoi, que és competència del Govern d'Espanya; de l'electrificació de la línia des de La Encina fins a Alacant i prolongació fins a Múrcia, això és competència de l'Estat; de tot això, en l'article 171 del Grup Parlamentari Socialista, que vosté va a votar a favor, resulta que això no podrem discutir-ho, perquè necessàriament requerirà el recolzament de dos terceres parts de la cambra. Per tant, això és un blindatge que jo crec que vosté no pot estar d'acord, perquè jo sé quin és el seu tarannà i quina és la seua forma d'actuar.

I ho ha dit vosté molt clar, perquè tenen moltes contradiccions. Mire, concretament hi ha 35 articles que en esta iniciativa, que defensa el grup socialista en el seu dret de defensar-la, és còpia del que nosaltres hem presentat i, clar, bé, en eixe .

(inintel·ligible)

que és còpia literal. I després veem ahí 35 que estan fonamentats en la majoria del text nostre però, això que ha dit vosté molt clar,

, això que fem ara tan fàcilment amb l'ordinador a voltes fa males jugades.

Aleshores, s'han copiat i apegat articles que després estaven en el text i per exemple, preceptes en un mateix article, el 2 i el 3, que diuen el mateix. Per això crec que està clarament demostrat.

I dels drets dels diputats? Què ha de dir vosté dels drets dels diputats? A vosté li pareix bé, senyor Oltra, que hi hagen diputats de primera i diputats de segona? Que hi hagen diputats que puguen controlar i impulsar l'acció del Govern i altres no? Jo pense que vosté, que és un demòcrata, no pot estar d'acord amb eixes qüestions.

Igual que vosté s'ha adonat perfectíssimament del problema que vam tindre en les primeres sessions de la ponència, quan algunes senyories van abandonar la ponència, i vosté també la va abandonar. Mire vosté, senyor Oltra, si vosté revisa el cedé que jo els vaig entregar en la primera sessió de la ponència.

El senyor president:

El senyor Maluenda Verdú:

. -acabe, senyor president-, on plantejava el projecte de reglament que el Partit Popular presentava, llisca l'article 1 i vorà com l'article 1 diu «idioma valencià». I per què deia «idioma valencià»? Perquè l'Estatut d'Autonomia diu «idioma valencià». I jo comprenc que vosté que no va recolzar l'Estatut d'autonomia no estiga d'acord, però el que no puc comprendre és que senyories que han votat l'Estatut d'autonomia, no estiguen d'acord que siga idioma valencià, si és que hi ha algú que no ho estiga.

Res més i moltes gràcies.

El senyor president:

El senyor Oltra i Soler:

Gràcies, senyor president.

Bo, hem assistit a allò precisament que havia comentat: tenim un reglament escrit i un altre interpretat. Normalment, l'interpretat és el que val; més que l'escrit. I clar, això, sí que no pot ser. Per tant, ratifiquem la nostra decisió que el pròxim reglament estiga el més detallat i concret possible a l'hora d'evitar interpretacions que sempre, com als casinos, guanya la banca, i la banca, en este cas, sempre és el partit majoritari.

Per tant, jo crec que no se pot consentir el que acaba de passar i que ens queda encara una temporadeta que continue passant.

Nosaltres hem sentit el que mos ha dit ara el representat del Partit Popular. Home, dir que les comissions, hui en dia, són públiques perquè assistixen merament els mitjans informatius no me pareix correcte; és a dir, qualsevol ciutadà o col·lectiu que volguera assistir com a públic a una comissió, deuria de tindre eixe dret; el tenen per exemple, els acompanyants i la «rodalia» que duen determinats consellers, que mos omplin el local de la comissió només amb personal d'este tipus o com en la comissió d'investigació de l'accident, que inclús s'assentaven per acompanyar, assessorar i este tipus de qüestions. Això no se pot dir que siga una comissió pública i hi ha parlaments on sí que ho són; i jo crec que és una mostra també d'intentar apropar la institució a la ciutadania. Després ja vindrà qui haja de vindre, però almenys, això està ahí.

M'alegra que li haja fet rectificar el tema de la interpel·lació que es suposava. Però mire, nosaltres en el tema de les preguntes de control, no hem volgut entrar; vorà que no hem fet esmenes en eixe sentit. Nosaltres creiem que, d'entrada, el partit o partits que sustenten el Govern, pensem que no deurien de preguntar -igual que feren vostés en la legislatura passada i igual que està fent el Grup Socialista en el Congrés dels Diputats-; és a dir, crec que és un procediment correcte. No ho hem prohibit; no hem presentat esmenes de prohibició en eixe sentit. Però clar, qualificar això de preguntes de control del grup majoritari. Home, això són preguntes de

o preguntes -diguem- perquè alguna persona no se quede muda en tota la legislatura i així puga dir: «Doncs he fet tres preguntes. A qui? Als meus. I sabia la resposta. ».

Si és així, val; però això, jo crec que no porta res a ningú, ni al conseller, ni al diputat que pregunta, ni a esta cambra, ni a la ciutadania, perquè les preguntes ja sabem de què van.

I en el tema de la ponència, vosté mateixa acaba de confirmar-ho. Si ja en l'article primer, ja se va vore per on anaven a anar els tirs, en un tema que ha sigut polèmic, en un tema que ningú de la comunitat universitària o lingüística comprèn com dos partits polítics s'ajunten per a dir que el valencià és un idioma; és a dir, que això, cap institució acadèmica ni científica ho havia dit i ni ho dirà mai, ni tan sols els tribunals; solament els dos grups que se posen d'acord en eixa barbaritat. Doncs no solament això, sinó que a més, a vostés els pareix poc i aleshores mos unflen, ja en el primer article, d'uns quants «idioma» més de propina.

Clar, quan arriba la discussió, inclús vosté mateix se dóna compte i diu: «Home, si és que ja superem el que hi havia; superem tal. És entrar en un motiu de conflicte; anem a llevar-ho; anem a llevar-ho», i això dura mitja hora; dura mitja hora, perquè a la mitja hora, el motorista arriba i diu: «Nul, l'acord nul», i per tant, el que s'ha de fer és una altra cosa.

Clar, a partir d'ahí, confiança que el debat d'eixa ponència anava a seguir, no en tenim ninguna. Vostés podien haver sigut un poc més autocrítics i dir: «Xe, bé, ens hem equivocat. Pensàvem que tal i a partir d'ahí. »; perquè jo crec -igual estic enganyat- que a la millor se podria haver arribat a un document de consens prou millor del que al final eixirà, perquè inclús vostés, sobre les primeres propostes que presentaren, en esta última ja han reduït coses, ja han llevat coses que eren interessants en la primera i vosté sap que l'han llevat: el tema, per exemple, d'informació en determinades empreses públiques, que estava regulat en l'avantprojecte -i això està ahí per escrit i no se pot negar; no se pot negar, perquè està ahí i li ho ensenyem de seguida, que estava i és un tema important pel volum econòmic que eixes empreses cada volta suposen.

El tema de l'obligatorietat de facilitar informació als diputats i diputades estava millor regulat en la primera proposta de vostés que l'ha que ha tingut entrada en el registre; per tant, hem anat cap enrere. Per tant, nosaltres no podem compartir això.

Ja hem advertit al Grup Socialista que en la proposta seua, encara que millora i incorpora moltes coses amb les quals nosaltres coincidim, resulta que és incompleta. I si això fóra.

El senyor president:

El senyor Oltra i Soler:

. el document definitiu que anara a entrar en vigor demà, nosaltres no podríem votar-lo, perquè efectivament, no podem votar-lo. Però si és un document que millora sobre el que hi ha presentat i que permet obrir un nou període d'esmenes, nosaltres el recolzem; però el recolzem deixant clar que no és el document; i ahí estan les nostres esmenes, al voltant d'un centenar que hem presentat i que jo crec que sí garanteixen un reglament més participatiu, més obert i fora d'interpretacions com les que hem tingut ara i venim patint.

Gràcies.

El senyor president:

El senyor Such Botella:

Sí, senyor president.

Sí, és que el senyor Maluenda en la seua intervenció ha contradit alguns aspectes que estàvem parlant.

El senyor president:

El senyor Such Botella:

. i en este sentit, doncs volíem fer alguna matisació.

El senyor president:

El senyor Such Botella:

Sí, senyor president, però abans.

El senyor president:

El senyor Such Botella:

Sí, però abans se m'ha comminat a mi a no poder parlar del grup del Govern i ara, després, intervé el senyor Maluenda, pot parlar de

del nostre reglament i tot el que vulga, i nosaltres no podem dir-li res.

Jo crec que, almenys un minut per a poder contestar-li i poder deixar clar això.

El senyor president:

(El senyor president colpeja amb la maceta)

(Se suspén la sessió a les 12 hores i 22 minuts)

(Es reprén la sessió a les 13 hores)

Proposició no de llei sobre la renovació del compromís amb l'Institut Ramon Llull del president de les Illes Balears, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 13. 580, BOCV número 53).

La senyora vicepresidenta primera:

(Inoïble)

. de la proposició no de llei sobre la renovació del compromís amb l'Institut Ramon Lluch del president de les Illes Balears, presentada pel Grup Parlamentari Esquerra Unida-Els Verds-Esquerra Valenciana: l'Entesa.

Per a la seua presentació i defensa, té la paraula la il·lustre diputada senyora Pérez.

La senyora Pérez i Martí:

Gràcies, senyora presidenta.

Senyories, en el mes de juny de l'any 2004, Esquerra Unida-Els Verds: Entesa vam presentar aquesta proposta de resolució sobre la importància de la Comunitat Valenciana a l'Institut Ramon Lluch, etcètera, etcètera. Des del moment en què es va presentar aquesta proposta fins ara han canviat moltes coses, entre elles el 25 d'abril de 2005 van canviar els estatuts de Ramon Lluch.

Per tant, per a poder debatre hui aquesta proposta de resolució, esta hauria de tindre un contingut diferenciat. I, atenent que quan es presenta una resolució ha d'estar com a mínim al dia, en una situació d'un bon debat, nosaltres entenem que això no és el que en estos moments se necessita de cara a eixe tipus de resolució i a l'Institut Ramon Lluch. Per tant, demanem a la Mesa que tinga en consideració la seua retirada.

Moltes gràcies.

La senyora vicepresidenta primera:

Moltes gràcies, senyora Pérez.

Tenint la seua petició, donem per retirada la presa en consideració de la proposició no de llei, que era el punt número 2 de l'ordre del dia d'este ple.

Proposició no de llei sobre l'ampliació de l'Hospital Comarcal de la Vega Baixa, presentada pel Grup Parlamentari Esquerra Unida-Els Verds-Esquerra Valenciana: Entesa (RE número 13. 636, BOCV número 53).

La senyora vicepresidenta primera:

Per tant, anem a passar al següent punt, punt número tres: presa en consideració de la proposició no de llei sobre l'ampliació de l'Hospital Comarcal de la Vega Baixa, presentada pel Grup Parlamentari Esquerra Unida-Els Verds-Esquerra Valenciana: l'Entesa.

Per a la seua presentació i defensa, té la paraula l'il·lustre diputat senyor Botella.

El senyor Botella i Vicent:

Senyora presidenta.

Senyories.

Com vostés hauran pogut vore en el registre d'entrada d'aquesta proposició no de llei, la data és del dia 24 de maig de l'any 2004, és a dir, quasi començada la legislatura, estem quasi acabant-la i és quan ve a discutir-se hui ací una proposta d'aquestes característiques. A banda d'esta proposició no de llei hem parlat ja en diverses ocasions de la situació de l'Hospital Comarcal de la Vega Baixa, les incidències que han hagut periòdicament, l'incendi que va haver en el seu moment, que també va significar que quasi un any després d'haver-se produït discutíem ací, en estes Corts, el tema de com es va produir i les mesures que es van prendre. I hem assistit durant estos anys a una pressió assistencial contínua, a una massificació de l'hospital amb llits en els corredors contínuament, a queixes permanents dels propis professionals, inclús a la vaga que es va produir en l'any 2005 i que va fer que s'aplegara a un acord, que encara està per complir en algun dels seus aspectes respecte al personal que calia destinar. És a dir, tota una sèrie de circumstàncies que ens van fer presentar ja en el seu moment aquesta proposta.

I jo voldria denunciar en esta trona no solament la lentitud en què es produïx el debat d'estes qüestions sinó també l'entorpiment que hi ha per part de la Mesa de les Corts per tal que estes qüestions es discutisquen amb celeritat. Perquè una proposició no de llei que està datada el 24 de maig de 2004, que ací s'han discutit de dates posteriors, vol dir que hi ha hagut un impediment des de la Mesa de les Corts perquè açò es discutira. I per què? Perquè en totes estes dates s'estava construint l'Hospital de Torrevella i el Consell, i en este cas el conseller de Sanitat, el que pretenia era vindre ací el dia que es discutira açò i en este cas el Grup Popular a dir que ja no feia falta, perquè en definitiva el problema s'havia acabat perquè estava ja l'Hospital de Torrevella.

Però jo he de dir que, malgrat que l'Hospital de Torrevella està en funcionament fa un mes aproximadament i que ha hagut una baixa de la pressió assistencial, el problema continua existint en l'Hospital Comarcal d'Oriola. Perquè és un hospital amb una infraestructura xicoteta, ja no solament per al conjunt de la comarca, com s'ha demostrat i així ho vam denunciar en el seu moment, sinó inclús per a la quantitat de pobles que en estos moments va a destinar-se encara el seu servei.

Però després de la inauguració a bombo i platerets de l'Hospital de Torrevella dient el president de la Generalitat que és el millor hospital del «mundo mundial», amb la millor tecnologia, és evident que els pobles a què atendrà l'Hospital de Torrevella i els ciutadans que viuen en eixos pobles van a estar avantatjats respecte als que atendrà l'Hospital Comarcal d'Oriola. Perquè eixe hospital no és el millor del «mundo mundial», no és el que millor tecnologia té i no és el que millor servicis té sinó tot el contrari. Per tant, jo crec que tenint en compte eixes circumstàncies convindran amb mi les seues senyories que, a més a més, fa falta una remodelació de l'hospital i una ampliació també.

Una de les qüestions que sistemàticament tots els anys crea problemes és el tema de l'aire condicionat. Quan va haver l'incendi o, millor dit, abans de l'incendi vam tindre ací un debat amb el conseller de Sanitat que argumentava que era impossible canviar l'aire condicionat perquè calia buidar tot l'hospital i aleshores això creava una quantitat de problemes tremends. Quina casualitat que l'hospital es va buidar en menys de cinc hores, es va buidar l'hospital, es van traslladar tots els malalts a altres hospitals entre ells a Elx, no solament en els de la zona de la Vega Baixa privats sinó també a l'Hospital d'Elx; es van fer les obres de condicionament de després de l'incendi però l'aire condicionat ha continuat sense arreglar-se. No era un problema de buidar o no l'hospital, era un problema de voluntat política, d'inversió en eixe hospital com cal, per tal de resoldre un problema que és endèmic ja tots els estius en eixe mateix hospital.

I el que diu i el que parla de l'aire condicionat podíem parlar d'altre tipus de problemes que, com he dit, han anat succeint sistemàticament en este hospital. I que jo crec que fa necessari en este cas la seua remodelació i si en estos moments es creu que no la seua ampliació, en este cas, com després hi ha una esmena del Partit Socialista, juntament a les que hem presentat nosaltres, que estan un poc argumentades, no vaig ni a parlar d'elles, simplement dir que en funció de la distància del temps en quasi tres anys és lògic que haguem de parlar d'altres qüestions afegides o modificades en la mateixa proposició no de llei.

Per tant, a mi em sembla que la proposició no de llei continua tenint vigència amb les esmenes que es plantegen. Seria important que la conselleria de veres es dedicara a invertir en els hospitals públics propietat de la conselleria. I més que fer propaganda i donar bombo i platerets a aquells hospitals, que en estos moments gestionen empreses privades, com si això fóra la panacea que va a solucionar-ho tot, la veritat és que jo crec que diu ben poc a favor d'una conselleria que hauria de cuidar el que és seu, que hauria de propagar el que és seu i que, lluny d'això, el que fa és fer propaganda d'allò privat, fer propaganda del que gestionen els altres i dir que això és el millor que hi ha.

Molt bé, si això és el millor que hi ha volem també el millor per als altres ciutadans de la Vega Baixa que en estos moments no tenen el millor i que ho mereixen igual que els altres, perquè paguen els impostos també igual i, per tant, tenen dret a la mateixa assistència sanitària i amb les mateixes condicions que la resta de ciutadans de la Vega Baixa. I no vull dir ja la resta del conjunt de ciutadans del País Valencià, que parlarem en el seu moment també de la situació que hi ha en la resta dels hospitals.

Moltes gràcies.

La senyora vicepresidenta primera:

Moltes gràcies.

Senyor Botella, simplement un aclariment pel que ha dit de la Mesa, la part que em correspon, que sap vosté perfectament que la Mesa és d'acord. O siga, l'ordre del dia el fixa, tal com resa l'article 62, el president, oïda la Mesa i d'acord amb la Junta de Síndics. I també vaig a dir-li que el seu grup, que està representat en la Junta de Síndics, no mai ha demanat que eixe punt estiguera inclòs en l'ordre del dia, perquè tinguera un caràcter més urgent que en poguera tindre un altre. Per tant, no sé si se li haguera dit que sí o dit que no, perquè no mai ha ocorregut.

Per tant, sent molt que es retarden en el temps, però a vegades sap vosté que és impossible poder tractar tots els punts. Simplement era un aclariment, senyor Botella.

El senyor Botella i Vicent:

Si em permet la seua presidència li diré que a mi em sembla perfecte que el president i la Mesa, oïda la Junta de Portaveus, elabore els ordres del dia. Però hi ha un ordre de registre de les proposicions no de llei que, en este cas i en molts altres, no es respecta. I és el que crec jo que ha de fer la Mesa sense necessitat que ningú li diga res.

La senyora vicepresidenta primera:

No, no, no és la Mesa és la Junta de Síndics. És el que li havia volgut explicar. Moltes gràcies.

Senyor Botella, ha assumit vosté les seues esmenes, crec que havia dit. Gràcies.

Anem a passar al grup que ha presentat una esmena, ha sigut el Grup Parlamentari Socialista, una esmena de modificació, registre d'entrada 61. 223.

Té la paraula la senyora Gay Bódalo per quinze minuts, quan vosté vulga, i en representació del Grup Parlamentari Socialista.

La senyora Gay Bódalo:

Hablamos de la necesidad de dotar con más personal y más medios al servicio de ginecología. Y para muestra, un botón. El día 27 de noviembre es imposible obtener una cita para esta especialidad. A las personas que solicitan una cita se les emplaza a llamar a partir del año que viene. ¿Esa es una lista de espera cerrada o no? Seguimos sin obtener respuesta.

(Aplaudiments)

La senyora vicepresidenta primera:

Moltes gràcies.

Per acceptació o no d'esmena, té la paraula, en representació del Grup Parlamentari Esquerra Unida-Els Verds-Esquerra Valenciana: Entesa, l'il·lustre diputat senyor Botella.

El senyor Botella i Vicent:

Gràcies, senyora presidenta.

Senyories.

Senyora Gay, d'entrada dir-li que el meu grup va a acceptar-li la seua esmena. I inclús si en la intervenció del Grup Popular estiguera d'acord que férem una redacció nova al respecte, el meu grup estaria també obert.

Perquè a la millor allò de les obres ara d'ampliació no és tan urgent, però sí que ens sembla que seria important remodelar el mateix hospital en funció d'eixos serveis que vosté dia que caldria incorporar i que, per tant, necessitarà d'algunes obres. Però, clar, tot està en funció de la decisió que el Partit Popular prenga en eixe sentit.

Nosaltres, com dic, esta és una qüestió que mos ha preocupat permanentment, que hem vingut plantejant en diferents propostes i que ara creiem que és l'oportunitat que un hospital que va nàixer en males condicions, donat que ara se'n crea un altre de recolzament, en el sentit que van a anar destinats, o s'han destinat ja, una part important dels pobles de la Vega Baixa a eixe altre hospital, va a descongestionar i va a donar un servei, des del punt de vista, diríem, de pressió assistencial més baixa, al conjunt dels ciutadans. Però, al mateix temps, el que sí és necessari és que tots eixos serveis, que en l'esmena que mos presenta el Partit Socialista. , s'incorporen. I, per tant, seria necessari que aplegàrem a eixe acord conjunt entre tots.

Si això és aixina, nosaltres no tindríem ningun inconvenient en modificar-la. I si no, simplement acceptaríem la proposta del Partit Socialista, incorporant-la a la mateixa que nosaltres hem fet i tractant de millorar-la, lògicament, amb les aportacions que mos han presentat ací.

Per tant, sense més, dir-li que li acceptem l'esmena.

La senyora vicepresidenta primera:

Moltes gràcies, senyor Botella.

Per a fixar posició, els grups que no han presentat esmenes. Té la paraula, en representació del Grup Parlamentari Popular, la il·lustre diputada senyora Lorente.

La senyora Lorente Ramón:

La senyora vicepresidenta primera:

(Se suspén la sessió a les 13 hores i 24 minuts)

(Es reprén la sessió a les 13 hores i 50 minuts)

El senyor president:

Los portavoces de los grupos políticos han firmado, al amparo de lo que establece el Reglamento de las Cortes Valencianas, una enmienda transaccional que dice así: «Sustituir el texto por el siguiente: «Les Corts instan a la Conselleria de Sanidad a: 1. Habilitar una partida presupuestaria en el ejercicio 2007 para ampliación de servicios, mejoras estructurales y equipamientos del hospital Vega Baja. 2. Contemplar en los sucesivos ejercicios presupuestarios dotación suficiente para garantizar las mejoras necesarias. 3. Adecuar las plantillas a las necesidades existentes. Palau dels Borja, 29 de noviembre de 2006»».

El senyor Botella i Vicent:

Gràcies, senyor president.

Senyories.

Intervinc per a explicar el vot favorable i mostrar la satisfacció del meu grup perquè hàgem sigut capaços els tres grups parlamentaris de posar-se d'acord en un text que done satisfacció a les demandes dels ciutadans i ciutadanes dels pobles que estan adscrits a l'hospital de la Vega Baixa.

Perquè, com hem plantejat a l'inici del debat, este hospital ve arrossegant problemes des del principi de la seva posada en funcionament; problemes que no solament no s'han solucionat, sinó que s'han anat agreujant. I que, com he dit, la pressió assistencial ha vingut disminuint en estes setmanes en funció de la inauguració del nou Hospital de Torrevella, però hi continuen havent una sèrie de mancances, que nosaltres considerem que són importants. Importants, sobretot, tenint en compte que si la nova tecnologia que s'ha instal·lat en el nou Hospital de Torrevella va a donar satisfacció i servei al conjunt dels ciutadans i ciutadanes que estaran adscrits, d'eixos pobles que estaran adscrits a este hospital, és evident que en este altre hospital, on no existixen totes estes qüestions, van a estar en inferioritat de condicions.

I per això pensem que és important que el Consell invertisca, en este cas, la Conselleria de Sanitat, per tal que periòdicament i gradualment vagen, diríem, posant-se tots els serveis i tot l'equipament necessari.

Però al mateix temps també, com dia jo, fan falta una sèrie de mesures i de millores estructurals, perquè este hospital té serveis i despatxos en el que són els catacumbes de l'hospital. És a dir, un baixa al soterrani on estan tots els desaigües i on passen totes les aigüeres, i allí es troba un amb despatxos i amb serveis del mateix hospital. I la veritat és que això no diu molt en favor d'una institució sanitària tindre els serveis en els lloc on els ha tingut, i els té encara, fins ara.

Per tant, pensàvem i pensem que és necessari la remodelació en eixe aspecte d'alguns dels seus serveis, i per això també està contemplat en la mateixa resolució final que ací hem votat.

Al mateix temps també, el tema de les plantilles a nosaltres mos pareix necessari que s'adeqüen a les necessitats que hi ha, tenint en compte també la problemàtica permanent que ha vingut sofrint este hospital.

Per tant, dir que l'esmena transaccional que hem redactat reflectix en línies generals el que la proposició no de llei en el seu esperit venia demanant, l'actualitza i, al final, el més important és que dóna satisfacció al que són les necessitats d'eixos ciutadans i ciutadanes de la Vega Baixa, que de tant en tant alguna satisfacció està bé que tinguen, encara que estes Corts moltes vegades, i majoritàriament, els dóna l'esquena.

Moltes gràcies.

El senyor president:

La senyora Gay Bódalo:

El senyor president:

La senyora Lorente Ramón:

(el senyor president colpeja amb la maceta)

Y yo sí que les voy a garantizar, como miembro del Grupo Parlamentario Popular, que la apuesta del gobierno del Partido Popular en materia de sanidad y de prestaciones sanitarias en la comarca de la Vega Baja, es de diez; está cubierta al máximo. Creo que, tanto en primaria como en tener dos hospitales para casi 400. 000 habitantes, disminuyendo así en la mitad los que van a inscribirse como referencia o van a quedar en el hospital Vega Baja, es absolutamente todo un lujo; y que no van a tener absolutamente ninguna diferencia en cuanto a la calidad de la prestación de los servicios.

(Aplaudiments)

El senyor president:

(Se suspén la sessió a les 14 hores i 4 minuts)

(Es reprén la sessió a les 16 hores i 36 minuts)

Pregunta tramitada pel procediment especial d'urgència al conseller d'Agricultura, Pesca i Alimentació, Juan Gabriel Cotino Ferrer, sobre les mesures adoptades per la Conselleria d'Agricultura, Pesca i Alimentació pel que fa a la sequera que estan patint els camps de la Comunitat Valenciana, sobretot al sud d'Alacant, que formula la diputada Verónica Marcos Puig del Grup Parlamentari Popular (RE número 54. 292).

La senyora vicepresidenta primera:

(Inoïble)

. en el punt número 7, preguntes tramitades pel procediment especial d'urgència, d'acord amb la resolució de caràcter general 2/VI.

I comencem en les preguntes que quedaren pendents. En primer lloc, pregunta formulada per la il·lustre diputada senyora Verónica Marcos, del Grup Parlamentari Popular, registre d'entrada 54. 292, i que formula a l'honorable conseller d'Agricultura, Pesca i Alimentació.

Té vosté la paraula, senyora Marcos.

La senyora Marcos Puig:

La falta de precipitaciones y el agotamiento de reservas de agua en los embalses de nuestras cuencas hacen que nos encontremos en un momento crítico. Gran parte de nuestro territorio se encuentra en una situación permanente de escasez de agua. Las comarcas del Vinalopó, L'Alacantí, la Vega Baja o el Maestrat sufren un problema que no es coyuntural, sino estructural, y así nos lo han manifestado los expertos que han venido a comparecer a la comisión de la sequía en estas Cortes. Así nos lo han manifestado a los diputados que hemos ejercido nuestra obligación de acudir a esa comisión en estas Cortes, señor conseller.

La senyora vicepresidenta primera:

Moltes gràcies, il·lustre diputada.

Té la paraula l'honorable conseller senyor Cotino.

El senyor conseller d'Agricultura, Pesca i Alimentació:

Moltíssimes gràcies, senyora presidenta.

Senyores i senyors diputats.

La sequera que estem sofrint en la comunitat és una experiència que tenim històricament, en què alguns períodes llargs el problema de la sequera és abundant. I, per tant, jo crec que des del Govern de la Generalitat s'està fent des de fa anys una millora permanent del regadiu per a poder estalviar l'aigua necessària a fi que quan vinguen els problemes de sequera tinguem aigua suficient.

Bé sabem que eixa aigua que estan estalviant els llauradors -com ara vorem-, a la vegada també s'està utilitzant l'aigua que els humans utilitzem i que després s'ha de depurar per a utilitzar-la també per al reg.

A més de les mesures que ja coneguem en esta cambra i que en distintes ocasions s'ha parlat d'elles, com a un tema especial, la Conselleria d'Agricultura, Pesca i Alimentació va ficar en marxa un pla especial per a la sequera i fins al moment duguem fetes 71 actuacions realitzades en les tres províncies.

A la província d'Alacant s'ha realitzat la instal·lació de 26 pous, dels quals 10 corresponen a pous completament nous. Ara, actualment, a més d'eixos 26 pous, s'estan fent 10 actuacions més per a explorar nous pous que puguen pal·liar els problemes de la sequera que podrem tindre possiblement en el pròxim any.

A la província de Castelló s'han ficat en marxa. Perdó, a la província de València, 24 actuacions en 19 municipis, també en la mateixa línia que en la província d'Alacant per a poder resoldre en zones determinades la sequera per no arribar l'aigua dels rius o per haver-se esgotat altres pous que regaven eixes comarques.

I a la província de Castelló s'han fet 11 actuacions, que també tenen eixa mateixa finalitat i s'estan duent a terme.

A més, per part de la conselleria s'ha ficat en marxa, a través de l'Institut Valencià d'Investigacions, l'IVIA, una pàgina

que recomana i dóna als agricultors les orientacions que han de fer en el moment de regar. Consultant esta informació, tant en via informàtica com a través de les Ocapa que s'envia periòdicament, se té una informació de la necessitat que té el camp de poder regar-se, segons els vents, la humitat i les circumstàncies del mes i de la calor que està fent. Això és una mesura que està ajudant que el llaurador puga utilitzar al màxim l'aigua i també regar en les hores que siguen les més convenients.

Eixa sèrie de mesures, com dia abans, són mesures puntuals que han hagut de fer per la necessitat de la sequera que enguany estem sofrint i que l'any passat també en part vam sofrir.

Això se complementa, lògicament, com he dit abans, a les obres que des de la conselleria i des del Govern Valencià s'estan fent en esta legislatura, que són més de 250 milions d'euros en modernització del regadiu perquè el llaurador puga utilitzar l'aigua al màxim i a més tindre una millor qualitat de vida.

La sequera també ha tingut un efecte molt important en el problema del bestiar, en el problema de la ramaderia que està en zones d'interior. Hem tingut un any que, lògicament, els pastos han sigut molt poquets i a la seua vegada, perquè puga alimentar-se el ramat, necessiten donar una alimentació complementària a l'alimentació clàssica del que puga pasturar una vaca o un borrego. Això què ha suposat? Que hem construït 200 sitges per a poder dur productes sobrants de les cooperatives i del sòl, magatzems de taronja, aixina com de les fàbriques de suc per a poder alimentar eixa ramaderia. Eixes sitges s'han construït a càrrec de la Generalitat i transportem els productes també d'eixes cooperatives i d'eixes empreses per a poder alimentar tota la ramaderia de les comarques d'interior que, a conseqüència de la sequera, no tenen l'aigua suficient.

A més d'estos temes, com vostés coneixen, se va fer un decret per part del Govern central en el tema d'ajudes que se podien donar en caràcter fiscal als agricultors o als ramaders d'unes comarques determinades. Eixe decret no contemplava tot el conjunt de la Comunitat Valenciana on realment hi ha hagut sequera, i per tant, per part de la conselleria, vam escriure i férem arribar al Ministeri d'Agricultura que s'havia d'ampliar el decret a totes les comarques que havien patit la sequera, perquè hi havia comarques i pobles que no estaven en el decret. Precisament, en data d'esta mateixa setmana, s'ha rebut una carta en la conselleria per part del Ministeri d'Agricultura dient-mos que eixe tema serà remés al Ministeri de Medi Ambient. Espere que el Ministeri de Medi Ambient ho puga resoldre i que puguem tots els llauradors, tots els ramaders de la Comunitat Valenciana que tenen problemes de sequera, que se tracten per igual.

Pregunta tramitada pel procediment especial d'urgència al conseller d'Agricultura, Pesca i Alimentació, Juan Gabriel Cotino Ferrer, sobre les hectàrees que s'han modernitzat amb reg localitzat en aquesta legislatura i les previsions a curt termini, que formula el diputat Joaquín Soler Garibo del Grup Parlamentari Popular (RE número 54. 293).

La senyora vicepresidenta primera:

Moltes gràcies, honorable conseller.

Anem a passar a la següent pregunta, que correspon també al Grup Parlamentari Popular, registre d'entrada, 54. 293, i que formula l'il·lustre diputat senyor Joaquín Soler, i que va dirigida també a l'honorable conseller d'Agricultura, Pesca i Alimentació.

Quan vullga, senyor Soler.

El senyor Soler Garibo:

Gràcies, senyora presidenta.

Senyories.

Senyor conseller, sabent que tenim un dèficit estructural d'aigua a la Comunitat Valenciana de 350 hectòmetres cúbics a l'any, sabent també que estem sofrint la pitjor sequera en els últims 60 anys, sabent també que el govern socialista ens priva de recursos externs com va ser la derogació del transvasament de sobrants d'aigües de l'Ebre, sabent també que som la comunitat autònoma que més aigua reutilitza d'Espanya, mosatros a soles reutilitzem tanta aigua com la resta d'Espanya junta, cobra una major importància, si cap, el tema d'estalviar aigua a l'hora de regar.

Una tradició com ha sigut sempre a la Comunitat Valenciana el reg a manta, que tanta riquesa ha produït, s'han vist obligats a anar canviant-lo al reg localitzat per allò d'estalviar aigua, per allò d'estalviar costs i ajudar, una volta més i per un altre conducte, ajudar la nostra agricultura.

En esta importància que se li dóna des del Govern, des del Consell, a l'estalvi d'aigua, quantes hectàrees s'han modernitzat al reg localitzat en esta legislatura i quines són les previsions a curt termini?

Moltes gràcies.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller senyor Cotino.

El senyor conseller d'Agricultura, Pesca i Alimentació:

Moltíssimes gràcies.

En esta legislatura, el Govern Valencià ha donat un suport a la labor dels agricultors valencians en la modernització de regadiu i ha complit el compromís adquirit pel president de la Generalitat, precisament en esta cambra, en el discurs d'investidura. Esta decisió ha portat la Comunitat Valenciana a ser pionera en la gestió eficaç de l'ús de l'aigua, gràcies a una política d'inversió en la millora del regadiu.

Per això, senyories, vull destacar que la comunitat és l'única comunitat que ha disminuït el consum d'aigua en quasi un 14,2% en l'any 2004, quantitat que contrasta amb l'augment del consum en altres comunitats limítrofes que són les que mos estan negant l'aigua a mosatros.

A forma de dades, que jo crec que és important recordar, el consum d'aigua per explotacions agràries, segons dades de l'Institut Nacional d'Estadística, en la Comunitat Valenciana gastem 4. 988 metres cúbics d'aigua per hectàrea, la qual cosa suposa que en altres comunitats, per exemple com és el cas d'Aragó, se gasten 5. 977, vol dir, 1. 000 metres cúbics per hectàrea més que la Comunitat Valenciana; la Comunitat de Catalunya, 5. 855 metres cúbics, i Castella-la Manxa 5. 170 metres cúbics d'aigua.

Què vol dir? Això significa que la nostra comunitat ha tingut un estalvi d'aigua en reg del 4,6% respecte els anys anteriors i altres comunitats amb les mateixes hectàrees de regadiu han augmentat el 9,6 de reg.

La Comunitat Valenciana en el seu conjunt i, com són dades que crec que són molt importants, en 2001 gastàrem 1. 912. 291 metres cúbics d'aigua i en 2004 hem gastat 1. 746. 408 metres cúbics d'aigua. Vol dir que hi ha un estalvi en eixe període del 8,67%. Eixos estalvis d'aigua que els llauradors han pogut fer perquè ells han invertit diners, perquè han invertit diners les administracions en eixa millora de reg, ha suposat que hem estalviat 165 metres cúbics d'aigua en estalvi per les millores de reg que han fet en esta comunitat.

La realitat és que en eixe estalvi que mosatros hem fet. mentre altres comunitats, ja dic, perquè no han fet les millores en regadiu, han gastat 696 hectòmetres cúbics d'aigua més. Cal recordar que mosatros estem demanant per al transvasament de l'aigua de l'Ebre a la Comunitat Valenciana 350 hectòmetres cúbics d'aigua. Si eixes comunitats hagueren fet els deures com tenien previst en el Pla hidrològic nacional fer, l'aigua que ells hagueren estalviat haguera sigut el doble de la que mosatros necessitem. Eixa és la realitat.

Mosatros en esta legislatura fins ara s'està actuant sobre 60. 000 hectàrees més de les que s'estaven actuant actualment, i esperem que al finalitzar esta n'hi hagen 90. 000 hectàrees més en què s'estiga treballant en la millora del regadiu.

Moltes gràcies.

Pregunta tramitada pel procediment especial d'urgència a la consellera de Turisme, senyora María Milagrosa Martínez Navarro, sobre el manteniment o no de la Fira Internacional de Turisme de València (TCV) durant l'any 2007 i, en cas afirmatiu, en quines condicions, que formula el diputat Francesc Colomer i Sánchez del GP Socialista (RE número 54. 560).

La senyora vicepresidenta primera:

Moltes gràcies, honorable conseller.

Anem a passar a la següent pregunta, pregunta que correspon formular a l'il·lustre diputat del Grup Parlamentari Socialista, senyor Francesc Colomer i Sánchez, pregunta registre d'entrada 54. 560, i que va dirigida a l'honorable consellera de Turisme.

Quan vosté vullga, senyor Colomer.

El senyor Colomer i Martínez:

Moltes gràcies, senyora presidenta.

Senyora consellera, bona vesprada.

Pensa mantindre la Fira de Turisme i en quines condicions?

La senyora vicepresidenta primera:

Moltes gràcies, il·lustre diputat.

Té la paraula l'honorable consellera senyora Martínez.

La senyora consellera de Turisme:

(Aplaudiments)

La senyora vicepresidenta primera:

Moltes gràcies, honorable consellera.

Té la paraula l'il·lustre diputat senyor Colomer.

El senyor Colomer i Sánchez:

Moltes gràcies, senyora presidenta.

Moltes gràcies, consellera, pel seu temps.

Jo crec que en matèria de la fira que ens ocupa aquesta vesprada ja tenim una certa perspectiva de com ha funcionat en estes edicions. Hi ha molta gent que pensa i té una versió ben diferent. Hi ha gent que pensa des del sector, per descomptat nosaltres també, que la fira en la seua imaginació dels dirigents que estan al capdavant, en este cas vosté com a màxim responsable, busca connectar amb el que és l'esperit i l'estil d'un temps i d'un govern. Buscar voler semblar-se a Fitur i quedar-se en el que ja s'anomena col·loquialment com el «fituret», des del punt de vista que buscar satisfer l'aspiració de grandesa, de satisfer la vanitat, la resplendor, moltes vegades això acaba sent un gran malbaratament i la tendència a la megalomania que tant ha marcat estos anys de govern del Partit Popular.

Perquè a la millor, senyora consellera, copiar el format de Fitur aquí, al nostre territori no siga, precisament, l'operació o l'invent més viable, més necessari, sinó tot el contrari, potser siga el més inviable i el més antieconòmic en estos moments.

Podem fer altres coses, des de la Comunitat Valenciana, devem fer altres coses aquí i des d'aquí concertar-les fora. Perquè, a més, vosté ha comentat que precisament l'any que ve va a posar l'èmfasi, va a posar l'accent en primar o cuidar especialment l'oferta del consumidor final. Hi ha qui pensa, des del sector, que precisament és l'angle de la fira que menys s'ha d'activar, perquè hi ha qui pensa, torne a dir-li, que facilitar al públic valencià l'oferta de tota la competència nacional i internacional al nostre territori, facilitar l'escapada, potser no siga la millor de les estratègies des dels interessos valencians, senyora consellera.

Jo crec que esta fira és el somni del poder, però potser no siga el somni del sector. El sector, el somni que té és poder desestacionalitzar, millorar la rendibilitat dels negocis, no tancar en octubre i en novembre, com està passant després de molts anys, que torne el fantasma de l'estacionalitat. El somni del sector és dialogar amb un govern en el qual poder concertar la millor promoció. Les necessitats del govern, senyora consellera, no són les necessitats del sector en el segle XXI. Aquesta és la confusió que marca el temps que estem vivint, no només des de la seua conselleria sinó de tota l'estructura del Consell valencià.

Hi ha qui pensa, li ho he dit abans, que si té algun sentit patrocinar a casa nostra l'oferta entre el públic valencià és precisament pel tema, en tot cas, del turisme rural, que les estadístiques assenyalen que efectivament té una demanda i el seu mercat és especialment o bàsicament d'interior. I precisament per a eixe menester, per a eixe objectiu ja teníem la Introturística, que vosté s'ha carregat, que arreplegava tres vegades més visitants i valia tres vegades menys. Són els números que vosté ha de barallar per tal de vore si és eficaç en la seua gestió.

La promoció, senyora consellera, és una peça clau de la política turística. Però no és el format de la macrofira precisament el que hem d'emular d'una manera tan especial. És un ritual consolidat en altres fires que ja són referència, com Fitur i altres que vosté coneix arreu del món, però la promoció més profitosa, la prioritària, s'ha de fer des dels instruments de la modernitat i del segle XXI. I ahí vosté ha d'espavilar moltíssim, perquè en això sí que no ha innovat absolutament res. La intel·ligència de mercats, li ho hem dit moltes vegades, les noves tecnologies, barallar moltíssima informació i administrar-la i gestionar-la adequadament per a il·lustrar després la seua política en relació amb la demanda, concertar negocis. I en eixes qüestions vosté presenta un balanç certament negatiu.

Deu valorar el que en economia s'anomena el cost d'oportunitat. Quantes coses no es podrien fer en matèria de la bona promoció que vol el sector amb la milionada que vosté malbarata en la fira esta que avui estem aquí examinant. Vosté ha d'assumir que administra diners que no són seus i és una lliçó importantíssima en democràcia. I deu un respecte a la

xequera

pública. I vosté tira del talonari d'una manera moltes vegades absolutament improductiva en funció dels resultats. Perquè algun dia vosté deuria avaluar el resultat de la seua promoció i tots els patrocinis que fa. Hauríem de saber això al final en què repercuteix positivament en el sector, perquè és la gran incògnita i algun dia ens l'haurà d'explicar. Gasta moltíssim en qüestions que el sector té la percepció que no són del tot profitosos.

Vull acabar dient-li que, efectivament, espere que no utilitze l'argument que de vegades ha utilitzat que també van municipis que no són del seu govern. Això podríem fer! Per una qüestió de respecte institucional, d'educació, de cortesia, és lògic que si se'ls convida a una fira els municipis valencians de tots els colors polítics acudeixen amb la millor voluntat del món, amb la millor bona fe del món per tal de plantar cara en matèria de presentar la seua oferta turística.

La senyora vicepresidenta primera:

Senyor Colomer.

El senyor Colomer i Sánchez:

Acabe dient-li que jo estaria més preocupat pel comportament que mostren dins del seu partit. En l'última fira -i acabe, senyora presidenta- el Patronat de Turisme d'Alacant i el president de la Diputació d'Alacant en temps real, en viu i en directe, va expressar públicament la seua voluntat de no tornar mai més. Si és que alberga alguna virtut la fira,.

La senyora vicepresidenta primera:

Senyor Colomer, per favor, les preguntes sap vosté que són justes.

El senyor Colomer i Sánchez:

. queda absolutament neutralitzada amb les declaracions que fan els seus companys de partit. Per tant, administre millor els missatges, administre millor els espectacles i administre millor els recursos dels valencians.

(Aplaudiments)

La senyora vicepresidenta primera:

Gràcies, senyor Colomer.

Té la paraula l'honorable consellera, senyora Martínez.

La senyora consellera de Turisme:

(Aplaudiments)

Pregunta tramitada pel procediment especial d'urgència a la consellera de Cooperació i Participació, senyora Gema Amor Pérez, sobre la manera com s'ha impulsat des de la Generalitat la participació i el protagonisme dels centres valencians en l'exterior, que formula el diputat Manuel Miguel Bustamante Bautista del GP Popular (RE número 54. 705).

La senyora vicepresidenta primera:

Moltes gràcies per haver-se controlat en el temps, senyora consellera. Moltíssimes gràcies.

Anem a passar a la següent pregunta. Pregunta número quatre, formulada per l'il·lustre diputat senyor Manuel Bustamante, del Grup Parlamentari Popular, registre d'entrada 54. 705, i que va dirigida a l'honorable consellera de Cooperació i Participació.

Té la paraula el senyor Bustamante.

El senyor Bustamante Bautista:

Los centros valencianos en el exterior son las entidades asociativas que aglutinan y organizan a las comunidades de valencianos y sus descendientes asentados fuera de tierras levantinas. Así conservan los lazos de unión con la vida social, política y cultural del pueblo valenciano, por lo que se han convertido en los mejores embajadores de la Comunidad Valenciana. Desde la Generalitat se les reconoce la magnífica labor que realizan al transmitir fuera de nuestra comunidad nuestra lengua, nuestro folklore, nuestra cultura, nuestra tradición y costumbres.

La senyora vicepresidenta primera:

Moltes gràcies, il·lustre diputat.

Té la paraula l'honorable consellera, senyora Amor.

La senyora consellera de Cooperació i Participació:

Gràcies, presidenta.

Señor Bustamante, la Comunidad Valenciana y los valencianos en general estamos en deuda permanente con aquellas personas que en su día tuvieron que dejar nuestra comunidad, tuvieron que dejar su tierra y sus raíces por diferentes motivos. Valencianos todos ellos fieles a nuestras raíces que han sabido luchar por mantener muy vivas nuestras costumbres, nuestras tradiciones, nuestras culturas, como muy bien decía usted, nuestras señas de identidad y que han conservado los lazos sentimentales y afectivos que les unen con nuestra tierra y que nos sentimos realmente orgullosos del trabajo que vienen realizando.

Més Prop de Tu,

(La senyora vicepresidenta primera colpeja amb la maceta)

Instrumentos todos ellos que lo que pretenden es demostrar que los centros valencianos fuera de la comunidad se han convertido en verdaderas oficinas de representación de nuestra comunidad y que, al mismo tiempo, le dan una mayor y mejor proyección a nuestra comunidad. Como también son los cursos que venimos impartiendo en los centros de América del Sur de la mano de la Academia Valenciana de la Lengua. , perquè la nostra llengua siga el vehicle de comunicació en les relacions dels valencians fora de la nostra comunitat i el Consell.

O tantes activitats que venim apostant de forma decidida per la implicació dels joves, com serà el tercer centre dels valencians d'Amèrica del Sud, que es celebrarà en Sant Joan al mes de gener. O també els convenis que hem firmat recentment amb la Fundació Comunitat Valenciana-Regió Europea i setze dels centres d'Amèrica del Sud, perquè puguen accedir els jóvens a beques d'especialització a través de la nostra oficina de Brussel·les, oficina que pretén que els jóvens valencians a l'Amèrica del Sud puguen tindre una oportunitat de conéixer la normativa i els programes europeus. O també el programa «Conoce tu comunidad», o tantes i tantes activitats que estem posant en marxa des del Consell perquè els valencians residents fora de la nostra comunitat es convertixquen en els vertaders ambaixadors de la nostra comunitat en les seues ciutats i en els seus països.

Moltes gràcies.

Pregunta tramitada pel procediment especial d'urgència a la consellera de Cooperació i Participació, senyora Gema Amor Pérez, sobre les accions que ha posat en marxa el Consell per a acostar la informació de la Unió Europea als valencians, que formula el diputat Pedro Ortega Marhuenda del GP Popular (RE número 54. 706).

La senyora vicepresidenta primera:

Moltes gràcies, honorable consellera.

Anem a passar a la següent pregunta, que també correspon al Grup Parlamentari Popular i que formula l'il·lustre diputat senyor Pedro Ortega Marhuenda i va dirigida també a l'honorable consellera de Cooperació i Participació.

Té la paraula, senyor Ortega.

El senyor Ortega Marhuenda:

La senyora vicepresidenta primera:

Moltes gràcies, il·lustre diputat.

Té la paraula l'honorable consellera senyora Amor.

La senyora conseller de Cooperació i Participació:

Gràcies, presidenta.

(la senyora vicepresidenta primera colpeja amb la maceta)

internacional de la innovación y que, por cierto, a los señores diputados de la oposición no les vi, no les vi preocupados para saber qué se está haciendo en esta comunidad en materia de innovación, a diferencia de lo que ocurría con 800 expertos, autoridades, profesionales, del mundo de la innovación y la competitividad que se dieron cita hasta ayer mismo en la Feria de Valencia.

La senyora vicepresidenta primera:

Honorable consellera, vaja finalitzant, per favor.

La senyora consellera de Cooperació i Participació:

(Veus i aplaudiments)

La senyora vicepresidenta primera:

Moltíssimes gràcies, honorable consellera.

Anem a passar a la següent pregunta.

¿Què ocorre, senyor Such?

El senyor Such Botella:

Sí, és una qüestió d'ordre, senyora presidenta.

La senyora vicepresidenta primera:

Sí, no, m'imagine, per això li done la paraula.

El senyor Such Botella:

Ens agradaria que aplicara el mateix criteri per a tots, perquè la senyora consellera aprofitant que li contesta al seu grup parlamentari es dedica a parlar del Grup Socialista permanentment sobre actes nostres,

i ens agradaria que aplicara vosté el mateix criteri que este matí ha intentat aplicar, que l'aplique també amb el Govern.

La senyora vicepresidenta primera:

Estem en preguntes. A vore. Gràcies, gràcies, gràcies, gràcies. Evidentment, vosté ha donat la seua opinió, veu un desorde en este ple que no considera que siga aixina la senyora que està en estos moments presidint, que sóc jo, perquè considere que això és un torn de preguntes i no té res a vore amb el que ha passat este matí.

Però, evidentment, evidentment, vosté està en el seu dret de demanar qualsevol pregunta, proposició no de llei, compareixença a l'honorable consellera, perquè parle d'este tema i vosté puga tindre la intervenció com a representant del seu grup.

Per tant, anem a continuar, no n'hi ha cap desorde en este moment. Anem a continuar amb la següent pregunta, que formula l'il·lustre diputat senyor Andrés Perelló.

El senyor Maluenda Verdú:

Senyora presidenta!

La senyora vicepresidenta primera:

Senyor Maluenda, quin desorde n'hi ha?

El senyor Maluenda Verdú:

El que ha generat el senyor Such!

La senyora vicepresidenta primera:

Sí. No, no, senyor Maluenda, jo comprenc, vosté. , que ha parlat del que havia fet esta presidència, no del Grup Parlamentari Popular. Per tant, senyor Maluenda, li ho agraïxc, però no ha parlat del Grup Parlamentari Popular.

El senyor Maluenda Verdú:

Jo només, el que li volia era demanar-li al senyor Such que se tranquil·litze, que estiga tranquil,.

La senyora vicepresidenta primera:

Sí, gràcies, gràcies. Gràcies, senyor Maluenda, gràcies, gràcies.

El senyor Maluenda Verdú:

. que ací no passa res, que la president està fent-ho molt bé i la.

(Veus. La senyora vicepresidenta desconnecta el micròfon del diputat)

Pregunta tramitada pel procediment especial d'urgència al Consell, que contesta el conseller d'Agricultura, Pesca i Alimentació, senyor Juan Gabriel Cotino Ferrer, sobre el moment en què el Consell té previst concloure la modernització de la Séquia Reial del Xúquer, que formula el diputat Andrés Perelló Rodríguez del GP Socialista (RE número 54. 707).

La senyora vicepresidenta primera:

Els agraïxc moltíssim a tots els senyors diputats portaveus de tots els grups que vullguen orientar la vicepresidenta, en este cas presidenta, encara que siga en funcions, però anem a passar a la següent pregunta, no vaig a donar ninguna paraula més.

Moltíssimes gràcies.

Anem a passar a la següent, que formula l'il·lustre diputat senyor Perelló, del Grup Parlamentari Socialista, registre d'entrada 54. 707, i que formula al Consell i que té previst que conteste l'honorable conseller d'Agricultura, Pesca i Alimentació.

Senyor Perelló, té vosté la paraula.

El senyor Perelló Rodríguez:

Senyor Perelló, té vosté la paraula.

El senyor Perelló Rodríguez:

La senyora vicepresidenta primera:

Moltíssimes gràcies, señor Perelló.

Té la paraula l'honorable conseller senyor Cotino.

El senyor conseller d'Agricultura, Pesca i Alimentació:

Moltes gràcies.

Senyora presidenta.

Senyories.

Senyor Perelló, l'acord amb la Séquia Real del Xúquer va ser que el ritme d'execució seria en funció dels projectes que s'anaren presentant a la conselleria corresponent, bé siga la Conselleria d'Agricultura o bé siga la Conselleria d'Infraestructures, que està fent part de les obres.

La Generalitat està tramitant i executant tots els projectes que, fins al moment, s'han presentat i, fins a la data de hui, no s'ha paralitzat cap dels projectes presentats en estes conselleries.

La senyora vicepresidenta primera:

Moltes gràcies, honorable conseller.

Té la paraula l'il·lustre diputat senyor Perelló.

El senyor Perelló Rodríguez:

Esa es la cuestión; esa es la cuestión. Y esto les tocaba a ustedes y tiene que explicar, después de decir lo que ha dicho aquí, por qué no han cumplido, cuándo piensan cumplir -si es que piensan hacerlo- y explicar a los valencianos y a los agricultores las causas. Porque, mire, en dos años el Ministerio de Agricultura y Pesca ha invertido en esta comunidad 179 millones de euros, que han supuesto afectar a 357. 000 hanegadas y 35. 600 regantes beneficiados. Son las cifras; están en las cifras.

Y explique, también, si piensan hacer o no -porque parece que ya lo anuncian- las obras del postrasvase para poner en riesgo el servicio del trasvase Júcar-Vinalopó. Explíquelo también, porque si esa va a ser la venganza, después del revolcón que les han pegado en la Unión Europea -que los han

(Aplaudiments)

La senyora vicepresidenta primera:

Gràcies, senyor diputat.

Té la paraula l'honorable conseller senyor Cotino.

El senyor conseller d'Agricultura, Pesca i Alimentació:

Moltes gràcies, senyora presidenta.

Senyories, senyor Perelló, lamente que l'última cosa que vosté ha dit s'ho estiga aplicant. La mentida, si algun lloc funciona, és en el govern socialista. I anem a comprovar-ho ara, amb tranquil·litat, sense ficar-se nerviosos, sense. No. Si açò està molt clar, i a més tots els llauradors ho saben perfectament. I com ho sabem no n'hi ha cap vergonya de dir-ho ací, de dir-ho al carrer i de dir-ho on faça falta. No n'hi ha cap problema. Amb la veritat se va enlloc i això és el que fa el Govern de la Generalitat.

Mire vosté, un objectiu prioritari de la Comunitat Valenciana és la millora del regadiu en el seu conjunt. I, per tant, com no pot ser d'altra manera, en la conca del Xúquer. El dia que jo vaig prendre possessió del meu càrrec com a conseller, al dia següent vaig assistir al Ministeri d'Agricultura en una entrevista que havia demanat prèviament la meua antecessora i vaig plantejar en el ministeri diverses raons que necessitava la Comunitat Valenciana: un dossier ample que li vàrem deixar el Ministeri d'Agricultura i que li vàrem proposar solucions per millorar, entre altres coses, el reg de la comunitat.

Hi havia un conveni firmat pel govern anterior i pel Govern de la Generalitat, que el mencionat conveni, havíem de complir cadascú una part corresponent.

Mire vosté, pel que fa a la Séquia Reial del Xúquer, en eixe conveni. i li ho recordí a la ministra en eixe moment; i li ho recordí un any després i li ho puc tornar a recordar ara, perquè un dels sectors que el Ministeri d'Agricultura havia d'executar en la Séquia Reial del Xúquer és el sector número dos i, a data de hui, encara no sabem com està això.

Vull dir. eixa és la realitat de les coses. Mire vosté, el Govern de la Generalitat. li ho puc ara redactar i li ho vaig a fer, totes les obres que estan en execució. Però abans d'entrar en el tema de les obres d'execució, vosté ha citat ací que nosaltres estem impedint que se facen obres. Mire vosté, l'únic Govern d'Espanya, l'únic govern d'una autonomia d'este país que ha firmat un acord amb la Seiasa, en què el 25% del que han de pagar els llauradors, ho paga la Generalitat, és este Govern de la Generalitat Valenciana, presidit pel Partit Popular.

I el govern socialista tingué la cara dura -que els únics que fiquem els diners de l'acord de la Seiasa som nosaltres- de vindre a firmar-lo amb els llauradors a la delegació el Govern i no dir-li al de la Generalitat que estiguera en la firma, quan qui pagàvem som nosaltres, perquè amb les diners de la Seiasa

(la senyora vicepresidenta primera colpeja amb la maceta)

qui paga són: el 25%, la Generalitat Valenciana; el 25%, els llauradors; i, la resta, ho aporta la Seiasa, que han de tornar els llauradors en 25 anys. Eixa és la realitat; eixa és la realitat.

I mire vosté, quant a obres que estan fent-se, estan acabades les obres. la carta no és d'invitació; qui paga ha de firmar i ahí mos ignoraren; i qui paga és la Generalitat Valenciana, i això li ho diguí personalment a la ministra d'Agricultura i me demanà disculpes, ella i el secretari general, perquè ho havien fet malament i ahí està ella per a poder-ho testificar quan faça falta.

Aleshores, li dic la següent cosa: en l'execució estan pràcticament acabades les xarxes de transport en els sectors 8, 22 i 32; s'estan licitant i estan pendents d'adjudicació les obres en el transport en els sectors 2, 6 i 9; s'han incitat expedients d'expropiació en els sectors 1b, 1c, 11, 16. 1 i 34; i està en informació pública el sector 20 i 30; està en redacció, per part de la conselleria, i pendent d'autorització.

La senyora vicepresidenta primera:

Honorable conseller, vaja finalitzant.

El senyor conseller d'Agricultura, Pesca i Alimentació:

. del sector d'explotació, el 7, el 10, el 12, el 13, el 14, el 15, el 41, el 45. La Conselleria d'Agricultura ha fet el 8, el 22, el 32, el 6, el 9.

(Se sent una veu que diu: «Bingo»)

Per tant, senyories, ací estan les coses. Obres són raons i no contes.

Pregunta tramitada pel procediment especial d'urgència al conseller d'Obres Públiques i Transport, senyor José Ramon García Antón, sobre l'opinió que té la conselleria pel que fa als últims incidents ocorreguts en la línia 1 de Metrovalencia, que formula el diputat José Antonio Godoy del GP Socialista (RE número 54. 708).

La senyora vicepresidenta primera:

Moltíssimes gràcies, honorable conseller.

(Aplaudiments)

Anem a passar a la següent pregunta, que correspon formular a l'il·lustre diputat José Antonio Godoy García, del Grup Parlamentari Socialista; registre d'entrada 54. 708, i que va dirigida a l'honorable senyor conseller d'Obres Públiques i Transport. Quan vulga, senyor Godoy, té la paraula.

El senyor Godoy García:

(la senyora vicepresidenta primera colpeja amb la maceta)

La senyora vicepresidenta primera:

Moltes gràcies, il·lustre diputat.

Té la paraula l'honorable conseller senyor García Antón.

El senyor conseller d'Infraestructures i Transport:

Gràcies, presidenta.

La senyora vicepresidenta primera:

Moltes gràcies, honorable conseller.

Té la paraula l'il·lustre diputat senyor Godoy.

El senyor Godoy García:

La senyora vicepresidenta primera:

Finalitze, per favor.

El senyor Godoy García:

(Aplaudiments)

La senyora vicepresidenta primera:

Moltes gràcies, il·lustre diputat.

Té la paraula l'honorable conseller, senyor García Antón.

El senyor conseller d'Infraestructures i Transport:

Señor Godoy, lo que me produce, de verdad, vergüenza, y sentiría vergüenza ajena, es su tono, lo que usted es capaz de decir aquí, en este sitio tan importante, y además yo creo que diciéndolo como lo dice, porque usted sabe que lo que dice son falsedades totales.

(Remors i protestes)

(La senyora vicepresidenta colpeja amb la maceta)

(La senyora vicepresidenta primera colpeja amb la maceta)

(Protestes. La senyora vicepresidenta primera colpeja amb la maceta)

(inintel·ligible)

La senyora vicepresidenta primera:

Honorable conseller, vaja finalitzant.

El senyor conseller d'Infraestructures i Transport:

(Aplaudiments)

Pregunta tramitada pel procediment especial d'urgència al conseller de Cultura, Educació i Esport, senyor Alejandro Font de Mora Turón, sobre el motiu pel qual no va utilitzar el valencià, al Consell de Ministres d'Europa, per a defensar que València, al 2016, siga la Capital Europea de la Cultura, que formula la diputada Dolors Pérez i Martí del GP Esquerra Unida-Els Verds-Esquerra Valenciana: Entesa (RE número 54. 694).

La senyora vicepresidenta primera:

Moltes gràcies, honorable conseller.

Anem a passar a l'última pregunta, que correspon al Grup Parlamentari d'Esquerra Unida-Els Verds-Esquerra Valenciana: Entesa, que formula la il·lustre diputada senyora Pérez i Martí, registre d'entrada 54. 694, i que formula a l'honorable conseller de Cultura, Educació i Esport.

Té la paraula, senyora Pérez.

La senyora Pérez i Martí:

Gràcies, senyora presidenta.

Bona vesprada, il·lustres diputades, il·lustres diputats.

Senyor Font de Mora, senyor conseller, jo voldria saber per quin motiu el senyor conseller al Consell de Ministres d'Europa no va utilitzar el valencià per defensar que València al 2016 siga capital europea de la cultura.

Gràcies, presidenta.

La senyora vicepresidenta primera:

Moltes gràcies, il·lustre diputada.

Té la paraula l'honorable conseller de Cultura, Educació i Esport, senyor Font de Mora.

El senyor conseller de Cultura, Educació i Esport:

Moltes gràcies, senyora presidenta.

Senyora Pérez, és que pel que jo vaig intervindre en el Consell Europeu de Cultura, de ministres de cultura, va ser no sobre la qüestió que vosté planteja, sinó sobre un altre tema diferent, que va ser l'economia de la cultura. És a dir, no sé què és el que vol dir vosté amb esta pregunta, perquè la meua intervenció en aquell consell va ser sobre economia de la cultura.

Per tant, ja m'aclarirà vosté ara a què es referix.

La senyora vicepresidenta primera:

Moltes gràcies, honorable conseller.

Té la paraula la il·lustre diputada senyora Pérez.

(Pausa i remors)

La senyora Pérez i Martí:

Gràcies, senyora presidenta.

Disculpe, senyor conseller, però s'havia de resoldre una pregunta que s'havia d'haver realitzat abans que a vosté al conseller d'Agricultura i que, per un error de qui corresponga, no estava posada en l'ordre del dia de hui, i portem ja quasi vint dies de retard, i això que era urgent.

Bé, senyor conseller. El que es reflectia, després que vosté va estar allí. Jo no sé si a la millor cal parlar de València com a ciutat de la cultura per al 2016, o cal parlar que la cultura equival a

milions d'euros. Jo sempre dic que la cultura equival a diners. Si vosté anà a parlar d'economia, estem parlant de diners.

Però la bona qüestió és que per activa o per passiva, després de tanta guerra que han donat vostés en el tema de la llengua -i jo també, i jo també, encara que des de diferents plantejaments-, vosté aplega allí i utilitza la llengua castellana en compte d'honorar el valencià.

Mire, senyor conseller, vostés presenten una proposta de resolució, número de registre 13. 543, sobre el foment del valencià, apel·lant a l'Estatut d'autonomia, a l'article seté, idioma valencià, per quins motius, tindre la mateixa consideració el valencià que la resta de llengües de l'Estat espanyol. A la dita proposta, presenta Esquerra Unida una esmena de modificació per coordinar esforços i continuar en un mateix camí, i no sabem per què, es va anul·lar. Jo este matí també n'he anul·lat una, de proposta de resolució, i no passa res. Però, es va anul·lar eixa.

Però, després, des que tenim una llengua, i des que vostés començaren de forma molt populista a parlar de la llengua, ens trobem que tots els dies, o pràcticament tots els dies, tenim alguna notícia en premsa que determina la voluntat del govern del Partit Popular a fomentar la nostra llengua, sobretot en Europa.

A més a més, exigim, exigim tindre traductors en valencià. La veritat és que la gent té bastant categoria i dissimula bastant bé les coses, però fins i tot exigim tindre traductors de valencià, de valencià, i vosté aplega a Europa i no els utilitza, els tenia allí i no els utilitza. A mi em sembla que vosté ha fet un flac favor a la Comunitat Valenciana, que vosté s'acaba de burlar de tot allò que el Partit Popular està pregonant, com és la utilització de la llengua. I demà, que tenim una proposta de resolució, en continuarem parlant.

A mi, senyor conseller, que a vosté li conste que jo l'admire molt d'acord amb el treball que realitza, m'acaba de desil·lusionar en allò que fa fer. Perquè, de veritat que blanc sobre negre, perquè, clar. El senyor conseller alça els muscles, perquè és normal, perquè, que punyetes el valencià! «És tot bastant més fàcil. Parlem en castellà que, al cap i a la fi, aixina mos evitem problemes». Vosté s'acaba de burlar i s'acaba de burlar d'aquells valencians i valencianes que viuen en valencià, que pensen en valencià, que fan les seues transaccions econòmiques en valencià i que s'estimen en valencià. Vosté s'acaba de burlar d'elles.

I en referència a la cultura del meu poble, vosté també s'està burlant. La nostra comunitat, amb una llarga i ampla cultura, ha tingut -com vostés molt bé es van atrevir a escriure negre sobre blanc- en el segle XV el seu segle d'or-. I vosté se l'acaba de carregar en Europa dient: «Mire, no fa falta perquè és que jo considere que he de ser molt condescendent i estos senyors no ho entenen». Per a això tenia vosté els traductors.

Senyor conseller, jo me sent malament en referència a això, i li ho havia de plantejar. Sé que allò que va a contestar és simplement, o una vegada més, un plantejament electoralista cap a una societat que ja a hores d'ara no es fia i li dóna el mateix el que vosté li puga dir. Però, si el que vosté diu arranca alguna cosa, doncs, quasi que benvingut siga, quasi que benvingut siga.

Senyor conseller, els polítics estem abocats a fer rectificacions d'aquelles coses que fem malament. I vosté açò no ho va fer correctament bé. Es va equivocar. Jo el que espere de vosté no és que intente donar-me una lliçó magistral, perquè no caldria, però sí que m'agradaria per una vegada que es deixaren la prepotència com a partit majoritari de les Corts a un costat, i se dignara a dir si m'he equivocat.

La senyora vicepresidenta primera:

Vaja finalitzant, per favor.

La senyora Pérez i Martí:

. i no se va a tornar a repetir esta pràctica. Perquè, curiosament, fa un moment, parlant la senyora consellera en treballs a l'exterior, parlava del que era la potenciació de la llengua en Europa per mig de les nostres oficines a Brussel·les.

Jo, senyor conseller, no sé quin tipus de llengua la senyora consellera exposant-ho en valencià anava a promoure, perquè no sé per què hem de promoure una llengua quan el senyor conseller va a Europa a parlar de l'economia cultural i.

La senyora vicepresidenta primera:

Acabe, per favor, que són preguntes.

La senyora Pérez i Martí:

. -acabe, acabe-, i és capaç de parlar de l'economia cultural i fer tota la seua intervenció en castellà.

Ha estat una ofensa, senyor conseller, i espere que vosté no torne a repetir aquest afer i se ratifique ací.

La senyora vicepresidenta primera:

Gràcies, senyora Pérez.

Moltíssimes gràcies.

Té la paraula l'honorable conseller, senyor Font de Mora.

El senyor conseller de Cultura, Educació i Esport:

Moltes gràcies, senyora presidenta.

Senyora Pérez.

Senyores i senyors diputats.

En realitat vosté no me deixa cap eixida, és a dir, l'única cosa que puc fer jo, segons vosté, és reconéixer les culpabilitats i baixar-me de la trona. Jo crec que és vosté tan intolerant com diu vosté que altres som, almenys, perquè deixe'm primer que li explique la qüestió i a la millor m'entén.

D'estes preguntes, senyora Pérez, una d'estes preguntes que jo les denomine de recull, d'estes preguntetes que u agarra el recull pel matí, llig el titular i diu: «ja tinc una pregunta; ja he agarrat ací al senyor conseller» i, mirant el titular, després fa la pregunteta, i la fa d'una manera que no correspon a la realitat. És a dir, jo li llig el que vosté pregunta. Com pot ser que pregunte vosté per un tema que jo vaig tractar fora del que era el mateix Consell, fora del que era el mateix Consell? Vull dir, mosatros ahí anàvem a parlar en representació, este conseller, en representació de totes les comunitats autònomes d'Espanya -no sé si vosté ho sap- i de les dos ciutats autònomes que n'hi ha, Ceuta i Melilla -vosté sap això-, i anàvem a tractar un tema, que és el compliment dels objectius de Lisboa en matèria d'economia de la cultura, és a dir, vore aquelles dades que necessitem per a estudiar a vore si les inversions en matèria de cultura no són com vostés diuen tantes vegades «fastos», sinó que són autèntiques inversions en matèria cultural.

O siga, molt interessant haguera sigut també que vosté anara impregnant-se d'eixa filosofia europea, és a dir, això que denuncien vostés de fastos no són fastos sinó inversions. Però, com resulta que jo anava en representació de les 17 comunitats autònomes i de les dos ciutats autònomes, vaig emprar -no evidentment amb el seu vistiplau-, vaig emprar l'idioma castellà, que és un idioma comú a les 17 comunitats autònomes -que estaven seguint algunes d'elles la meua intervenció-, que és la comuna també de nosaltres amb ells i que és cooficial també a esta comunitat. I me va paréixer de tota manera correcte utilitzar eixe tipus d'intervenció, com vosté segur que quan parla amb l'alcaldessa de Còrdova, segur que és del seu partit, no s'enduu un traductor i parla vosté en castellà. Me pense que ho farà, a no ser que el seu extremisme arribe a eixos extrems d'incompatibilitat.

Per tant, jo el que li he de dir, en primer lloc, és que va ser una cosa perfectament posada en situació. Li dic més. Si s'hagués tractat allí -que no es tractava- el tema de la capitalitat cultural valenciana, no li càpiga el menor dubte que jo haguera parlat en valencià, perquè aleshores haguera estat representant la Generalitat Valenciana i per delegació, si em permet, l'Ajuntament de Valencià. Aleshores, haguera parlat en valencià perquè no tenim cap tipus de problema, mosatros no tenim cap tipus de problema, ni en parlar valencià ni en parlar castellà.

Vostés tenen dos problemes. Vostés en eixe grup tenen problemes en parlar castellà i en parlar valencià, en els dos temes tenen problemes; quan parlen castellà. no parlen mai, almenys ací, i quan parlen valencià, doncs, més val no opinar.

De la mateixa manera li dic una altra cosa. El primer que hem de fer és vore el context on es produïxen les coses i no deixar-se dur per un tema absolutament localista, ni una política d'un vol de perdiu que va sempre arran de terra. Vostés sempre plantegen estes qüestions, sempre arran de terra, sempre amb un interés electoralista. Vosté sí que té hui ací en esta pregunta un interés electoralista.

Jo, quan he anat allí a defensar en nom de les 17 comunitats autònomes espanyoles, perquè són 17 comunitats autònomes espanyoles, supose que no me negarà vosté este qualificatiu, perquè una vegada vaig parlar jo d'Espanya i se'n va anar vosté de la sala fugint i cridant: «Oh, per l'amor de Déu, jo no sóc, no sé què. ». Encara me'n recorde, encara me'n recorde, perquè va ser vosté qui se'n va anar d'eixa cadira i se'n va anar fugint per eixa porta, quan jo vaig nomenar simplement la paraula «Espanya».

Per tant, com mosatros no tenim eixe problema, mos considerem perfectament espanyols i valencians, quan anem i hem de representar les comunitats autònomes parlem en castellà, i quan hem de representar la comunitat autònoma ho fem en valencià. I jo vaig defendre en valencià, davant dels mitjans de comunicació valencians que hi havia allí, la capitalitat cultural europea per a València en el 2016 perquè es van tractar en altre punt de l'ordre del dia unes qüestions prèvies a la designació d'eixa capitalitat. I ho vaig fer en valencià. I si en el plenari del Consell haguera hagut este tema damunt de la taula, vosté hauria vist que jo haguera parlat en valencià, la raó per la qual es van demanar els corresponents intèrprets perquè cabia la possibilitat que se plantejara alguna qüestió al respecte. Com no se va plantejar, jo vaig fer la meua intervenció global per al conjunt de l'Estat espanyol, o siga, per al conjunt d'Espanya -ho vaig fer-, en castellà perquè -i com vaig dir aquell dia- no tenim cap complex en este partit i en este projecte polític, no en tenim cap, de complex, cap, ni un.

Per tant, continuarem parlant en castellà i en valencià. I per cert, estudiem els dos, vosté i jo, una miqueta més de gramàtica, i aixina parlarem, vosté i jo, que ens fa falta als dos, una miqueta millor el valencià.

Moltes gràcies, senyora presidenta.

(Aplaudiments)

La senyora vicepresidenta primera:

Moltes gràcies, honorable conseller.

Senyora Pérez, contestar-li respecte de la pregunta que anava dirigida a l'honorable conseller d'Agricultura.

Evidentment, en l'ordre del dia estava la seua pregunta, però ací en presidència es prepara perquè les iniciatives parlamentàries es puguen anar seguint, sabent a qui va dirigida la pregunta, qui la formula i el text de la pregunta. I pel que siga, en este el text seu no estava. O siga, ha sigut d'alguna manera culpa d'esta presidència que només ha mirat este text sense haver-ho contrastat amb l'ordre del dia.

Per tant, sent moltíssim la meua culpa, la part que me correspon, i, evidentment, vosté sabia que el conseller a partir de les sis se n'havia d'anar i, per tant, no va a poder preguntar-li al senyor conseller d'Agricultura. Des d'ací, des de la presidència, des de la meua part que em correspon li demane disculpes a la senyora Pérez, però ha sigut per un -crec jo- un traspaperament que no ha estat inclosa en les iniciatives parlamentàries de la carpeta d'esta presidència.

Per tant, disculpe, senyora Pérez.

Preguntes números 41/06 i 42/06 al conseller de Cultura, Educació i Esport, senyor Alejandro Font de Mora Turón, sobre l'Acadèmia Valenciana de la Llengua, que formula el diputat Francisco Javier Tomás Puchol del GP Mixt (RE números 47. 731 i 47. 732).

La senyora vicepresidenta primera:

Anem a passar al següent punt, que ja no queda cap pregunta urgent i anem a passar a les preguntes orals, començant pel bloc de preguntes.

Donat que n'hi ha dos excuses amb registre d'entrada 61. 226 i 61. 227, de l'honorable conseller de Territori i Habitatge i de l'honorable conseller de Sanitat, anem a passar a les formulades a l'honorable conseller de Cultura, Educació i Esport, que formula l'il·lustre diputat Francisco Javier Tomás Puchol, del Grup Mixt, sobre l'Acadèmia Valenciana de la Llengua. Preguntes 41 i 42.

Té paraula el senyor Tomás.

El senyor Tomás Puchol:

Gràcies, presidenta.

Senyor conseller.

Com a màxim responsable, que ho és, de la cultura en la Comunitat Valenciana, voldríem saber quina opinió li mereix el resultat del treball de l'Acadèmia Valenciana de la Llengua en la qual uns dels brillants resultats que ha tingut ha sigut que la llengua valenciana estiga inclosa ara en estos moments dins de la llengua catalana.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller.

El senyor conseller de Cultura, Educació i Esport:

Molt bé, senyor diputat.

El Consell, respecte a l'acadèmia, com vosté bé sap, sempre fa un compliment de la legalitat vigent. I, per tant, respecte a la llei de creació de l'acadèmia, li reconeix les funcions que la llei, a través d'esta cambra, que és la cambra legislativa, li ha reconegut.

Moltes gràcies.

La senyora vicepresidenta primera:

Moltes gràcies, honorable conseller.

Té la paraula l'il·lustre diputat, senyor Tomás.

El senyor Tomás Puchol:

Bé, moltes gràcies, senyora presidenta.

Bé, evidentment, jo crec que una de les obligacions, com no! , de què és el Consell i de què és un conseller, és el compliment de la legalitat vigent. Fins ahí podríem arribar! El que mosatros. , està pregunta anava orientada més que res perquè hui en dia hi ha una confusió total quan se parla, lògicament, de valencià i de català en el sentit que la nostra llengua, la llengua valenciana, ha estat relegada per motius polítics, perquè el que són els acadèmics de l'Acadèmia Valenciana de la Llengua se trien per esta cambra i se trien per criteris polítics, i per tant fa falta esta contestació que, bé, ha sigut molt ambigua, però el que sí que està clar és que pareix com eixa conformitat o eixa resignació, eixa relegació de la nostra llengua a un segon ordre i una submissió total als nostres veïns del nord.

En això, si vosté està conforme i està conforme en esta legalitat vigent, doncs bé, si al final mos hem de conformar i el que són les autoritats polítiques no poden influir en absolut en el que són. i bé, qüestions de defensa de les nostres senyes d'identitat, els ciutadans hauran de valorar això arribat el moment, perquè creem que és una injustícia total. Però insistim que, evidentment, fins ahí podríem aplegar que vostés no compliren la legalitat vigent.

Res més i gràcies.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller senyor Font de Mora.

El senyor conseller de Cultura, Educació i Esport:

Gràcies, senyora presidenta.

Senyor Tomás, mire, una cosa són les apreciacions que vosté puga tindre o que al voltant de vosté puga tindre des de fa un temps relativament breu, per cert, perquè ja sap vosté la posició que ocupa en esta cambra. Però la qüestió és que vosté no me pot dir que el compliment de la llei siga la resignació. És dir, si vosté té cap problema en l'actual legislació vosté té un mandat ahí i té unes característiques com a representant popular, encara que va ser triat, com vosté molt bé sap, per una altra llista, i per tant vosté no representa actualment als qui representava i que legalment i legítimament l'han dut a esta cambra. Vosté pot prendre les iniciatives que vullga de caràcter legal en esta cambra per a corregir aquelles coses que vosté estime que s'han de corregir.

Mosatros com a govern reiterem que sempre respectem la legalitat, sempre ho respectarem i sempre hem sigut fidels a la defensa de la legalitat. I a este conseller particularment no té vosté ni el seu grupuscle, o el que siga, o el Grup Mixt, o el que legalment ara siga, no ha de donar-li lliçons del que és ni a este govern, lliçons de defendre la llengua valenciana, en absolut. Perquè si una cosa ha caracteritzat este govern i este conseller particularment, és sempre la defensa de la nostra personalitat com a poble i la nostra personalitat també des del punt de vista de la utilització de la nostra llengua, la llengua valenciana. Jo rebutge totalment les seues acusacions, que són absolutament infundades, i li he de dir que si per a vosté complir la legalitat és deprimir-se, té vosté una feina molt àrdua a l'hora d'enfrontar-se al seu futur.

Moltes gràcies.

(Aplaudiments)

Pregunta número 46/06 al conseller de Cultura, Educació i Esport, senyor Alejandro Font de Mora Turón, sobre l'antic edifici El Siglo Valenciano, que formula el diputat Francisco Javier Tomás Puchol del GP Mixt (RE número 47. 736).

La senyora vicepresidenta primera:

Moltes gràcies, honorable conseller.

Anem a passar a la següent pregunta. Pregunta 46, que també formula l'il·lustre diputat senyor Tomás Puchol, del Grup Mixt, sobre l'antic edifici El Siglo Valenciano.

Té la paraula, senyor Puchol.

El senyor Tomás Puchol:

Gràcies, senyora presidenta.

Sense ànim de donar lliçons a ningú, i menys a vosté, que pareix que està més a gust si li les donen des d'una altra comunitat valenciana o des de. perdó, o catalana. És que no sabem. És que és un autèntic embolic.

Però sense ànim de donar-li ninguna lliçó, que li la donen des d'un altre lloc, des de Catalunya, concretament, preguntar-li respecte al que és l'edifici de El Siglo Valenciano i quina és la postura respecte les restes arqueològiques que han aparegut allí -esta pregunta és antiga-, però que creem que està plenament en vigor. I què és el que pensen vostés que s'hauria de fer allí. I concretament, amb quins ulls vorien si allí se fera un centre d'activitats culturals.

La senyora vicepresidenta primera:

Gràcies, senyor Tomás.

Té la paraula l'honorable conseller senyor Font de Mora.

El senyor conseller de Cultura, Educació i Esport:

Bé. En primer lloc, i contestant concretament la pregunta seua, que no és com l'ha formulada, sinó si la conselleria -diu- va a expropiar l'edifici, l'antic edifici de El Siglo Valenciano. «Si la Conselleria de Cultura va a expropiar dicho edificio -diu vostè- conforme marca la legislación». I, per cert, ho escriu i ho diu en castellà, veritat? És una cosa que mos passa moltes voltes. I és que mos volen donar lliçons de valenciania gent que després fa i formula les preguntes en castellà. Però, bé, estes són coses, senyor Tomás, senyor Tomás, que de vegades passen.

Jo crec que, evidentment, ahí vosté incorre també en un defecte, que m'estranya, perquè si vosté s'ha assessorat vorà que, conforme marca la legislació, justament no cap, no cap el tema de l'expropiació.

Moltes gràcies.

La senyora vicepresidenta primera:

Moltes gràcies, senyor Font de Mora.

Té la paraula l'il·lustre diputat senyor Tomás.

El senyor Tomás Puchol:

Anem a vore. Que no cap el tema de l'expropiació a mi això me pareix, en tot cas, una contestació tan resummament pobra que pareix inclús increïble per part de qui és un conseller.

És evident, és evident que les administracions locals, autonòmiques i de l'Estat tenen en les seues mans el que és la propietat de poder expropiar i de gestionar el sòl. De gestionar el sòl hui en dia tenim exemples de coses que no s'han de fer, però que a pesar de tot se fan.

És indubtable, senyor conseller, que si hi haguera una voluntat política vostés expropiarien això o el que fóra precís per a preservar el que són els valors arqueològics que al cap i a la fi són un llegat i són una qüestió que vostés, com a gestors de la nostra cultura, han d'agarrar i han de fer.

I bé, li ho puc dir en valencià, i li ho puc dir en castellà, i li ho puc dir en anglés o li ho puc dir de la manera que vullguen, de la manera que vosté m'entenga. Jo, evidentment, defenc el valencià, però el valencià pur i en la seua expressió que ha tingut tota la vida, no en l'expressió que té des d'un temps a esta part

(la senyora vicepresidenta colpeja amb la maceta)

. I bé, però també respectem, també respectem, com no, el que és la llengua castellana, perquè també en la nostra comunitat eixa llengua existix i s'ha de respectar. Però, no obstant, encara aixina i tot, bé, ahí hi ha un edifici, ahí hi ha unes restes arqueològiques i ací tenim una conselleria que en principi jo crec que hauria de fer el que cal en el que correspon en ús de les seues atribucions i de la confiança que els veïns han depositat en vostés.

Simplement eixa era la pregunta. Però sense cap tipus de tendència, sense cap tipus de maldat perquè vosté s'explique en el que s'haja d'explicar, però a tots.

Res més i moltes gràcies.

La senyora vicepresidenta primera:

Gràcies, il·lustre diputat.

Té la paraula l'honorable conseller senyor Font de Mora.

El senyor conseller de Cultura, Educació i Esport:

Gràcies, senyora presidenta.

Mire, senyor diputat, des del punt de vista de la legalitat li dic «no és expropiable», perquè les restes que queden ahí són unes restes que, probablement no, segur, podíem trobar en el cent per cent del casc històric de València. Aleshores, si anem a expropiar El Siglo Valenciano només perquè a les seues fòbies

. a les seues fòbies particulars, senyor diputat, li pareix que hem d'expropiar El Siglo Valenciano, hauríem d'expropiar per la mateixa teoria pràcticament la totalitat del centre històric valencià, perquè és que mosatros excavem en el centre històric valencià i mos ix alguna pedra romana, àrab o qualsevol altra cosa. I ací mateix hauria d'estar també

. hauria d'estar fora i cobert i de no sé com.

Vull dir que vosté planteja totes estes preguntes des d'un sectarisme manifest. Vosté me fa ací unes acusacions aprofitant unes restes arqueològiques, me fa unes acusacions d'una espècie de catalanisme que només existix en el seu cap, perquè és evident que tota la gent que veu, i molts compartiran esta opinió, que veuen l'actuació del Govern, potser qualsevol cosa menys catalanista -i veig alguns diputats que menegen el cap afirmativament-. I, per tant, jo crec que això només existix en el seu deliri polític transitori; perquè serà transitori, s'acabarà d'ací unes setmanes o poquets mesos.

Per tant, jo el que li vull dir és el següent: les restes que hi ha ahí no tenen un valor arqueològic com per a produir una expropiació; sí s'ha fet sobre ells una protecció. Part de les restes que hi ha, d'una altura d'uns 30 centímetres de muralla àrab que hi ha, s'han integrat, s'han posat en valor, s'han integrat en el mateix edifici, i la resta s'ha estudiat, s'ha catalogat, s'ha cobert amb material que es diu geotèxtil i després s'ha ensorrat, i s'ha tapat i s'ha catalogat, per tant, i està en el que la llei de patrimoni diu, estrictament respectada.

Per tant, vull dir, si vosté vol desfogar la seua ànsia anticatalanista, no mire cap ací, no mire cap a este govern, no mire cap a este conseller, mire, si li resulta possible, algun altre lloc, perquè ací no trobarà ni resta de. , ni absolutament ni traça d'eixa cosa que vosté mos atribuïx.

Moltes gràcies.

(Aplaudiments)

La senyora vicepresidenta primera:

Moltes gràcies, honorable conseller.

Anem a passar a la següent pregunta, pregunta 48, que formula l'il·lustre diputat senyor Tomás, del Grup Mixt, sobre la gramàtica aprovada per l'Acadèmia Valenciana de la Llengua.

Té la paraula el senyor Tomás.

El senyor Tomás Puchol:

Abans d'això, sí que m'agradaria fer una qüestió. Jo crec que he sigut correcte parlant, i si no ho ha sigut aixina demane perdó públicament, però jo crec que està fóra de to el que ha dit el senyor conseller de Cultura. Ací ningú patix fòbies. Jo almenys ni n'he patit i pregue al nostre senyor no patir-les. I, per tant, hi ha una sèrie de qüestions que jo li demanaria que ell, que a la millor sí que pot tindre algun

resquici

per alguna qüestió que, bé, que és fàcil d'entendre, però que se modere en el llenguatge perquè jo he intentat ser el més correcte possible a l'hora de fer la meua pregunta.

Res més. I si me permet jo ara li faria la pregunta a la senyora consellera.

Pregunta número 47/06 a la consellera de Turisme, senyora María Milagrosa Martínez Navarro, sobre la participació de la conselleria en el Congrés Internacional de Turisme de l'euroregió de l'arc mediterrani, que formula el diputat Francisco Javier Tomás Puchol del GP Mixt (RE número 47. 737).

La senyora vicepresidenta primera:

Sí, formule la pregunta, senyor Tomás.

El senyor Tomás Puchol:

Sí, voldria preguntar-li a la senyora consellera sobre la participació de la conselleria en el Congrés Internacional de Turisme en l'euroregió de l'arc mediterrani.

La senyora vicepresidenta primera:

Sí, he vist que el senyor Tomás ha preguntat la pregunta número 47, dirigida a l'honorable consellera de Turisme. Sí. Bé, és la pregunta 47, del senyor Tomás, del Grup Mixt, sobre la participació de la conselleria en el Congrés Internacional de Turisme de l'euroregió de l'arc mediterrani.

Té la paraula, senyor Tomás. Ja l'ha formulat. Per tant, no era més perquè m'ho confirmara. És aixina, no? Val.

Té la paraula l'honorable consellera senyora Martínez.

La senyora consellera de Turisme:

La senyora vicepresidenta primera:

Moltes gràcies, honorable consellera.

Té la paraula l'il·lustre diputat senyor Tomás.

El senyor Tomás Puchol:

La senyora vicepresidenta primera:

Moltes gràcies, senyor diputat.

Té la paraula l'honorable consellera.

La senyora consellera de Turisme:

Pregunta número 48/06 al conseller de Cultura, Educació i Esport, senyor Alejandro Font de Mora Turón, sobre la gramàtica aprovada per l'Acadèmia Valenciana de la Llengua, que formula el diputat Francisco Javier Tomás Puchol del GP Mixt (RE número 47. 738).

La senyora vicepresidenta primera:

Moltes gràcies, honorable consellera.

Anem a passar a la pregunta 48, dirigida a l'honorable conseller d'Educació, Cultura i Esports, sobre la gramàtica aprovada per l'Acadèmia Valenciana de la Llengua. És la pregunta 48. Té la paraula el senyor Tomás.

El senyor Tomás Puchol:

Gràcies, presidenta.

Perdó pel que és esta alteració de l'ordre en les preguntes, però, clar, no es pot estar en dos llocs al mateix temps.

Voldria preguntar-li, senyor conseller, perquè quede clar també, quina és la gramàtica aprovada per l'Acadèmia Valenciana de la Llengua.

La senyora vicepresidenta primera:

Gràcies, il·lustre diputat.

Té la paraula l'honorable conseller senyor Font de Mora.

El senyor conseller d'Educació, Cultura i Esport:

Gràcies, senyora presidenta.

Com resulta, senyor diputat, que està publicada materialment en un llibre, li recomane que llija el llibre i vorà vosté el que és la gramàtica de l'Acadèmia Valenciana de la Llengua.

Moltes gràcies.

La senyora vicepresidenta primera:

Moltes gràcies.

Té la paraula el senyor Tomás.

El senyor Tomás Puchol:

Senyor conseller, gràcies per la seua recomanació.

I abans de llegir el que vosté m'ha dit faré un curset intensiu sobre català i a la millor m'entere una miqueta del que està dient.

Res més i moltes gràcies.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller senyor Font de Mora.

El senyor conseller d'Educació, Cultura i Esport:

Veu vosté, senyor diputat, se queixa després que jo li parle de fòbies polítiques. Si és que no parem. Estem tota la vesprada en el mateix. I aleshores vosté va a allò seu, que és pretendre una cosa que no és. I és que d'alguna manera intentar explicitar que ací el Govern Valencià està en no sé quina conspiració que vosté pensa i el grup que. , el grup, bé, el Grup Mixt, el grup que el recolza, pensa que participa el Govern Valencià.

Jo li he dit abans que açò són fenòmens sociològics de difícil explicació. Però d'alguna manera jo li he de dir que si vosté llig sense cap tipus de prevenció i perjudici llig eixa obra vorà com el valencià que vosté parla, el valencià de l'Alcalatén està perfectament recollit en les seues expressions, com ho està també les expressions del valencià de la Plana o de l'Alacantí i que se reflectix perfectament en eixa gramàtica les formes i les parles molt variades que conformen la personalitat indubtable que té la llengua valenciana al nostre poble.

Per tant, no cal ficar-se guants, ni anar allí amb una espècie de prevenció radioactiva com si fóra una dosi de plutoni sinó que pot aproximar-se vosté amb tota tranquil·litat i vorà com no li passa res, inclús podria millorar, com jo he dit abans, podríem els dos, podríem tots millorar el nostre valencià si fem ús dels instruments que l'acadèmia posa al nostre abast.

Moltes gràcies.

La senyora vicepresidenta primera:

Moltes gràcies, honorable conseller.

(Aplaudiments)

Anem a passar a la següent pregunta, que és la pregunta 49, que formula il·lustre diputat senyor Tomás, del Grup Mixt, sobre el quint Saló Valencià del Llibre.

Té la paraula el senyor Tomás.

El senyor Tomás Puchol:

Esta pregunta, donat que ja estem pràcticament en el que és preparant la següent edició i donat que és molt antiga, la retirem, si mos permet la presidència.

La senyora vicepresidenta primera:

Gràcies, il·lustre diputat.

Senyories, donat que portem les dos hores que corresponen a les preguntes, donem el ple per suspés fins demà que s'iniciarà a les deu del matí.

Se suspén el ple. Moltes gràcies, senyories.

(Se suspén la sessió a les 18 hores i 30 minuts)

