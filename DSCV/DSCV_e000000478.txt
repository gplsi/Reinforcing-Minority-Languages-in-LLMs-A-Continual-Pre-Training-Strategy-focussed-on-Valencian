Ple de les Corts Valencianes celebrat el dia 22 de novembre de 1999. Comença la sessió a les 10 hores i 38 minuts. Presideix la Molt Excel·lent Senyora Marcela Miró Pérez. Sessió plenària número 15. Única reunió.

Projecte de llei de pressupostos de la Generalitat Valenciana per a l'exercici 2000. Esmena a la totalitat presentada pel GP Esquerra Unida del País Valencià (RE número 2. 188, BOCV número 16).

La senyora presidenta:

El primer punt de l'ordre del dia és el debat de totalitat del projecte de llei de pressupostos de la Generalitat Valenciana per a l'exercici 2000. L'esmena a la totalitat presentada pel Grup Parlamentari Esquerra Unida del País Valencià.

Té la paraula l'Honorable Senyor Conseller d'Economia i Hisenda per a la presentació del projecte de llei.

El conseller d'Economia i Hisenda:

Senyora presidenta.

Senyores i senyors diputats.

Comparec davant el ple de les Corts Valencianes per a presentar, en nom del Consell, el projecte de llei de pressupostos per a l'any 2000. Com ja vaig tindre ocasió d'exposar quan presentí este projecte de llei davant de la Comissió d'Economia, Pressupostos i Hisenda, els pressupostos de l'any 2000 basen la seua estratègia en l'orientació bàsica i fonamental: garantir un creixement econòmic que permeta incrementar els nivells de benestar social i la competitivitat de l'economia valenciana a través de l'impuls, de la despesa en investigació i desenvolupament.

El Govern valencià ha sabut des d'un principi que qualsevol projecte de pressupostos, com a ferramenta de planificació econòmica, ha de partir d'una anàlisi rigorosa del nostre entorn macroeconòmic i d'unes previsions raonablement fonamentades de l'evolució que, en curt termini, este pot experimentar, tant a nivell nacional com internacional. M'aturaré, per tant, en l'anàlisi de la situació i previsió econòmica, nacional i internacional, per a referir-me posteriorment a la corresponent a la Comunitat Valenciana.

En este context, un balanç de comportament de l'economia mundial en l'exercici 1998 i en el primer semestre transcorregut del present exercici, ens condueix a la conclusió que la tal esmentada crisi financera internacional iniciada fa dos anys, i que ha deixat els seus efectes a la major part de les economies mundials, s'està superant de forma clara. Pel que fa al nostre entorn més pròxim, en els països de l'Unió Europea, els signes de recuperació d'Alemanya i França, que constitueixen els nostres principals mercats, són evidents.

Podem dir, per tant, que la situació de la crisi financera pels països del sudest asiàtic i Japó està començant a contagiar un millor ànim a les economies europees i, si això ho unim a l'economia dels Estats Units, continua mostrant un fortalesa envejable, podem considerar que ens trobem amb un panorama econòmic molt més optimista del que no pocs analistes esperàvem fa només uns mesos.

Respecte a l'economia espanyola, l'Institut Nacional d'Estadística ha donat a conèixer les dades corresponents a la comptabilitat nacional per al primer trimestre d'enguany, que determinen que el PIB real va créixer un 3,6% en termes interanuals. Les dades fins ara conegudes sobre l'evolució de l'economia espanyola han dut al fet que el Ministeri d'Economia i Hisenda considere que l'economia espanyola continuarà mantenint el bon ritme de creixement i preveu un 3,5% en termes reals per al pròxim exercici fiscal.

El patró de creixement és similar a l'observat ens els períodes anteriors, amb una demanda interna que continua erigint-se en el principal motor de la nostra economia. D'altra banda, tot pareix indicar que la recuperació del sector exterior incidirà positivament en el creixement econòmic previst per a l'any 2000. Si es compleixen estes previsions, la taxa de desocupació podria situar-se sota el 15%, en termes de l'enquesta de població activa, durant l'any 2000, nivell que molts pocs s'haurien atrevit a dir a penes fa dos anys.

Pel que fa a la situació econòmica de la Comunitat Valenciana, he de dir-los que durant el primer semestre de 1999 esta ha mantingut un ritme de creixement econòmic sostingut, impulsat per l'elevada expansió de la demanda interna, especialment per l'increment del consum final de les (inintel·ligible) en béns i servicis. D'esta manera, la bona marxa de la nostra economia continua fomentant les expectatives favorables dels agents econòmics, circumstància esta que es posa de manifest en l'evolució més que positiva del mercat de treball.

Efectivament, el dinamisme experimentat per l'economia valenciana al llarg del primer semestre de 1999 s'ha traduït en una elevada generació d'ocupació i una significativa i important reducció dels nivells de desocupació. Durant el període esmentat s'ha produït un increment interanual pel que fa al nombre d'ocupats ­segons l'Epa­ del 5,47% davant del 4,31% que es va produir en el mateix període de l'any passat. Cal destacar que l'increment interanual valencià del primer trimestre de 1999 va aconseguir una taxa del 6,09% davant d'un 3,94 del territori nacional. D'altra banda, segons les dades aportades per l'Inem, la desocupació registrada en la Comunitat Valenciana ha mantingut un fort ritme de creixement, en termes interanuals, amb una taxa del 18,44% en el primer trimestre de 1999.

La inversió, d'altra part, també està incidint de forma favorable en el creixement econòmic de la Comunitat Valenciana, en especial, la inversió en béns immobiliaris que està afavorint un creixement del sector valencià de la construcció per damunt de la mitjana d'Espanya amb una taxa de creixement interanual del 22,94% en el primer trimestre de 1999. Durant els primers cinc mesos de 1999 el saldo comercial exterior de la Comunitat Valenciana ha continuat sent positiu. L'augment de les importacions es deriva de l'important comportament del consum privat ­al qual m'he referit anteriorment­ i del dinamisme de la inversió empresarial, factors que constitueixen els principals motors del creixement econòmic valencià. Així, el volum de les importacions valencianes experimenta en el període de gener a maig un increment del 9,48% en relació amb el mateix període de l'any anterior.

Quant a l'evolució de la demanda interna destaca, sobretot, el consum privat, que és el component de la demanda que major impuls ha exercit sobre el creixement econòmic al llarg de 1999 i s'espera que continue la seua positiva trajectòria en l'exercici 2000. Este pronòstic es fonamenta en el fet que les expectatives dels consumidors es mantenen a uns nivells molt més elevats com a conseqüència, principalment, del bon comportament del mercat de treball ­al qual anteriorment m'he referit­ amb un augment de l'ocupació i una reducció, per tant, de la desocupació.

En este sentit, les disposicions relatives a l'impost de la renda de les persones físiques, recollides en el projecte de pressupostos de l'Estat per l'any 2000, suposaran un lleuger augment de la renda disponible de les famílies, que incidirà positivament en el manteniment d'unes taxes elevades del consum privat. De la mateixa manera, l'augment de les pensions, inclòs en els pressupostos generals de l'Estat, tindrà un efecte semblant ja que provocarà també un augment de la renda disponible de les famílies.

Davant de la situació econòmica que els he descrit, les prioritats pressupostàries que el Govern valencià ha volgut plasmar en el projecte de pressupostos per a l'any 2000 s'emmarquen dins de l'objectiu fonamental de garantir un creixement econòmic que permeta incrementar ­com ja els he indicat al principi de la meua exposició­ els nivells d'ocupació, de benestar social i també la competitivitat de l'economia valenciana.

Per a estes finalitats, les actuacions prioritàries previstes en el projecte de pressupostos són les següents. En primer lloc, pel que fa a la creació d'ocupació, el Govern valencià, tant en esta com en l'anterior legislatura, ha sigut conscient que una de les vies més eficaces per a incrementar el benestar és precisament afavorir la igualtat d'oportunitats de tots els ciutadans per a accedir a una ocupació digna, estable i de qualitat.

Però, a més a més, he de dir-los que qualsevol política en matèria de creació d'ocupació ha de partir d'una premissa fonamental: són les empreses, i en el nostre cas fonamental les Pymes, les que generen ocupació i no el govern, la responsabilitat del qual, això sí, és la de crear les condicions raonablement adequades perquè esta generació d'ocupació siga una realitat. Això, com tots vostés saben, actualment només es pot aconseguir fomentat la inversió productiva, l'obertura dels nous mercats i la competitivitat.

De la mateixa manera, som conscients que la incorporació en la zona Euro suposa potenciar, sense descuidar qualsevol anàlisi macroeconòmica que puga realitzar-se, tot un conjunt de mesures microeconòmiques que en matèria de polítiques actives d'ocupació es vegen reflectides en els pressupostos que avui els presente amb la previsió de les actuacions següents: la promoció, el foment i la difusió de l'economia social i participada; el foment de la formació continuada dels treballadors; la promoció de la inserció laboral a través de la formació dels treballadors desocupats; el foment de l'estabilitat de l'ocupació a través de la potenciació de la contractació indefinida i la promoció de la concurrència entre l'oferta i la demanda de l'ocupació.

Totes estes actuacions tenen com a finalitat aconseguir que les condicions del teixit productiu valencià siguen les més adequades per a permetre la creació d'ocupació. Per això, s'articula tot un conjunt d'accions dirigides al foment de la incorporació de nous processos de gestió i de producció que permeten augmentar el nivell de qualitat en les empreses i també la posada en marxa de nous processos industrials generadors d'alt valor afegit que completen els sectors tradicionals assegurant el manteniment i, fins i tot, la millora de l'actual nivell de generació de llocs de treball.

Per acabar amb este primer bloc d'actuacions, els diré que les polítiques actives d'ocupació conformen un conjunt d'actuacions complementàries entre sí que incideixen en el mercat de treball afectant tant als treballadors com als ocupadors: als primers a través d'una sèrie de mesures que els habiliten per a accedir a l'ocupació, a fi d'aconseguir la permanent adaptació als nous reptes que imposen els avanços tecnològics; als ocupadors, facilitant-los la creació d'ocupació a través d'incentius, de forma que això els assegure no perdre la competitivitat en una economia cada vegada més oberta i globalitzada.

Per al proper exercici està prevista la creació de 42. 000 nous llocs de treball; per això s'ha destinat importants recursos dels pressupost a la conselleria d'Ocupació, concretament 50. 260 milions de pessetes, el que suposa un increment del 10,92%, i els recursos que a través de l'acord valencià per a l'ocupació i formació es destinen també a la creació i formació d'ocupació, de la qual cosa em referiré posteriorment.

El segon bloc d'actuacions prioritàries amb plasmació pressupostària són les referides al foment del benestar i la cohesió social. M'agradaria indicar-los que l'esforç de racionalització del nostre sistema tributari i la convergència real aconseguida en el nostre país s'ha pogut dur a terme mantenint i, fins i tot, reforçant les prestacions socials. Les polítiques de cohesió social responen a la necessitat de mantindre un model social que unisca els valors de desenvolupament econòmic i d'integració de tots els sectors de la societat. Es tracta amb això de garantir que els beneficis del procés de creixement econòmic i que estem gaudint arriben a tots els nivells de la població i, especialment, a aquells tradicionalment més desfavorits.

El Govern valencià ha apostat fermament per incrementar el benestar social de la nostra comunitat. Per això, basta considerar les dades següents. Els pressupostos previstos per a les àrees d'educació i cultura, sanitat i servicis socials, representen el 71,16% del total del pressupost de la Generalitat per a l'any 2000. I registren, així mateix, un creixement notablement superior, no sols al previst per a l'economia valenciana, sinó també a l'increment mitjà que registra el pressupost per a l'any 2000. Concretament, la despesa social que cal associar als pròxims pressupostos representa un increment del 8,57% respecte a la dotació de l'exercici en curs.

D'esta manera, s'han dotat ajudes a les famílies en àrees tan essencials com la vivenda, educació, sanitat i benestar social, entre altres, que ascendeixen a un total de 238. 000 milions de pessetes, el que suposa un creixement respecte a l'exercici anterior de l'11,33%, ajudes que inclouen l'adquisició o rehabilitació de vivenda amb una dotació de 17. 533 milions de pessetes; en l'àrea sanitària, per a l'adquisició, entre altres, de pròtesis; o en el benestar social amb ajudes a ames de casa, amb ancians al seu càrrec o el xec a la tercera edat.

El volum de recursos concentrat en estes àrees persegueix l'objectiu que el creixement econòmic beneficie a tota la societat en conjunt, i que la generació de riquesa que s'està registrant siga un procés de tots, amb tots i per tots. Es tracta, en definitiva, de garantir un distribució dels recursos justa, equitativa i solidària que servisca al mateix temps per a incentivar la participació de tota la societat en les polítiques de caràcter social que des de la Generalitat Valenciana es pretenen impulsar.

Per al foment de la competitivitat empresarial, a través de la potenciació dels processos d'investigació i desenvolupament, que constitueixen el tercer gran bloc d'objectius que les polítiques previstes permetran posar en marxa, van molt més enllà de la mera consignació de partides pressupostàries previstes per a esta finalitat.

Per això, respecte als dos objectius que en este apartat poden diferenciar-se, el projecte de llei de pressupostos que hui els presente consta de les dotacions següents. Una primera, de suport a les Pymes, a través d'actuacions dels diferents sectors productius que augmenten la seua competitivitat. Per això, es destinen un total de 84. 594 milions de pessetes, el que suposa un increment del 19,1% respecte de la dotació de l'any anterior. I que a títol d'exemple, les accions gestionades a través de la Conselleria d'Economia i Hisenda per mitjà de l'Institut Valencià de Finances i per import de 45. 500 milions de pessetes es duran a terme per mitjà de les actuacions a què posteriorment faré referència.

I un altra d'impuls als processos d'investigació, desenrotllament i innovació tecnològica per al foment de la competitivitat de les nostres empreses. Per a això el Govern Valencià ha previst dedicar la quantitat de 44. 384 milions de pessetes, el que suposa un increment del 4,57% respecte l'exercici anterior.

Del que es tracta és d'aprofitar les sinergies existents i de generar-ne altres noves en benefici de la mateixa competitivitat de les nostres empreses, a través de la potenciació dels processos d'investigació, desenrotllament i innovació tecnològica, partint de la diferent realitat de cada un dels nostres sectors productius.

El salt tecnològic produït a Espanya en els últims deu anys es deu més a l'efecte dinamitzador generat per la inversió estrangera que a la despesa de les companyies o empreses nacionals. Llevat d'honroses excepcions i a pesar del camí ja recorregut continuem sent dèbils en àmbits com les noves tecnologies. Els nostres empresaris han d'arriscar en I+D, i és necessari per això que l'administració els done suport.

En qualsevol cas, creem que han de ser les empreses i no l'administració les que marquen les pautes d'actuació en matèria tecnològica. No hem d'oblidar que en la Unió Europea és el sector privat el que assumix un 60% de la despesa d'investigació i desenrotllament. Al contrari, a Espanya és el sector públic el que invertix més que el sector privat. No només hem d'invertir més en investigació i desenrotllament sinó que també hem de fer-ho millor, implicant més el sector privat. I a això es dirigeixen precisament les mesures contingudes en este projecte de pressupostos.

Entrant en l'anàlisi del projecte de llei, els diré que el volum total de pressupost de la Generalitat Valenciana per a l'exercici 2000 ascendix a 1 bilió 217. 000 milions de pessetes, que arriba a la xifra d'1 bilió 300. 059 milions de pessetes en termes de pressupost consolidat, en integrar els pressupostos de les entitats autònomes, les societats mercantils i les restants entitats de dret públic de la Generalitat Valenciana. Estes quantitats impliquen un creixement respecte als aprovats per a l'any 1999 del 6,85% en el cas de l'administració de la Generalitat Valenciana.

Sobre açò cal destacar que el total de recursos de les empreses i ens públics de la Generalitat Valenciana ascendix a 191. 860 milions de pessetes, que junt als 5. 373 milions de pessetes de les entitats autònomes fa un total de 197. 233 milions de pessetes. No hem d'oblidar que entre els objectius d'estos organismes es troba dinamitzar i culminar projectes dels més importants per a la societat valenciana impulsats des de la Generalitat. Entre altres, destaca per la seua magnitud i repercussió econòmica i turística la Ciutat de les Arts i les Ciències.

A fi d'aconseguir els criteris de convergència, que culminen en l'any 2001 amb dèficit zero, és indispensable una major disciplina pressupostària, aspecte molt important en una comunitat com la nostra, que té un alt grau de competències assumides, entre elles l'educació, la sanitat, la justícia o l'Inem. Per això, els pressupostos de l'any 2000 recullen, dins del compliment de l'escenari de consolidació pressupostària, la reducció del dèficit públic en un 28,57% sobre la quantitat que va ser prevista per a l'any 1999.

El desenrotllament del compte financer ens indica que la necessitat de finançament per a l'any 2000 és de 7. 500 milions de pessetes, ja que l'estalvi en operacions corrents es situa en 153. 812 milions de pessetes, mentre que les operacions de capital donen com a resultat una formació de capital de 161. 312 milions de pessetes. En funció de la composició de les fonts de finançament i atenent la classificació econòmica dels diferents conceptes d'ingressos de la Generalitat Valenciana, les operacions no financeres representen un 98,6%, de les quals un 93,6 són ingressos corrents i un 5,1 són ingressos de capital; i les financeres, el restant 1,4% del conjunt dels drets que es preveu liquidar en l'exercici.

Per a analitzar la variació del conjunt dels recursos pressupostaris no financers poden establir-se tres blocs bàsics de finançament.

Un primer bloc és el constituït pels ingressos de naturalesa tributària que componen els capítols I, II i III de l'estat d'ingressos, els pes dels quals entre el total de recursos previstos per a l'any 2000 és del 25,2%.

El segon bloc és el corresponent a les transferències procedents de l'estat i de la Seguretat Social, corresponents al sistema de finançament de les comunitats autònomes i a les transferències de la Seguretat Social per a finançar les funcions i els servicis traspassats de l'Institut Nacional de la Salut, Insalud, i de l'Institut d'Emigració i Servicis Socials, Inserso, i les transferències finalistes en virtut de convenis de col·laboració amb altres entitats o administracions públiques. Este conjunt de recursos, excloent el finançament europeu, representa el 68,41% dels ingressos totals estimats per a l'exercici pròxim.

I finalment, com a tercer bloc, les transferències corrents i de capital de l'exterior corresponent als fons estructurals de la Unió Europea i iniciatives comunitàries associades a estos, que contribuïxen en un 4,09% al finançament del pressupost de l'exercici.

Els ingressos, com vostés saben, es componen de la recaptació corresponent als impostos cedits, que són l'impost de successions i donacions, l'impost sobre el patrimoni i el tram autonòmic de l'impost sobre la renda de les persones físiques en el capítol corresponent als impostos directes. En l'apartat d'impostos indirectes estan l'impost sobre transmissions patrimonials i actes jurídics documentats. I per últim, les taxes associades a la prestació dels servicis transferits, entre els quals destaca, per la seua quantia, la taxa sobre el joc. D'altra banda, també de naturalesa tributària però en l'apartat d'imposició pròpia, s'inclou l'impost sobre el joc del bingo i el recàrrec sobre el joc i el cànon de sanejament d'aigües.

En virtut de les competències en matèria tributària atribuïdes a la Comunitat Valenciana per l'adopció del nou model de finançament autonòmic per al període 1997/2001, els pressupostos de la Generalitat Valenciana per a l'exercici 2000 no recullen cap mesura fiscal que supose un increment de la pressió fiscal sobre els ciutadans. La regla general en este sentit ha sigut apostar per una congelació en el creixement del tribut i taxes i mantindre el mateix nivell de l'exercici que acaba, a excepció de la taxa sobre el joc.

D'altra banda, vull destacar que els presents pressupostos en l'articulat de la llei incorporen una sèrie de deduccions i mesures encaminades a alleugerir la càrrega tributària de l'Irpf, on s'introduïx una deducció de 20. 000 pessetes en els casos en què algun dels cònjuges de la unitat familiar realitze labors no remunerades en la llar, allò que normalment denominem "les ames de casa"; de l'impost de successions i donacions, pel qual es regula una deducció per a persones amb minusvalidesa o en alguns casos de transmissions de béns del patrimoni històric i artístic, on es recullen reduccions de fins el 95%, i de l'impost sobre el patrimoni, al qual se li ha augmentat el mínim exempt a 18 milions de pessetes.

Pel que fa al capítol de transferències de capital, dins del segon dels blocs dels ingressos que he mencionat anteriorment i amb la naturalesa de finançament finalista, s'inclouen les assignades en el Fons de Compensació Interterritorial. El dit fons, com ja saben vostés, és un instrument de desenrotllament regional destinat a fer efectiu el principi de solidaritat, i la seua creació està destinada a corregir desequilibris econòmics entre les distintes comunitats autònomes. La dotació global del fons per a l'exercici 2000 ha experimentat un augment respecte a 1999 del 2%.

Els ingressos procedents de la participació de la comunitat autònoma en els ingressos de l'estat en concepte de percentatge de participació tenen la naturalesa d'ingrés corrent destinat a finançar els servicis assumits, i formen part del finançament incondicionat.

El principal problema de l'anterior sistema de finançament era l'excessiva dependència financera del finançament en concepte de transferències de l'estat. Això va exigir la necessitat d'establir mecanismes de reforma que potenciaren la corresponsabilitat fiscal, per mitjà de la substitució del sistema de participació en ingressos de l'estat per un nou esquema financer basat, fonamentalment, en tributs compartits, i la limitació de les transferències a la funció d'anivellament intern del sistema, al qual s'afegiria l'establiment d'una administració tributària integral.

Per això, d'acord amb l'actual sistema de finançament i en haver adoptat la Comunitat Valenciana el nou model de finançament, a més de la recaptació pel tram autonòmic corresponent al 15% de l'impost de la renda de les persones físiques, el finançament autonòmic inclou les transferències de participació en els ingressos de l'estat.

Respecte al tercer bloc en el qual es pot dividir el pressupost d'ingressos, és a dir, els recursos procedents de la Unió Europea previstos per a l'any 2000, els diré que ascendeixen a 49. 802 milions de pessetes. D'esta quantitat, 24. 683 milions constituïxen transferències corrents en concepte d'aportació comunitària a polítiques de formació professional a través dels Fons Social Europeu i ajudes components de la política agrària comuna. En concret, i per a esta última actuació, s'estima del pressupost de l'any 2000 un volum de recursos de 16. 442 milions de pessetes.

D'entre les iniciatives comunitàries vinculades al Fons Social Europeu vull destacar, per la seua sintonia amb les prioritats del Generalitat Valenciana, les que tenen com a objectiu la promoció i realització de projectes per a afavorir el desenrotllament i la cohesió de l'espai social europeu millorant la qualificació i les oportunitats d'ocupació dels ciutadans, fent especial èmfasi en els col·lectius més afectats per la desocupació, tractant de corregir els desequilibris regionals, l'estabilitat en l'ocupació i a aconseguir la integració en el mercat de treball d'aquells col·lectius en què falta la necessària qualificació.

Dins del Programa de desenrotllament regional aprovat per al període 2000/2006, que s'inclou entre les transferències de capital de l'exterior, l'anualitat per a l'exercici 2000 permet preveure ingressos pel Fons Europeu de Desenrotllament Regional, Feder, amb un import de 17. 873 milions de pessetes.

Vull ressaltar que tots els recursos tenen com a destinació projectes d'infraestructures de carreteres, de proveïment d'aigua i telecomunicacions, actuacions de protecció d'espais naturals i tractament de residus, projectes d'investigació científica i tecnològica i també actuacions de suport i potenciació d'infraestructura productiva i turística i programes d'assessorament empresarial i formació professional. També es preveuen 337 milions de pessetes en concepte d'iniciativa comunitària Urba.

En concepte de transferències de capital, el cofinançament de la Unió Europea per a l'aplicació de les mesures de la política agrària comuna, mesures de suport i les destinades a reforestació i millora del medi natural i reestructuració i millora de les produccions, es desglossen en les dotacions següents: pel Feoga Garantia, 2. 781 milions de pessetes; pel Feoga Orientació i l'instrument financer d'orientació a la pesca i altres iniciatives, per import de 4. 129 milions de pessetes.

Les operacions financeres de l'estat d'ingressos de la Generalitat es circumscriuen, en el capítol d'actius financers, al reintegrament de bestretes concedides als llauradors per al subministrament d'aigua per al reg, a la devolució de préstecs a curt termini i als ingressos per la cessió per part de l'administració de l'estat dels crèdits que foren concedits al seu dia per l'Institut per a la Promoció Pública de la Vivenda per al finançament de la construcció de vivendes de protecció oficial de promoció pública, realitzada pels ens locals.

Per acabar amb l'anàlisi del pressupost d'ingressos els diré que en el capítol d'ingressos per passius financers el resultat que es desprén per a l'exercici 2000 és una necessitat de finançament de 7. 500 milions de pessetes, dèficit inferior en un 28,6% sobre el previst per a l'any 1999, quantitat de posa de manifest l'evolució positiva cap a la consecució dels objectius proposats pel Govern Valencià sobre l'execució de l'equilibri pressupostari.

Podem afirmar, per tant, que les dades evidencien de manera suficient, clara, la política de control i limitació de l'endeutament autonòmic, que està desenrotllant el Govern Valencià, orientada al sanejament dels criteris de les finances públiques, i a la contribució dels compliments d'estabilitat europea en el marc de la consolidació fiscal i pressupostària de les administracions públiques.

Pel que fa al pressupost de despeses, el creixement d'este pressupost per a la Generalitat Valenciana en l'exercici 2000, en relació al 1999, és d'un 6,8%. L'estructura dels distints capítols de despesa, mostra un increment de participació de les despeses corrents en el total del 8,86%. Les raons d'este creixement obeeixen a, per un costat la importància que adquireix en el pressupost per a l'any 2000 la denominada despesa social, on s'inclouen les àrees d'educació, sanitat, serveis socials i ocupació, especialment al si dels col·lectius tradicionalment més desafavorits i es dirigeixen a la promoció de l'economia social, la formació continuada de treballadors i a l'aprofundiment en l'execució del Pla d'acció de riscos laborals.

En segon lloc, també a l'important esforç inversor dels últims anys, que ha determinat la necessitat de donar cobertura a les despeses corrents, que exigeix la posada en marxa de les mencionades inversions. I per últim, al fet que per a l'exercici 2000 en el Projecte de llei de pressupostos generals de l'estat, les partides inversores amb destinació finalista hagen tingut un important increment. Així i tot, si considerem els nivells de creixement, tant per a operacions corrents com de capital, i comparant el seu pes relatiu en el total del pressupost de l'any 1999, com de l'exercici 2000, podem concloure que no han patit modificacions significatives, ja que les operacions de capital passen d'un 18,7% respecte el pressupost del 99, a un 18,3% en el pressupost de l'any 2000.

Pel que fa referència a l'estructura per capítols de despesa, vull fer-los les consideracions següents. L'evolució de les despeses de personal està condicionada a les actuacions en les àrees d'Educació i Sanitat, que absorbeixen el 88% del total de recursos destinats al capítol primer. L'increment d'estes despeses per a l'any 2000 és del 8,3%, el que suposa un creixement en el pes relatiu sobre el total del pressupost, superior en mig punt a l'existent per a exercici 99 en passar a representar d'un 36,3% a un 36,8% respectivament. Això es deu a l'actualització de retribucions que per a l'any 2000 es fixa en un 2%, equivalent al creixement previst de l'IPC, més significatiu si cap a les demandes del sector sanitari i educatiu, com a conseqüència d'atendre en el nivell adequat els nous estàndards de qualitat en la prestació d'estos servicis.

D'altra banda, el capítol de despeses de funcionament que recull els recursos destinats per a adquirir els béns corrents i servicis necessaris per a l'exercici de les activitats de la Generalitat, experimenta un increment mitjà del 9,2%, mantenint un pes relatiu respecte al total del pressupost similar al de l'any 1999. La destinació final del creixement mencionat, a l'igual que les despeses de personal, s'ha centralitzat en aquelles partides que donen contingut a les polítiques de despesa social. És a dir, servicis socials, assistència sanitària, i dotacions destinades als centres d'ensenyament i transport escolar.

Pel que fa a les transferències, els diré que han tingut un creixement desigual en la mesura que les vinculades a despesa corrent suporten un creixement superior a les transferències de capital. La raó d'este diferent creixement cal trobar-la en el fet que la política social desenrotllada per la Generalitat, es veu completada de forma fonamental a través d'este capítol; així, la cobertura de la despesa farmacèutica, de l'ensenyament concertat i de les polítiques de foment de l'educació s'articulen a través d'este. A manera d'exemple, puc dir-los que en el marc de l'Acord valencià per a l'ocupació i la formació, els recursos destinats a la creació d'ocupació, formació i prevenció de riscos laborals, recullen el 10% de les transferències corrents consignades en el Projecte de pressupostos per a l'any 2000.

Pel que fa a les inversions públiques, crec que és important ressaltar que mantenen durant l'any 2000 la tònica de l'anterior legislatura, tenint en compte que el creixement mitjà de les inversions és d'un 5,2%. La tònica de l'anterior legislatura, per damunt del creixement de l'economia valenciana, i amb una quantia que ascendeix a 223. 000 milions de pessetes. Tot això ens permetrà continuar l'esforç inversor dut a terme en els últims exercicis, que al mateix temps està suposant una reducció dels dèficits estructurals d'àrees tan bàsiques com l'educació, la sanitat i les obres públiques.

No obstant això, les dotacions incloses en els pressupostos no només permetran atendre actuacions tradicionals en el camp inversor de la Generalitat, com són les carreteres, la dotació de les quals s'incrementa un 8,05% respecte de l'exercici 99. I la infrastructura de recursos hidràulics, que té un increment respecte de l'any anterior del 32,59%, sinó, a més, destinar majors recursos als sectors relativament nous i tradicionalment desatesos, com són l'administració de la justícia o la millora de les estructures agràries.

Per últim, realitzaré un breu anàlisi de les dotacions pressupostàries de les diferents conselleries en relació a les actuacions que el Govern Valencià s'ha proposat com a prioritaris en el pròxim exercici. Al principi de la meua intervenció he enumerat com a actuació prioritària la creació d'ocupació, i és per això que el pressupost de l'any 2000 de la Conselleria d'Ocupació, creix un 10. 92% respecte a l'any 99, ascendint a un total de 50. 260 milions de pessetes, i en este sentit, vull destacar que el 80% de dit pressupost es concentra en les transferències corrents.

Este esforç pressupostari que arriba als 40. 000 milions de pessetes, permetrà desenrotllar una política clarament compromesa amb la creació d'ocupació. Especialment en els col·lectius tradicionalment més desafavorits. Des del Govern Valencià som conscients que no pot entendre's el creixement econòmic de la nostra comunitat, sense un clima de diàleg i concertació social inherent al mateix benestar al que tota societat avançada aspira. Per això l'Ccord valencià per a l'ocupació i la formació té uns clars efectes pressupostaris.

La senyora presidenta:

Un moment, senyor conseller.

Per favor, pregue silenci als il·lustres diputats i diputades. Gràcies.

Senyor conseller, continue.

El senyor conseller d'Economia i Hisenda:

Moltes gràcies, senyora presidenta.

Per això, l'Acord valencià per l'ocupació i la formació té uns clars efectes pressupostaris en l'any 2000. Com a conseqüència de la seua actualització, suposa un increment de més de 20. 000 milions de pessetes respecte a les dotacions inicialment previstes en l'acord que es va firmar en 1996. La despesa social constitueix, com ja he significat, un pilar bàsic en els pressupostos que hui presentem. Si considerem els creixements per conselleries, és la d'Educació i Cultura la que aconsegueix un creixement millor, major d'un 11,34%, mentre que la de Benestar Social se situa prop d'un 8,7% i la de Sanitat en un 7,07%.

Cal ressaltar també, que la despesa pressupostària en matèria de vivenda ha experimentat un increment notable, situant-se en un 7,93% respecte del passat exercici. D'esta manera, si considerem la despesa social en conjunt, estaríem parlant d'uns recursos de 800. 666 milions de pessetes, amb un creixement del 8,57% respecte de l'any anterior.

D'altra banda la dotació pressupostària de la Conselleria d'Educació i Cultura ascendeix a 347. 000 milions de pessetes, i el volum pressupostari realitzat per esta conselleria, va dirigit a afavorir la qualitat del sistema educatiu valencià, i a garantir el dret a l'educació i a la igualtat d'oportunitats en l'accés a esta per part dels nostres ciutadans.

Creiem que és necessari garantir les dotacions pressupostàries suficients per a afrontar les necessitats, que en matèria de despesa corrent plantegen tots els nostres centres educatius. Amb l'objectiu bàsic de garantir una assistència sanitària de qualitat als ciutadans, controlant al mateix temps la despesa sanitària, la dotació pressupostària per a la Conselleria de Sanitat ascendeix a 437. 000 milions de pessetes. La prevenció de les malalties i la promoció de la salut, la millora en les condicions de treball i en els programes de salut laboral, l'adequació de la despesa farmacèutica i l'aprofundiment en el desenrotllament de l'assistència primària i especialitzada, són algunes de les polítiques que es podran dur a terme durant l'exercici 2000.

Pel que fa a la Conselleria de Benestar Social, els diré que té un pressupost de 48. 392 milions de pessetes, el que suposa un creixement del 8,71% respecte a l'exercici anterior. Dins d'esta conselleria, considere digne de menció el programa de servicis socials al qual es destinen 22. 978 milions de pessetes, el que suposa un creixement de l'11% respecte a l'exercici anterior.

Les polítiques de despesa més rellevants que s'emmarquen dins dels objectius prioritaris del Govern Valencià, són la protecció dels col·lectius socials més desafavorits, el Pla d'igualtat d'oportunitats entre homes i dones, l'ajuda i inserció de discapacitats, el Pla geriàtric de qualitat assistencial, i l'expansió de la xàrcia de centres d'atenció als nostres majors, entre altres. També el programa de família, menor i adopcions està pressupostat en 8. 396 milions de pessetes, mentre que el d'integració social del discapacitat té un pressupost de 9. 437 milions de pessetes, un 11,1% més que l'any anterior.

Pel que fa a la Conselleria de Justícia i Administracions Públiques, que com tots vostés saben és de nova creació, aconsegueix pel pròxim exercici un pressupost de 28. 030 milions de pessetes, el que suposa un increment global en els seus programes d'un 8,53%. El volum més important dels seus recursos es concentra en actuacions previstes en l'àmbit de l'administració de la justícia, els objectius fonamentals de les quals són el de la millora de les condicions de la justícia valenciana, i impulsar l'execució del Pla director d'infrastructures judicials.

Dins de la Conselleria d'Obres Públiques, Urbanisme i Transports, el pressupost del qual ascendeix a 120. 723 milions de pessetes, destacar el Pla de vivenda per a l'exercici 2000, que està dotat en 15. 533 milions de pessetes. Les actuacions previstes en matèria de subvenció per compra de vivenda són per a facilitar l'accés a la vivenda als grups socials més desafavorits, les famílies amb baixos ingressos, i als jóvens que accedeixen per primera vegada a una vivenda. Incentivar la iniciativa privada per a la promoció de vivendes de promoció social, afavorir la rehabilitació de vivendes, i incrementar la disposició de sòl edificable a baix cost per a l'edificació de vivendes protegides; són algunes de les polítiques que es duran a terme durant l'any 2000.

Així mateix, com ja hem tingut ocasió d'afirmar des del Govern Valencià, s'ha considerat prioritari impulsar els processos d'investigació i desenrotllament, així com el foment de la competitivitat empresarial. Això, i especialment el suport als diferents sectors productius de l'economia valenciana, es destina un volum molt significatiu de recursos, amb dos objectius fonamentals. Per un costat, incrementar la seua competitivitat, afavorint la modernització dels sectors productius, i per una altra banda fomentar la innovació tecnològica, afavorint el desenrotllament de processos productius i productes que generen un alt valor afegit.

Estos recursos ascendeixen, com els he mencionat al principi de la meua intervenció, a la quantitat de 44. 384 milions de pessetes, el que suposa un increment d'un 4. 57% respecte a l'exercici 99. També pel que afecta a la investigació, desenrotllament, i deixant al marge la despesa en universitats, es preveu reservar 40. 000 milions de pessetes a diferents actuacions previstes per les conselleries, especialment la d'Agricultura, Pesca i Alimentació i la Conselleria d'Indústria i Comerç, el que suposa aconseguir un volum de recursos d'un 3,37% del pressupost consolidat, amb un increment d'un 5,3% respecte de l'exercici anterior.

He de destacar així mateix, les ajudes que des de la Conselleria d'Economia i Hisenda destinarem per a finançar polítiques dirigides a les Pymes. Com a exemple els puc dir que en l'àmbit de la política financera, la Conselleria d'Economia i Hisenda, a través de l'Institut Valencià de Finances, va a promoure els projectes encaminats a millorar l'accés de les Pymes al mercat de capitals, de manera directa i indirecta. També, i emmarcat en l'objectiu d'increment de la competitivitat del nostre sector empresarial, es donarà suport a la internacionalització de les empreses de la Comunitat Valenciana, finançant els seus projectes d'inversió en elements productius o millorant les seues línies de comercialització a l'exterior.

Al marge de les polítiques prioritàries de despesa mencionades per al Govern Valencià, el creixement econòmic i d'impuls de la competitivitat han d'anar units en una clara política de preservació del medi ambient. És per això que en l'exercici 2000 destinaran 15. 400 milions de pessetes a la conselleria de Medi Ambient, amb un creixement del 7,51% respecte a l'any 1999.

En este sentit, les principals polítiques mediambientals que es desenrotllaran apunten cap a una promoció d'una adequada gestió de residus, mitjançant la implantació de les infraestructures previstes en el Pla integral de residus, la prevenció de la qualitat de les aigües, l'impuls de l'educació i cultura mediambiental i també l'aprofundiment en la conservació del medi natural.

Per acabar, vull expressar-los el ferm convenciment del Govern Valencià, el qual en este moment represente, que estos són els pressupostos que la Comunitat Valenciana necessita ara, no només per a convergir en la renda dels països més avançats de la Unió Europea sinó també, i això és important si cap, per aconseguir els nivells de renda, benestar social i cohesió, que creem que la societat valenciana mereix, perquè constitueix no sols una necessitat sinó també una clara prioritat d'este govern.

En matèria de política econòmica, vostés saben que tot pressuposts ha d'emmarcar-se dins d'una adequada programació i una estudiada planificació a mig i llarg termini. Afortunadament este govern ha pogut durant els últims mesos treballar de forma responsable en esta direcció. Estem convençuts que, gràcies a este esforç i al de la societat valenciana en conjunt, aconseguirem el creixement econòmic que ens permetra incrementar els nivells d'ocupació, de benestar social i la competitivitat de l'economia valenciana que tots desitgem.

És per això que sol·licite en nom del Consell l'aprovació d'este Projecte de llei de pressupostos per a l'any 2000.

Moltes gràcies.

La senyora presidenta:

Moltes gràcies, senyor conseller.

Per a defensa de l'esmena a la totalitat té la paraula, en representació del Grup parlamentari d'Esquerra Unida, el senyor Oltra.

El senyor Oltra i Soler:

Bon dia, senyora presidenta.

Senyores i senyors diputats.

Jo crec que va a ser evident que la impermeabilització de vostés i de nosaltres perquè, després de tot el temps que duem xerrant del tema, vosté ha mantingut el mateix discurs i nosaltres, lamentablement, també no puguem donar-nos per satisfets perquè no observem cap modificació en la seua proposta. Per tant, hem de continuar defensant el que estimem oportú.

Per a nosaltres els pressupostos de l'any 2000 continuen sent irreals, antisocials, propagandístics, privatitzadors i fonamentalment contraris als interessos públics dels valencians i de les valencianes. Per a dir que són irreals ens basem en el document presentat i en l'experiència demostrada fins ara. És cert que els pressupostos no són més que una previsió de funcionament per a l'any següent. Però la pràctica que vostés fan d'ells fa que siga de molt dubtosa credibilitat el que proposen. Les modificacions que durant l'any es produeixen, les inversions previstes que no s'executen, cada volta més, les despeses no previstes que s'amaguen o es desvien a altres llocs, mostren molt poc respecte al document aprovat.

Per tant, quina fiabilitat tenen aquestos pressupostos que es presenten? Per a nosaltres cap. Ni tan sols crec que vostés mateixa acaben de creure el que volen aprovar. Com exemple es pot citar el retall del mes d'agost d'aquest any en el qual es va reconéixer ací, per part inclús del propi president de la Generalitat, que el retall podria afectar a 29. 000 milions de pessetes. I hi ha fins i tot opinions que parlen que això pot ser molt més alt, o la despesa farmacèutica o tantes i tantes altres qüestions.

Un tema que ens preocupa molt és del nivell del deute, una cosa que vostés sempre han criticat quan estaven l'oposició i ara, en canvi, o no saben o no volen controlar. El ritme del seu creixement és alt, a pesar dels esforços per a camuflar-lo. Suposem, i dic bé, suposem, que en aquestos moments fàcilment superarà els 700. 000 milions de pessetes. Ens agradaria tenir dades més certes, però la veritat és que, a pesar de la constant reivindicació, pareix que és difícil i hem d'anar o bé esperant que el Banc d'Espanya ens subministre o bé a voltes, inclús, que la pròpia premsa ajude en esta tasca.

La Generalitat Valenciana augmenta el seu deute públic espectacularment, no controla els ingressos previstos massa bé, però en canvi les despeses se li disparen i en alguns temes, com si d'un pou sense fons es tractara. Cal reconéixer el que han de fer per a dissimular-lo, per a centrifugar-lo, per allargar els terminis de finançament, per comprometre a altres institucions, ajuntaments per exemple, en convertir-les en financeres de la pròpia Generalitat Valenciana. Davant de tot es tracta de presentar una imatge, de tenir la situació controlada, a pesar de saber que no és veritat. Però allò important és aparentar el que es diu mentre es fa una altra cosa. I en eixa dinàmica es fan coses impensables fa poc temps.

Molt recent, el dia 10 de novembre, un periòdic especialitzat en matèria econòmica de gran nom deia textualment el següent, el titular està ací: "Zaplana duplica en quatre any la despesa del sector públic i l'endeuta un 230% més". I diu a continuació: "El sector públic empresarial de la Generalitat Valenciana no para de créixer. Eduardo Zaplana va prometre, com Aznar, que reduiria el seu tamany, però el número d'empreses i organismes ha crescut, el mateix que el seu pressupost les transferències de la Generalitat i sobretot el deute. El govern de Zaplana recorre cada volta més a l'endeutament de les seues empreses, que no s'inclou en el de la Generalitat". Deia que en l'any 1996 hi havia 21 empresa i en l'any 2000, 27; l'endeutament en l'any 1996 era 25. 114 milions ara 82. 000 i que ja el pressupost en aquestos moments, vosté acaba de reconéixer-lo, està ja al voltant de quasi 200. 000 milions de pessetes.

Com és possible que un president autonòmic de dretes, com és el senyor Eduardo Zaplana, aposte tan decididament per la creació d'empreses públiques? Això pareix que no té massa sentit. Clar, en estes coses ja comencem a trobar-li el sentit. Es tracta d'anar creant empreses per anar desviant a eixes empreses la capacitat d'endeutament, de pas s'amaga a la realitat a la pròpia Generalitat Valenciana i mentre tant, el que pot ser la molla dels pressupostos, la part bonica, la part rendible, eixa sí, eixa es privatitza; l'ós se'l queda el sector públic, però la molla se la queda el sector privat. La veritat és que és una mesura prou intel·ligent, cal reconéixer-lo. Això ens pareix molt perillós per al futur del País Valencià, la situació de bancarrota financera on es du, la gestió del govern Zaplana està hipotecant el futur.

I per què dèiem, a més, que són pressupostos antisocials, a pesar que la propaganda que es diu que la despesa social puja fins el més del 71%, que no sé per què s'han quedat aquí, ja de pas podien haver pujat un poquet més i inclús haver passat del cent per cent, perquè al final quasi tot ha de vore. Ja sap el senyor conseller el que parlàvem l'altre dia en la compareixença de la comissió sobre això que es diu de les estadístiques. Jo no vaig a recordar-li-ho, jo crec que vosté també ho recordar.

A pesar de la propaganda, la veritat és que la despesa en personal i la despesa corrent pugen el doble que la inversió. Quan tantes faltes si hi ha de centres escolars, sanitaris, socials, etcètera, etcètera, el que puja molt és la despesa corrent. Per què? El Partit Popular ens diu que es nou personal, vosté acaba de dir-lo, és per a cobrir tota una sèrie d'inversions fetes. D'entrada eixes inversions, la veritat és que no les veu cap. Si estaven fetes o és que estaven buits eixos col·legis o eixos centres socials o és que no sabem què està passant. Possiblement el que estiga passant també és que, clar, com no es construeix res nou en el sector públic, clar, evidentment, la desproporció si alguna cosa ha d'augmentar ha d'augmentar en despeses de personal, d'alts càrrecs o de coses d'eixe tipus, però no en inversió perquè pràcticament no es fa.

No serà més veritat que bona part de la despesa se'n va en allò menys prioritari? Mentre el capítol de operació del capital creix un 4,92, la despesa de personal creix un 8,30, les despeses de funcionament el 9,22. I això són les mitges. Perquè si concretem, per exemple, en Presidència de la Generalitat la nòmina creix un 18% i la despesa de funcionament el 31,5%; en Benestar Social, creix un 16,25% o en Economia que creix més del 15%. Mentrestant les inversions en àrees tan socials com sanitat es queden de moment en un 1,5 o l'1,38 en Educació.

Per altra banda, la despesa en sous d'alts càrrecs del Consell creix un 14% i supera els 800 milions per a l'any 2000; situació que contrasta amb els problemes del propi personal de la Generalitat Valenciana, pujades que no permeten recuperar pèrdues anteriors del poder adquisitiu o manca de mesures per a millorar la qualitat i l'estabilitat del personal. Al mateix temps, la partida d'ajuda al Tercer Món continua estancada en la mateixa quantitat de fa anys, amb la qual cosa no sols no s'acosta al famós 0,7% sinó que cada volta està més lluny. I això que diuen vostés que són uns pressupostos molt socials. Menys mal!

I és que el president Zaplana ho va anunciar: "els pressupostos de l'any 2000 seran durs i restrictius". D'això se'n recordarà, perquè ho va dir en una roda de premsa. Supose que la càrrega d'allò dur seria per a molta gent i el que tingueren de bo seria sols per a uns quants; no sé si era això exactament el que ell volia dir, però això és el que pareix que s'entén.

I fonamentalment per a nosaltres aquestos pressupostos són uns pressupostos propagandístics. Són els primers pressupostos que es fan, tenint el Partit Popular majoria absoluta en la Comunitat Valenciana, i això es nota. S'ha combinat la cosa de manera que està creant-se una megapresidència de la Generalitat Valenciana. Algunes dades jo crec que són prou eloqüents: Presidència puja el 18% la despesa del personal, front al 8% de mitjana. S'arriba en Presidència a les 514 persones en totes les seues diferents àrees que estan aquí creixent, 56 més que en 1999 i 22 d'elles són alts càrrecs. La seua partida pressupostària puja ja més de 20. 179 milions de pessetes més que la mitjana de pujades de les diferents àrees i supera ja a conselleries, com Indústria i Comerç o Medi Ambient, per exemple.

I després té eixes qüestions que vostés diuen que són anecdòtiques, allò de la cèlebre oficina a Madrid, que puja de 20 milions a 78, amb un percentatge prou del 300% i puja de 4 a 10 persones. Això pot ser anecdòtic, són diners públics dels valencians i les valencianes. I, en tot cas, ja comença a tenir més personal que moltes ambaixades a Madrid. S'haurà de veure això per a què val? Podem parlar també del tema de Brussel·les, podem parlar de l'oficina del portaveu, que també té pujades molt generoses que per ací es voldrien en altres llocs.

I el que són els pressupostos que vostés presenten són fonamentalment privatitzadors. És una aposta absoluta i descarada. Són molt agressius a l'interés públic dels valencians i les valencianes. Aposten decididament per afavorir al sector privat en detriment del sector públic valencià. Entre els exemples més destacats podríem citar. Si anem a ensenyament, que és una de les grans àrees, jo no sé si vostés saben el que està passant avui amb el tema de l'ensenyament en pràcticament qualsevol poble del País Valencià, la manca de professors, la manca de centres, és una cosa impressionant, manifestacions, concentracions, lluites, etcètera, etcètera, en ajuntaments inclús de qualsevol signe polític, no solament d'un determinat signe, de tots. Per què? Perquè fa molt poquet van passar les eleccions, segurament molts de vostés anaren allí prometent centres i instal·lacions a tot arreu i ara la gent li ho recorda. I, efectivament, això no està fent-se i està fent falta.

Simultàniament els concerts en l'ensenyament privat pugen d'una manera descarada, absolutament descarada, tenint en compte quina és la situació avui del sector. Els concerts en la primària puguen un 10,80%, més de 25. 000 de milions en total destinats a això. En secundària i en formació professional un 32,34%, en alguns sectors inclús més del 62%, 43. 000 milions de pessetes destinats a concerts en aquesta àrea.

En tema de sanitat simultàniament qüestions molt importants, com atenció primària, puja sols el 2,66%, mentre que continuen pujant els concerts, continua pujant la despesa farmacèutica, etcètera. En Benestar Social, ja tinguérem recentment un debat sobre el tema del que està significant el famós bono-residència.

Aquesta política privatitzadora impregna tot el pressupost, o bé ho fa directament mitjançant concerts privats o renunciant a les inversions reals necessàries. Aquesta és, sense dubte, una de les raons que crec que justifiquen sobradament l'esmena a la totalitat. No es tracta sols de modificar aquesta o aquella proposta, és necessari un altre model de pressupostos per a l'any 2000.

Per altra banda, ¿són de fiar uns pressupostos que inflen els ingressos per a quadrar les comptes? Exemples: ¿quina quantitat s'ha cobrat dels més de 256. 000 milions de pessetes d'anys anteriors que estaven pendents de cobrament? Per què del capítol VI, en la generació d'inversions reals d'ingressos, pressupostat en 13. 127 milions, s'han cobrat, al 30 de setembre, 148, l'1,12%? O el capítol V, ingressos patrimonials, que de 4. 248, ha ingressat 599, el 14%?

Si ajuntem això amb les declaracions fetes poc ans de les eleccions autonòmiques per l'anterior responsable de la conselleria, que hi havia hagut fins i tot un pressupost amb superàvit de set-cents i escaig milions de pessetes, i recordem el que va passar en el mes d'agost, que aquí a tota marxa pegaren un retall per a poder destinar fons importants a cobrir una sèrie de despeses o bé no previstes, o amagades o no se sap què, que estaven ahí, la veritat és que la fiabilitat és molt dubtosa. En tot cas, jo crec que a vostés està passant-los com aquella que volia amagar l'embaràs, però que això al final es nota. Pots amagar-lo durant cert temps però al final acaba notant-se.

Un altre problema que no s'ha resolt és el de les modificacions pressupostàries. A vegades són més quantioses les modificacions durant l'any que la pujada inicial o oficial d'un any a l'altre. El pressupost del 2000 puja el 6,85 sobre l'inicial del 99, però sols un 2,7% del definitiu de l'any anterior al mes de setembre.

Aquestos són alguns elements que ens fan dubtar de la seua correcta execució pressupostària. Confirmaria això que dèiem abans que ni vostés mateixos acaben de creure que el pressupost siga un document seriós i que vaja a intentar almenys complir-se.

Encara que no tenim massa temps, la veritat és que un luxe allò seu del temps per a nosaltres, encara que siga una pinzellada sobre altres conselleries. Ens preocupa el tema de. ­ja ho vam dir en el seu moment també­ el fet que algunes conselleries tradicionalment inversores, com pot ser la d'Obres Públiques, per exemple, tinga, com altres anys, una continua baixa en el seu percentatge i no arribe ni tan sols a la mitjana. I encara ens preocupa molt més lògicament que el mateix conseller estiga quasi content d'això i ho defense. Això ens preocupa molt perquè es pot traduir en un retard important en la millora d'infrastructures al nostre país.

I ens preocupa també una qüestió ­manifestàrem la queixa en el seu moment, es va dir que es faria alguna cosa, però segurament no es farà res­, i és la manca d'informació que suposen algunes d'aquestes empreses o entitats públiques, que cada volta mouen més diners, però que tenen una foscor quasi absoluta, de manera de poder saber a què van destinats amb una certa antelació. Estem parlant, per exemple, de l'Institut Valencià de la Vivenda, l'entitat de sanejament, etcètera, etcètera. Qüestions que recordarà el senyor conseller ja li férem vore allí la necessitat que hi havia que a l'hora de presentar a les Corts, per tant, també als grups parlamentaris de l'oposició, la documentació corresponent, poguérem disposar de més informació per a vore on té previsió aquesta conselleria de fer eixes inversions. Això no ha pogut ser o no s'ha volgut que siga així.

I, per tant, ens preocupa eixa situació perquè pot donar peu fins i tot a un cert clientelisme, perquè no sabem.

La senyora presidenta:

Senyor Oltra, vaja acabant.

El senyor Oltra i Soler:

Gràcies.

Lamentablement, havia de dir algunes coses més.

En Educació i Cultura, sí que un tema que també ens preocupa és ­ja ho havia dit d'alguna manera abans­ és la situació catastròfica en la qual està trobant-se el sector. Cada volta són més els centres escolars on falten professors, on falten ampliacions. el barraquisme escolar està tornant als patis de molts centres. I això és una cosa que sols en pegar-se un volta per aquests centres, no sols pels de l'Opus Dei o centres privilegiats, també cal visitar aquests altres i vore la situació lamentable en la qual es troben.

Ens diuen que és una àrea que té molts diners ­és cert­ i que puja bastant també ­és cert també­, però realment el capítol d'operacions de capital sols l'1,51%. O siga, que la previsió de millorar eixa situació tan deficitària pareix ser que és pràcticament nul·la.

La senyora presidenta:

Senyor Oltra, acabe.

El senyor Oltra i Soler:

En tot cas, acabaria amb una pregunta ja que estic en el tema de l'educació: s'ha dit allò de la despesa social; no sé si en aquesta despesa social també es compta l'adquisició d'un edifici, com la Calaforra a Elx, perquè la despesa social, en tot cas, podria ser per a una persona.

Gràcies.

La senyora presidenta:

Moltes gràcies, senyor Oltra.

Torn en contra? En representació del Grup Parlamentari Popular, té la paraula el senyor Barrachina.

El senyor Barrachina Ros:

Señor Oltra, intervengo en nombre del Grupo Popular para anunciarle nuestro voto en contra a su enmienda de totalidad. Y lo hago ciertamente no sin un pequeño complejo que me asaltaba al subir a la tribuna, porque le he escuchado a usted, señor Oltra, decir lo que les interesaba a los valencianos, lo que pensaban los valencianos e incluso lo que sentían los valencianos, y la verdad es que no he visto 6% electoral que preste para tanto. Me ha asaltado la duda y he pensado por un momento que necesitábamos de su interlocución para saber lo que pensaban los valencianos, y que esos 49 diputados de ahí provenían seguramente de la circunscripción de Guadalajara y que, por tanto, nos hacía falta usted, señor Oltra, para conocer, para saber lo que sienten, lo que piensan, lo que desean los valencianos.

Le confieso además que traía una secreta y cándida esperanza de cambio en su discurso, porque este es el quinto año que usted nos regala ­usted no, su grupo­ con un tercer portavoz, que esta vez recae sobre usted, nos regala con los mismos adjetivos: privatizaciones, antisociales, etcétera, etcétera, etcétera. Y curiosamente hay un hecho novedoso en este presupuesto con respecto al pasado. Y es que los valencianos a quien usted cree representar tuvieron la oportunidad de hablar, y lo hicieron con absoluta rotundidad y dijeron: "queremos mucho menos Esquerra Unida ­y se quedaron como están, con cinco diputados­, y queremos mucho más Partido Popular ­y tenemos 49 diputados". Que la relación hace un año de fuerzas entre ustedes y nosotros era de 1 a 4 y ahora es de 1 a 10. A mí esto me hacía traer esa secreta esperanza de un cierto cambio en ese discurso que les ha conducido a donde ustedes están en este momento. Yo le deseo sinceramente que ese inmovilismo, que esa falta de adaptación le traiga mejor suerte que a los dinosaurios, que, por esa misma falta de adaptación, terminaron por desaparecer de nuestro planeta. Le deseo sinceramente, señor Oltra, una mejor suerte. (Remors)

Y usted cuando termina por sumar, resulta que la película es como la cuenta usted pero exactamente al revés. Y es que el gabinete del presidente reduce su presupuesto ­que ha sido algo que usted ha estado ocultando en comisión y en sus intervenciones en prensa durante más de un mes­, reduce su presupuesto, y no un poquito, en un 12,5%, en 55 millones. Y usted no dirá que no lo ha visto, porque esta es la primera página, para que no tenga que hacer esfuerzos en buscar la información, la primera página de la sección 05, Presidencia de la Generalidad Valenciana, la primera, gabinete del presidente, menos 55 millones, menos un 12,5%. Así que resulta que el presidente se aprieta el cinturón en beneficio de la solidaridad con los inmigrantes valencianos, en beneficio del turismo y en beneficio de los grandes proyectos (remors) , y eso a usted le hiere. (Aplaudiments des d'un sector de la cambra. Pausa)

Me alegro, señorías, de haberles despertado de su largo letargo de cinco años. (Remors i rialles) Yo espero que me dejen intervenir, y además le rogaré a la presidenta que cualquier minuto que se me hurte me sea compensado en tiempo. (Remors) Supongo que a sus señorías les seguirá molestado lo que voy a decir y, por tanto, le rogaría a la presidenta amparo. (Remors. Rialles)

Yo no aspiro, señor Oltra, a que usted entienda estos presupuestos, porque son unos presupuestos ambiciosos, tan ambiciosos como lo es la sociedad valenciana. Y por eso hay una conexión tan íntima y tan inmediata entre nuestro gobierno que nace de ella y la sociedad valenciana a la que representamos, esa que nos votó mayoritariamente con más de un millón de votos en las pasadas elecciones de hace nada más que cuatro o cinco meses. Esto de les elecciones a veces es bueno recordarlo para saber cada uno dónde está y qué es lo que representa. Digo que no aspiro a convencerle de este texto ambicioso e inconformista, porque profundiza en esa senda virtuosa que comenzamos su tránsito hace cuatro años, de reducción de impuestos, de mayor empleo, de multiplicar la exigua apuesta social que aquellos señores dejaron y, finalmente, de crear nuevas infraestructuras.

La senyora presidenta:

Senyor Barachina, vaja finalitzant.

El senyor Barrachina Ros:

(Aplaudiments en un sector de la cambra)

La senyora presidenta:

Senyor Oltra, demana la paraula per a rèplica?

Per a rèplica té la paraula el senyor Oltra, per cinc minuts.

El senyor Oltra i Soler:

La veritat és que és un poc sorprenent la resposta d'aquest diputat del Partit Popular, perquè la veritat és que ha sigut un acte de "peloteo" descarat. (Rialles) El senyor president deu estar molt satisfet perquè ha complit i ha complit de sobra. O siga, que la veritat és que hui encara no havia dit ningú això que el dia 13 s'havien guanyat les eleccions. Ho ha dit algunes vegades sense que vinguera al cas. Si ací si en cap moment se'ls qüestiona això.

Precisament, si vosté haguera posat més atenció. El problema seu ha sigut que vosté ja venia amb una resposta preparada i, fins i tot, ha dit coses que jo no he comentat, però, com que ja estava preparat, doncs, perquè rectificar. Nosaltres el que dèiem era ­i, a més a més, deuria vosté intentar recordar-ho­ que fa molt poquet hagueren unes eleccions, vostés anaren per aquí prometent de tot a la gent, i la gent comença a reclamar que què passa amb les promeses que vostés van fer. Això és el que jo li he dit a vosté. I això és el que vosté no m'ha contestat. I sap per què no m'ha contestat? Perquè no té contestació, perquè vostés van enganyar a la gent abans de les eleccions, i ho van fer molt bé, els van permetre, entre altres coses, guanyar eixes eleccions. I ara no volen complir! Ara no volen complir! Ara volen fer, i faran, justament el contrari d'allò que van dir. Van dir que defensarien el sector públic, encara que ho van dir només de boca, i estan apostant descaradament per potenciar el sector privat.

¿Vosté creu que és correcte això de basar-se en la Constitució per a defensar un augment tan descarat en els concerts privats? Això és vergonyós! Si tothom tinguera la seua papereta educativa resolta, bé, estupend, però quan hi ha mancances tan greus, em sembla, de veritat, de vergonya el que vosté defenga així d'eixa manera eixe tipus.

A nosaltres sí que ens preocupa molt eixa qüestió d'enganyar a la gent, de crear unes expectatives i després no complir-les. Crec que és un tema molt delicat. I clar que ens interessa l'atur! Més que a vostés ens interessa l'atur! I el que ens preocupa de vostés és eixa situació d'autosatisfacció de viure un poc en el limbe, en el qual estan, de dir que ja està tot resolt. Però, sí, evidentment, s'ha millorat l'atur al País Valencià com en les 17 comunitats autònomes i com en tota Europa en aquestos moments. S'ha millorat l'atur, però no s'emborratxe d'èxit, com deia aquell, perquè la situació no està per a tirar coets, igual per a vosté està per a tirar coets i el que han de fer és dedicar-se a altra cosa.

¿Vosté sap que estem en una de les comunitats autònomes on hi ha més precarietat en l'ocupació? Això li preocupa o no li preocupa? O allò únic que li preocupa és el senyor que va i es dóna d'alta en la Seguretat Social? Però, si és que, a la millor, a la setmana següent ja està de baixa. Vosté sap això com funciona? Li ho dic perquè. Sap què està passant amb la sinistralitat al País Valencià, amb la gent que treballa, que estem en candeler, som una de les comunitats que més percentatge té en eixe aspecte? Això és el que hauria d'evitar preocupar-li, i no d'anar, bé, doncs, jo entenc que vosté ha de fer mèrits, i més hui que tenim ací al president Zaplana, i, bé, ha fet una defensa que ni ell ­i és difícil­, ni ell tan sols haguera pogut fer-lo millor.

Home! , a mi em preocupa que diga que és que en aquestos pressupostos la presidència de la Generalitat s'ha amarrat el cinturó, perquè, clar, el dia que no se'l lligue és que ens venen fins l'edifici! Home, això no és així! Això no és així! Aquí hi ha despeses absolutament injustificables. Jo tinc molt de gust, després, en el moment que es puga, xarrar de tu a tu i discutir algunes de les qüestions.

Ens parla ara de l'oficina de Brussel·les. Si jo pràcticament quasi no he parlat de l'oficina. Jo he parlat de la Madrid. No s'ha assabentat vosté. Fixe's! Jo he parlat de la de Madrid i he dit. , però molt poquet d'altra. Curiosament s'ha centrat en l'altra. Però si la de Madrid ja té més gent ­i ho torne a dir­ que moltes embaixades allí. Clar, que la de Brussel·les farà alguna cosa, doncs, no ho sé. No sé si tenim encara el senyor aquest en el Japó o ja no és alt càrrec de l'Institut eixe valencià. Igual també està fent allí alguna qüestió per eixos països. O siga, de vegades cal vore la rendibilitat d'estes coses, si serveixen per al fi que es van crear i que s'està pagant, o serveixen per a preparar determinades plataformes. Això sí que cal vore-ho.

I clar que ens preocupa el tema dels joves que vostés pràcticament no passen de la propaganda. El tema de la dona, de la dona com a tal, no de l'ama de casa només, que pareix que siga el gran objectiu seu; afavorir, fins i tot, tornar a eixa mentalitat antiga, eixa mentalitat conservadora de primar a la dona com ama de casa, no com a dona que pot ser treballadora i que pot estar en igualtat de condicions que l'home. Eixe concepte no els interessa, al contrari: primen, subvencionen l'altre. I això sí que és preocupant.

Lògicament que nosaltres mantenim per cinqué any consecutiu la mateixa posició. Si és que per cinqué any consecutiu vostés estan duent uns pressupostos que nosaltres considerem negatius per al País Valencià. I li recorde que per molts vots que vosté tinga, i els té, jo això ho respecte, lògicament no m'agrada ­per què ho he de negar? ­ però respecte. També li dic una cosa, respecte vosté a les minories. Perquè gent com vosté, entusiasmada d'eixe èxit electoral, pot derivar fàcilment en una mentalitat de poca participació o, fins i tot, d'un cert totalitarisme. Deixe-nos, deixe-nos, inclús, des de la minoria, poder xarrar. Deixe-nos des de la minoria poder presentar propostes. Crec que tenim el nostre dret. Vostés van estar en l'oposició fa poquet. No creguen que açò és per a sempre. Jo els ho dic.

Crec que hem presentat una esmena a la totalitat perquè era convenient per al País Valencià modificar això, i presentarem, lògicament, esmenes parcials per a intentar millorar-ho.

(Ocupa la presidència el vicepresident primer, senyor José Cholbi Diego)

El senyor vicepresident primer:

Senyor Oltra, vaja acabant.

El senyor Oltra i Soler:

Gràcies.

És el nostre objectiu, és la nostra obligació, i no anem a consentir que amb amenaces o desqualificacions com les que vosté acaba de dir se'ns negue eixe dret que tant ens ha costat, almenys a nosaltres. A altres no ho sé, almenys a nosaltres.

Moltes gràcies. (Aplaudiments des d'un sector de la cambra)

El senyor vicepresident primer:

Gràcies, senyor diputat.

Per a rèplica, senyor Barrachina, té vosté la paraula.

El senyor Barrachina Ros:

El senyor vicepresident primer:

Moltes gràcies, senyor Barrachina.

Per a la fixació de posicions dels altres grups parlamentaris. Pel Grup Parlamentari Socialista, senyora Moreno.

La senyora Moreno Fernández:

El senyor vicepresident primer:

(Ocupa la presidència la presidenta, senyora Marcela Miró Pérez)

La senyora presidenta:

Senyor Oltra, per a què demana la paraula?

El senyor Oltra i Soler:

Havia començat a demanar-la al senyor vicepresident ­passa que no s'ha adonat­, per al·lusions. Entenc que hi ha hagut unes al·lusions molt desafortunades, molt desqualificadores, i crec que tindria dret a una rèplica.

La senyora presidenta:

Vamos a dar comienzo a la votación. Senyories, comença la votació. El resultat de la votació és de 36 vots a favor, 47 vots en contra i cap abstenció. Per tant, queda rebutjada l'esmena als pressupostos del 2000.

Senyories, se suspén la sessió per deu minuts.

(Se suspén la sessió a les 12 hores i 15 minuts)

(Es reprén la sessió a les 12 hores i 49 minuts)

Projecte de llei de pressupostos de la Generalitat Valenciana per a l'exercici 2000. Esmena a la totalitat presentada pel GP Socialista­Progressistes (RE número 2. 190, BOCV número 16).

La senyora presidenta:

Continua la sessió.

El punt 2 de l'ordre del dia és el debat de totalitat del Projecte de llei de pressupostos de la Generalitat Valenciana per a l'exercici 2000, l'esmena a la totalitat presentada pel Grup Parlamentari Socialista­Progressistes. Senyories, ocupen els seus escons. Té la paraula per a la defensa de l'esmena a la totalitat, en representació del Grup Parlamentari Socialista­Progressistes, la senyora Moreno.

La senyora Moreno Fernández:

Sin embargo, ustedes, año tras año, en la anterior legislatura y ahora también, entienden este debate como un mero trámite administrativo que la ley les obliga a pasar. Evidentemente, eso es así porque ustedes no tienen ningún modelo de sociedad para el futuro. Lo único que les preocupa del futuro es su futuro personal. Por eso no les importa ocultar en estos presupuestos una buena parte de la realidad, para centrar todos sus esfuerzos en la propaganda.

En definitiva, mal que les pese y por mucho que intenten esconder, no es oro todo lo que reluce. Nuestra situación económica actual, la de la Comunidad Valenciana, es pura medianía respecto a la del resto del Estado. Y en nuestra perspectiva de futuro existen demasiados interrogantes como para que podamos respirar con tranquilidad.

El Gobierno Valenciano, usted lo sabe bien, ha planteado estos presupuestos en un escenario económico que crecen una décima por debajo de lo que se estima el crecimiento para la economía española. Así, de partida, el gobierno ha asumido ya que en el año 2000 nuestra comunidad estará en el vagón de cola del resto del estado. De todas formas para ustedes eso no es importante, ya lo sabemos, porque ya sabemos que a ustedes el presupuesto les da igual; no es más que un trámite y durante el ejercicio ya se cambiará. Por eso, señor conseller, nosotros decimos que estos presupuestos son un fraude, porque como los malos gestores, van pasando la pelota año tras año, pero dejan sólo la carga de los intereses y no de las infraestructuras.

Cuando ustedes hablan todo es prioritario; eso es tanto como decir que no lo es, porque solamente les importa la imagen y la foto y por eso retuercen la realidad y trucan las cifras que hagan falta.

En política de empleo se les hincha la boca con los muchos millones que van a dedicar y demuestran un desconocimiento total cuando intentan descalificar a la oposición con la crítica de los buenos supuestos datos. Miren, señores del Partido Popular, las cifras de desempleo en la Comunidad Valenciana muestran una buena tendencia, es cierto, es cierto. Pero si supieran ustedes de qué hablan en materia de empleo no estarían lanzando las campanas al vuelo. Si ustedes entendieran algo de empleo sabrían que es tan importante el desempleo como el empleo que se crea. ¿Qué tipo de empleo se crea? Si ustedes supieran algo de empleo sabrían lo que es la precariedad y lo que eso significa, sabrían que eso significa siniestralidad laboral, sabrían también que la precariedad también es horaria y sabrían ustedes que el chaval que trabaja en un pizzería llevando las pizzas el fin de semana cuenta a efectos de desempleo, pero no tiene con lo que gana ni para pagar los libros de la universidad. Sabrían eso y por tanto no lanzarían las campanas al vuelo. Y, por tanto, la dotación prevista para el empleo con esos datos es manifiestamente insuficiente.

La senyora presidenta:

Moltes gràcies, senyora Moreno.

El senyor Costa Climent:

Segundo punto. Relacionar el gasto social con las stock options me parece lo más absurdo que nunca he oído, relacionar la retribución de una empresa privada con el gasto social de la administración pública me parece absurdo. Pero más absurdo me parece cuando, primero, el gobierno popular ha modificado la tributación que ustedes les daban a esas opciones de compra sobre acciones y ha pasado de declarar los primeros 300 millones, que ustedes ganaban y eran exentos en el impuesto sobre la renta, a 2. 500. 000. Antes un funcionario o una persona directiva de una alta empresa pagaba de impuestos por 3. 000 millones, por 3. 000 millones de beneficios, solamente 1. 000 millones. Hoy, gracias a la reforma del Partido Popular, paga 1. 500 millones de pesetas. Y, además, lo que ustedes critican con fondos públicos y con participación pública lo hicieron en Argentaria. Por lo tanto, relacionar eso con el debate presupuestario y con el gasto social lo podría calificar, incluso, de mal gusto.

Pero además incorporamos nuevas deducciones. Y una deducción que, como ya se ha dicho aquí antes, va a beneficiar a 100. 00 familias valencianas, a aquellas amas de casa o maridos que no trabajen, aquellas familias que tengan recursos escasos, menos de 2 millones de pesetas de ingresos al año, a aquellas familias menos pudientes se les va a aplicar una deducción de un 20% en el Impuesto sobre la Renta. Y eso desde luego es política fiscal solidaria. Porque con su política fiscal. Nosotros en el año 2000 vamos a destinar 32. 000 millones de pesetas de beneficios fiscal, 32. 000 millones de pesetas que los ciudadanos valencianos se van a ahorrar y no se van a gastar. Con ustedes, se ahorrarían los valencianos más de 20. 000 millones de pesetas menos por su política fiscal. En primer lugar, porque no tendrían competencias en materia fiscal. Y, en segundo lugar, porque a ustedes nos les parece bien ni una deducción para ancianos, ni una deducción para amas de casas, ni una deducción para potenciar la familia, ni una deducción para jóvenes. Esa es la diferencia. Con nosotros, beneficio fiscal de 32. 000 millones de pesetas. Con ustedes, en el año 95, y hubiera seguido así porque no habría asumido competencias en materia fiscal, 8. 000 millones de beneficio fiscal para los valencianos. Esa es la gran diferencia.

La senyora presidenta:

Senyor Costa.

El senyor Costa Climent:

La senyora presidenta:

Senyor Costa, acabe.

El senyor Costa Climent:

La senyora presidenta:

Moltes gràcies, senyor Costa.

Per a rèplica, té la paraula la senyora Moreno per cinc minuts.

La senyora Moreno Fernández:

Y vamos al gasto social, ¿ve como usted me da la razón? Pero como llevaba escritos los papeles no ha sabido qué decir. Claro que ustedes están manteniendo el gasto social del 95. Claro que sí, eso es lo que están haciendo, y con los incrementos correspondientes de la inflación. Eso es lo único que han hecho ustedes. Porque ustedes repito, como les dije antes en la última intervención, ustedes no tienen ningún modelo de sociedad, y en su intervención se ha visto. Usted no ha defendido sus presupuestos. Usted se ha limitado a hablar del pasado.

Si tuviesen un modelo hubiera defendido y hubiera hablado de futuro, y hubiera hablado de desarrollo en la Comunidad Valenciana. Y no se hubiera entretenido en lo que se hizo, lo que se hizo, lo que se hizo en el pasado. Lo que se hizo en el pasado, pues evidentemente se haría bien, se haría mal, pero es pasado. Al menos yo le digo que al Grupo Socialista­Progressistes lo que le interesa y lo que le preocupa es el futuro. El futuro de los valencianos y de las valencianas, el futuro de nuestras empresas, ese futuro al que ustedes parece que no les preocupa, porque en vez de ejercer como gobierno ejercen como oposición. Realmente es un poco psicodélico estos debates, donde el gobierno en vez de defender y plantear aquí sus propuestas y sus alternativas, se molesta en atacar al grupo de la oposición.

Y mire, como es usted el que habla de pasado, que no yo. Como es usted el que habla de pasado le voy a decir datos. En el año 95 se dedicaba para la escuela concertada, para la escuela privada, 29. 166 millones de pesetas, en este año 41. 500. Tienen 200. 000 niños menos, 200. 000. (Remors) A los señores diputados y diputadas que no saben cómo funcionan las curvas demográficas, desde luego mi grupo no les va a dar lecciones, no les vamos a dar lecciones ni de eso ni de nada más. Porque, señor Costa, cuando hablamos de la coyuntura económica y del desarrollo económico, no hace falta ser expertos en, ni venir aquí a dar clases de,.

La senyora presidenta:

La senyora Moreno Fernández:

La senyora presidenta:

Senyora Moreno, vaja finalitzant.

La senyora Moreno Fernández:

La senyora presidenta:

Moltes gràcies, senyora Moreno.

Per a rèplica, té la paraula el senyor Costa per cinc minuts.

El senyor Costa Climent:

Porque claro, nosotros no tenemos las grandes tasas de crecimiento económico que ustedes tuvieron. Por ejemplo en el 93 el crecimiento económico de la Comunidad Valenciana fue negativo, menos 1,2; en el 94 fue del 2,3; en el 95 del 2,7. Y a partir del año 96, a pesar de que les moleste se ha ido incrementando hasta el 3,7. La realidad es tozuda, señora Moreno, pero es así. (Remors)

La senyora presidenta:

Senyor Costa, vaja finalitzant.

El senyor Costa Climent:

La senyora presidenta:

Senyor Costa. Senyor Costa, acabe.

El senyor Costa Climent:

La senyora presidenta:

Moltes gràcies, senyor Costa.

Per a fixar posició, té la paraula en representació del Grup Parlamentari Esquerra Unida el senyor Oltra.

El senyor Oltra i Soler:

Gràcies.

Per a fixar la posició, el Grup d'Esquerra Unida va a votar a favor de l'esmena a la totalitat que presenta el Grup Socialista. És una esmena que en la seua exposició coincideix en bona mesura en l'exposició que hem fet nosaltres per a defensar la nostra. Lògicament, després, si així com pareix serà rebutjada pels vots del Partit Popular, doncs lògicament entrarem en la fase de presentació d'esmenes parcials, que lògicament també estan o comencem a tenir ja preparades. Però en aquestos moments es dóna eixa coincidència, i per tant creiem que és convenient, i a més fins i tot quasi una mostra de lucidesa mental, precisament, el votar a favor que aquestos pressupostos es tornen, perquè creiem que no són bons i no ens han convençut ni la intervenció d'ara, encara que es guarden les formes parlamentàries, l'actual, ni molt menys l'anterior, que va ser jo crec que un desastre i jo no vaig a baixar a eixe nivell per a qüestionar-ho o no. Però sí és cert que es queden tota una sèrie de qüestions pendents d'aclarir, i que lamentablement en compte de desqualificar i insultar podien haver-se dedicat a donar explicacions. Temes importants per a nosaltres, com tota la despesa al sector públic, estes nous empreses públiques i entitats que van creant-se i que no hem tingut resposta ni per banda del conseller ni de cap de les intervencions que han hagut.

Per tant, creem necessari continuar manifestant la posició de que no són els pressupostos que el País Valencià necessita. I, per tant, lògicament, al igual que hem fet en la nostra esmena, anem a votar a favor de la proposta i, per tant, de sol·licitar al govern la seua devolució.

Moltes gràcies.

La senyora presidenta:

Moltes gràcies, senyor Oltra.

Anem a començar la votació del debat de totalitat del projecte de llei de pressupostos de la Generalitat amb l'esmena a la totalitat presentada pel Grup Parlamentari Socialista­Progressistes

Senyories, comença la votació.

El resultat de la votació es de 37 vots a favor, 48 vots en contra, cap abstenció. Per tant, queda rebutjada l'esmena a la totalitat del Grup Parlamentari Socialista­Progressistes.

Senyories, havent finalitzat el debat de totalitat sobre el projecte de llei de pressupostos de la Generalitat Valenciana per a l'exercici 2000, i havent estat rebutjades les esmenes que s'han presentat, d'acord amb l'article 125. 6 del Reglament de les Corts Valencianes, queden fixades les quantitats globals dels estats dels pressupostos, i s'obri un termini de presentació d'esmenes parcials que només podran referir-se a l'articulat i a les seccions, i que finalitzarà el proper dia 30 de novembre.

Se suspén la sessió fins les quatre i mitja.

(Se suspén la sessió a les 13 hores i 40 minuts)

(Es reprén la sessió a les 16 hores i 40 minuts)

de la violència domèstica.

La senyora presidenta:

Senyories, es reprén la sessió.

Senyories, abans de continuar la sessió plenària volguera donar lectura a una declaració institucional acceptada per unanimitat de tots els grups parlamentaris i d'acord amb la Mesa de les Corts, amb motiu del Dia per a Combatre la Violència contra les Dones.

"Declaració institucional. ­Silenci, per favor­.

El passat dia 17 de maig va ser declarat pel govern d'Espanya el dia 25 de novembre com a Dia per a Combatre la Violència contra les Dones.

El fenomen de la violència de gènere, açò és, la violència exercida contra les dones pel mer fet de ser-ho, ha deixat de ser un problema circumscrit a l'esfera d'allò privat per a passar, donades les seues gravíssimes conseqüències, a l'àmbit d'allò públic.

Reconeixem que la violència contra les dones és un obstacle per a aconseguir els objectius d'igualtat, desenrotllament i pau, i menyscaba el gaudiment dels drets humans i llibertats fonamentals.

Les Corts Valencianes reiteren una vegada més el seu compromís per l'eradicació de la violència domèstica i animen a totes aquelles persones, i especialment a totes les dones que estan travessant situacions de violència a la llar, que denuncien este delicte que atempta contra els drets fonamentals de la persona.

Considerem que els drets humans i les llibertats fonamentals són patrimoni inalienable de tots els éssers humans, i la promoció i la protecció n'és responsabilitat primordial de tots els governs.

Les Corts Valencianes, per unanimitat de tots els grups parlamentaris, manifesten la seua més enèrgica repulsa davant el maltractament que vénen patint les dones, i volen expressar la seua solidaritat tant a les víctimes d'este tipus de violència com als seus familiars. "

Moltes gràcies. (S'interromp la gravació)

Projecte de llei de mesures fiscals, de gestió administrativa i financera i d'organització de la Generalitat Valenciana. Esmena a la totalitat presentada pel GP Socialista­Progressistes (RE número 2. 265, reproducció mecanografiada).

La senyora presidenta:

Passem a continuació. (Pausa) Senyories, per favor, pregue que guarden silenci. Passem a continuació al punt 3 de l'ordre del dia, debat de totalitat del Projecte de llei de mesures fiscals de gestió administrativa i financera i d'organització de la Generalitat Valenciana, esmena a la totalitat presentada pel Grup Parlamentari Socialista­Progressistes. Per a la possible presentació del projecte de llei té la paraula l'honorable senyor conseller d'Economia i Hisenda.

El senyor conseller d'Economia i Hisenda:

Comparec davant d'estes Corts a fi de presentar el Projecte de llei de mesures fiscals de gestió administrativa i d'organització de la Generalitat Valenciana.

Com tots vostés saben, este projecte de llei té com a finalitat principal l'aprovació de diverses mesures normatives per a l'execució del programa econòmic del Generalitat Valenciana en els diferents camps en què es desplega la seua activitat, que permetran, al seu torn, la consecució dels objectius de política econòmica establits en la Llei de pressupostos de la Generalitat Valenciana per a l'any 2000.

Efectivament, els objectius de política econòmica recollits en el Projecte de llei de pressupostos per al pròxim any que vostés han tingut l'ocasió d'escoltar es basen fonamentalment en la creació d'ocupació, el foment del benestar social, l'increment de la competitivitat del teixit productiu valencià per mitjà d'una aposta decidida per potenciar la despesa destinada a investigació i desenrotllament.

El present projecte de llei recull al llarg del seu articulat una sèrie de mesures referides a diversos aspectes que afecten fonamentalment el desplegament de l'activitat de la Generalitat Valenciana i que contribuiran i faran possible l'acompliment dels objectius proposats, mesures que afecten a aspectes tributaris, de gestió econòmica i d'acció administrativa en camps com el joc, el comerç, la joventut, les comunicacions i els ports. A continuació analitzaré detingudament estes modificacions, en què, com acabe d'indicar-los, es poden distingir tres grans apartats.

El primer d'ells és el que fa referència a les mesures de naturalesa tributària. El capítol I d'este projecte conté les modificacions relatives a les taxes pròpies de la Generalitat. Com vostés saben, la Generalitat Valenciana en un principi tenia regulades les taxes per mitjà del text refós de la Llei de taxes de la Generalitat, aprovat per Decret legislatiu de 14 de novembre de 1995, prenent també el seu concepte de taxa de la Llei 8/1989, de 13 d'abril. Posteriorment, per la necessitat d'adaptar determinats preus públics al principi de legalitat, de crear noves taxes fruit de les noves competències assumides per la Generalitat i de sistematitzar l'elenc de taxes existents, s'aprova la Llei 12/1997, de 23 de desembre, de taxes de la Generalitat Valenciana.

Les modificacions introduïdes en este projecte de llei i que suposen el bloc més ampli de les hagudes en ell, per la minuciositat i extensió del seu contingut fan referència a, per una banda, l'agrupació de les diferents taxes de la Generalitat Valenciana en grups homogenis, en què permet salvaguardar l'estructura de llei dels diferents canvis organitzatius de la nostra administració autonòmica i, per tant, perpetuar en el temps el text actual, sense necessitat de remodelació quasi total del contingut de la norma, que en un altre cas seria ineludible. Exemple d'això són les taxes en matèria de turisme, hisenda i administració pública, associacions d'espectacles i publicacions, obres públiques, urbanisme i transports, etcètera.

D'una altra banda, l'adequació als canvis normatius haguts en algunes taxes. Per exemple, es modifiquen alguns aspectes referits a la taxa per l'ensenyament de la música, dansa, art dramàtic i idiomes o respecte la taxa en servicis en centres d'ensenyament infantil, entre altres. Respecte a esta última, vull precisar que amb la modificació que s'ha dut a terme allò que es pretén és adaptar la regulació de la taxa pels servicis d'ensenyament prestats en esta classe de centres a la dels menjadors, és a dir, es tracta d'adaptar l'actual regulació d'esta taxa a la del preu homòleg, que en l'actualitat es conté en el Decret 112/1998, d'1 de desembre, del Govern Valencià, aprovat després de l'entrada en vigor de la Llei 12/97, de taxes de la Generalitat.

D'altra banda, el concepte de base liquidable, element constitutiu de la renda de la unitat familiar amb l'efecte de l'aplicació de la tarifa, queda matisat, per una part, com a conseqüència de la introducció del concepte de mínim personal i familiar en la normativa reguladora de l'impost de la renda de les persones físiques aplicable a partir de l'1 de gener de 1999, i per l'altra, donada la conversió d'anteriors deduccions per la percepció del rendiment sobre el treball en reduccions del dit rendiment net a partir també de la data abans comentada.

També s'efectua l'actualització d'algunes taxes als canvis succeïts durant l'exercici anterior. Per este motiu s'ha modificat, entre altres, la taxa d'ordenació d'instal·lacions i activitats industrials, energètiques i mineres. El motiu de la present modificació és l'aproximació al verdader cost del servici i a la necessitat d'homologar les tarifes de les inspeccions realitzades per la conselleria a les realitzades pels organismes privats de control.

Es produïx també en este projecte el condicionament de determinades taxes a les quantitats correctes, ja per actualització, ja per errors que fins ara s'havien vingut materialitzant. Per exemple, la quantia de la taxa per prestacions sanitàries per accident de treball i de trànsit, malaltia professional i restants situacions no cobertes pel sistema nacional de salut, es modifica com a conseqüència de l'error que fins ara incorria la redacció de la Llei 12/1997, de 23 de desembre, a causa de la Llei de taxes que es basa en una ordre prèvia del conseller de Sanitat que havia sigut corregida posteriorment, de forma que la llei només va recollir la quantitat inicial i no les correccions posteriors.

En el cas de la taxa per ordenació d'instal·lacions d'activitats industrials energètiques i mineres, la modificació introduïda es deu a una aproximació al verdader cost del servici en un dels epígrafs, i en un altre dels epígrafs, a la necessitat d'homologar els preus de les inspeccions realitzades per la conselleria als realitzats pels organismes privats de control.

La taxa per expedició de llicència de pesca recreativa, esparver i pesca de marisc, en què al produir-se un augment en el seu període de vigència això suposa un increment en el cost pel manteniment de la gestió de la informació acumulada.

Fins i tot, s'han modificat determinades taxes, que veuen disminuïdes les tarifes per errors que es mantenien de la Llei 12/1997. És el cas de la tarifa per determinades analítiques i la taxa per servicis relatius a labors forestals.

Per a donar cobertura financera al cost dels servicis d'expedició o renovació de títols i targetes professionals per l'exercici de la professió en vaixells, s'ha procedit a la creació d'una nova taxa denominada expedició de títols professionals marítims.

Per últim, s'ha regulat una nova excepció en la taxa per servicis administratius i en la taxa per inscripció en les proves selectives i en proves de la Junta Qualificadora de Valencià per als subjectes passius que tenen discapacitat igual o superior al 33%.

D'altra banda, el capítol II del projecte de llei conté modificacions en determinats aspectes referits a la llei del tram autonòmic de l'Irpf i a l'impost de successions i donacions. Estes mesures s'emmarquen dins dels objectius de política social del Govern Valencià, sensibilitzat cap als problemes que es susciten en els àmbits com el de la família i discapacitats, i també en el foment del patrimoni cultural valencià.

Respecte al tram autonòmic de l'impost de la renda sobre les persones físiques, ja l'exposició de motius de la Llei orgànica 3/96, de 27 de setembre, de cessió de tributs a les comunitats autònomes, i la Llei 14/96, de 30 de desembre, especificava que la materialització del principi de responsabilitat fiscal compartida s'articulava fonamentalment a través de dos mesures. D'una banda, ampliant l'àmbit de la cessió dels tributs a una part de l'impost de la renda de les persones físiques, que d'esta manera passa a ser un impost parcialment cedit, i d'una altra, atribuint a les comunitats autònomes competències normatives en relació als tributs cedits, incloent la mencionada part de l'impost de la renda de les persones físiques.

Respecte a la modificació que a través d'este projecte de llei es du a terme en este impost, he de dir-los que és una novetat la regulació d'una nova deducció autonòmica, i la finalitat és la d'incrementar la protecció de la família, que ha constituït, com els he indicat anteriorment, un dels objectius fonamentals del govern de la Generalitat Valenciana.

Esta es configura com una deducció de quantitat lineal, com la majoria de les deduccions familiars existents, concretament 20. 000 pessetes, en aquells casos d'unitats familiars en què només un dels seus membres realitza activitats remunerades, amb les úniques limitacions necessàries per a aconseguir una major protecció dels col·lectius més desfavorits de la societat. En resum, es tracta d'una deducció a favor de les ames de casa.

Sobre açò he d'assenyalar-los que, igual que el nou impost de la renda de les persones físiques, aprovat per la Llei 40/98, de 9 de desembre, s'ha limitat el nombre i l'import dels rendiments derivats de la font principal de rendes de la unitat familiar per una quantia màxima de 2 milions de pessetes, i per rendiments íntegres del capital mobiliari un import acumulat que siga inferior a 50. 000 pessetes. D'esta forma es garantix que aquelles persones que tinguen rendiments elevats o un patrimoni significatiu queden excloses de la seua aplicació, sense establir límits que xoquen amb el llindar de l'obligació de declarar establit en el nou impost.

Finalment, per allò que fa a l'impost de successions i donacions, es modifica l'import relatiu a les reduccions per l'adquisició mortis causa per persones que tinguen minusvalideses. Concretament s'incrementa l'import de la reducció recollida amb caràcter general, que s'estableix en 16 milions de pessetes, i es crea un nou grup en esta reducció per a les persones que tinguen una minusvalidesa superior al 65%, per al qual s'estableix una reducció de 30 milions de pessetes.

Al mateix temps, i pel que fa a les modificacions introduïdes en este impost, es crea una nova reducció per a les adquisicions de béns del patrimoni històric artístic que se cedeixen per a l'exposició a certes entitats de caràcter públic de la Comunitat Valenciana. Sobre açò he de dir-los que no hi ha precedents d'esta reducció, ja que no es troba en una actualització de l'import sinó d'una nova reducció.

Per últim, s'incorpora a la normativa autonòmica la regulació de la tarifa que resulta aplicable en l'impost de successions i donacions en les successions mortis causa que es localitzen en el nostre territori, i també els coeficients multiplicadors aplicables per al càlcul de la quota tributària de l'impost, eliminant-se l'actual remissió a la normativa estatal.

El segon dels apartats en els quals es pot agrupar les modificacions recollides en el projecte de llei que hui els presente, és el que fa referència a les mesures de gestió econòmica-financera. Este grup de mesures s'ha recollit en el capítol III, que inclou una sèrie de modificacions que s'articulen a través de la reforma de diversos preceptes del text refós de la Llei d'hisenda pública de la Generalitat Valenciana, aprovat per decret legislatiu de Govern valencià de 26 de juny de 1991, i que s'han introduït amb la finalitat de resoldre problemes tècnics derivats de l'experiència en l'aplicació de dites normes per a l'Administració.

En concret, s'introdueix una menuda modificació relativa al reajust d'anualitat i se substitueix el terme "plec de clàusules administratives" pel de "contracte, conveni o col·laboració, així com resolució de concessió", a fi d'estendre l'eficàcia del precepte a les transferències de capital com de fet s'ha aplicat.

De manera que, a fi de recollir amb caràcter permanent en un text legal la qualificació dels reintegraments de les subvencions sense que s'haja de recollir anualment en les successives lleis de pressupostos, com fins ara es fa, s'afegeix un nou paràgraf relatiu a esta.

D'altra banda, per tal d'evitar els problemes d'interpretació que l'actual redacció ha generat, s'han recollit precisament i clarament els casos d'exempció de garanties en les ajudes o subvencions a institucions sense fins de lucre per programes d'actuació i activitats de servicis socials.

Per a l'eficiència en la gestió i desenvolupament de l'activitat administrativa que este govern desitja, s'afegeix un nou apartat a l'article referit al control exercit per la intervenció general de la Administració per a evitar la concurrència de controls en les despeses finançades total o parcialment amb fons de la Unió Europea.

Finalment, pel que fa a les modificacions de la Llei d'hisenda pública i per raons de seguretat jurídica en la gestió de recursos, s'ha possibilitat que la Generalitat Valenciana puga renunciar al benefici d'excusió, establit en l'article 1. 830 del Codi Civil, en aquelles operacions que resulte necessari per la seua habitualitat en els mercats financers i també per a no produir un encariment dels costos que tenen este caràcter.

El tercer i últim grup de mesures fa referència a qüestions que afecten a diferents lleis. En primer lloc, el capítol IV introdueix la modificació de determinats preceptes de la Llei de creació de les cambres oficials de comerç, indústria i navegació de la Generalitat Valenciana, i la primera modificació és l'efectuada amb la finalitat de suprimir la incompatibilitat del president i vicepresident del comité executiu d'estes cambres amb qualsevol altre càrrec en òrgans de govern d'organitzacions empresarials. La resta de les modificacions introduïdes en esta llei s'han efectuat a fi d'adaptar determinats aspectes d'esta a les noves regulacions hagudes en matèria de règim jurídic de les administracions públiques i de la jurisdicció contenciós-administratiu.

En segon lloc, i a fi de permetre que l'entitat pública Radiotelevisió valenciana concerte operacions financeres, i, en particular, operacions de crèdit i préstec, d'acord i segons els límits establits en les lleis anuals de pressupostos, s'han introduït determinades modificacions en la seua llei de creació i totes elles es troben establides en el capítol V del projecte de llei que els presente donant al ens les mateixes competències que altres ens públics de radiotelevisió.

En matèria de joc, el capítol VI recull tres classes de modificacions. En primer lloc, amplia els terminis de prescripció de les infraccions administratives, ampliació que s'efectua a l'empar d'allò establit en la Llei 30/92, de règim jurídic de les administracions públiques i del procediment administratiu comú.

D'altra banda, per tal de satisfer el principi de reserva de llei establit en l'article 43. 2, de la Llei 30/92, modificat per la Llei 4/1999, s'atribueixen efectes desestimatoris en este camp al silenci administratiu quant a l'exigència d'autorització administrativa prèvia per al desenvolupament d'activitats incloses en l'àmbit d'aplicació de la Llei del joc.

Per últim, es regula l'activitat publicitària dels jocs, aspecte este que ja es trobava regulat únicament respecte a Casinos i Sales de Bingo.

En el capítol VII s'aborden les modificacions organitzatives relatives a la Llei 4/1989, de creació de l'Institut Valencià de la Joventut, que bàsicament es concreten i deriven de la nova adscripció d'este institut a la conselleria de Benestar Social, com són les relatives a l'organització territorial o al règim del personal. Igualment, es modifica el precepte relatiu al règim jurídic d'este institut, en primer lloc, per adaptar-lo a la legislació bàsica estatal i, en segon lloc, compaginar l'autonomia de l'Institut amb l'adequació als criteris d'actuació de la conselleria de la qual depén.

D'altra banda, vull destacar la regulació efectuada en el capítol VIII sobre els cànons per la concessió i autorització en els ports, instal·lacions portuàries depenents de la Generalitat Valenciana, que per la seua naturalesa contractual quedaren exclosos de la regulació de la Llei 1/1999, de 31 de març, de tarifes portuàries. Faltava, per tant, la regulació dels cànons que per les concessions d'autoritzacions atorgades en els ports percep la Generalitat Valenciana.

Finalment, en el capítol IX, del projecte de llei, modifica puntualment la Llei 8/1987, de 4 de desembre, reguladora del Servei Valencià de Salut, a fi de suprimir d'entre les atribucions del consell de direcció d'àrea de salut la relativa a la proposta de nomenament i cessament del gerent de l'àrea de salut.

Acabaré la meua intervenció destacant les qüestions més importants que recullen les disposicions addicionals que completen el projecte de llei. La disposició addicional primera declara la urgent ocupació de béns i drets que han de ser objecte d'expropiació forçosa com a conseqüència de l'execució de les obres relatives als plans i projectes que s'especifiquen.

En la disposició addicional segona s'ha establit una ampliació de fins a cinc anys del termini concessional dels servicis públics permanents de transports de viatgers per carretera d'ús general, prèvia acceptació del concessionari d'una sèrie de condicions que en la disposició s'assenyalen. D'esta forma s'incorpora a l'ordenament jurídic valencià la possibilitat recollida en l'article 167, de la Llei 13/1996, de 30 de desembre, de mesures fiscals administratives i d'ordre social, en la qual es preveia expressament que les administracions competents pogueren ampliar este termini concessional fins a un termini de cinc anys. (Remors)

La senyora presidenta:

Un moment, senyor conseller.

Per favor, pregue silenci per a escoltar al conseller i la seua intervenció.

Gràcies.

El senyor conseller d'Economia i Hisenda:

Moltes gràcies, senyora presidenta.

Finalment, dins del més destacable, pel que fa a les disposicions addicionals, la disposició addicional IV estableix la pròrroga d'un any als catàlegs de zones humides que obligava la disposició addicional vuitena de la Llei 14/1988, de mesures fiscals administratives i d'organitzacions de la Generalitat Valenciana. Com es preceptiu, el comité econòmic i social i el consell jurídic consultiu han dictaminat respectivament la conformitat d'este projecte de llei a l'ordenament jurídic.

Per acabar els diré que des del Govern valencià estem convençuts que este projecte de llei, a través de les mesures que conté, ja siguen estes de caràcter social, enfocades als sectors més desfavorits de la societat, com de gestió econòmica-financera, dirigides fonamentalment a millorar l'eficàcia i la eficiència de l'activitat administrativa de la Generalitat, contribuirà, sens dubte, a fer possible el model de política econòmica i la consecució dels objectius que per als pressupostos de l'any pròxim este govern s'ha marcat.

Moltes gràcies.

La senyora presidenta:

Moltes gràcies, senyor conseller.

Per a defensa de l'esmena a la totalitat del Grup Parlamentari Socialista­Progressistes, té la paraula la senyora Moreno.

La senyora Moreno Fernández:

Por otro lado, también, en el procedimiento de esta ley han demostrado ustedes cuál es su talante democrático porque, como en otras tantas veces, han obviado los órganos consultivos, han permitido que con sus procedimientos de urgencias no se puedan tampoco debatir, no sirvan para nada ni los órganos de participación institucional donde participan los agentes sociales, donde al enviar por vía de urgencia al Ces no permiten que estos órganos sociales puedan mostrar sus opiniones, sino que incluso el propio Consejo jurídico consultivo, en su informe definitivo, ha hecho mención expresa y ha reclamado de ustedes como gobierno el que se les reconozca.

Por otro lado, aunque usted también lo ha mencionado y lo ha mencionado con mucha seguridad, llama la atención el que el propio Consejo jurídico consultivo también les ha dicho a ustedes que no está muy claro eso del canon para la concesión de puertos. El propio Consejo jurídico consultivo ha dejado en duda si es un canon o una tasa, cosa que, usted, que es abogado, sabe que es fundamental por el tema de si es concesión o no. Y la duda, señor conseller: ¿es una confusión técnica que han tenido ustedes o es un paso más? , ¿o tiene intencionalidad? , ¿o pretenden ustedes abrir el camino para privatizar puertos deportivos? Es una duda que se queda y es una duda que se queda motivada por sus defectos técnicos en una ley que, evidentemente, estas Cortes va a tener difícil mejorar, al margen de por la mayoría que hay a mi derecha, al margen de eso, por el poco tiempo que va a tener para discutir.

Por tanto, están haciendo demagogia barata, muy barata, porque realmente les va a costar mucho dinero, están haciendo demagogia barata con algo que deberían merecerles mucho más respeto, que es el trabajo de las mujeres. Porque yo no voy a entrar, porque eso será otro debate, que seguro que estas Cortes tienen, en si se debe o no se debe pagar el trabajo de las mujeres. Pero, desde luego, hacer demagogia barata con los dineros de las familias y, sobre todo, con las mujeres, evidentemente, señor conseller, no contará en eso con el apoyo de nuestro grupo.

Mire, un presupuesto público, además de ser un documento de programación económica, que debe serlo, es también la garantía de los ciudadanos, es la garantía democrática de todos aquellos que, como bien nos repiten ustedes, los que les votaron a ustedes, los que nos votaron a nosotros y los que votaron también a los que no están aquí, el presupuesto público es la garantía de que con los dineros públicos nadie, ni los que nos gobiernan hoy ni los que pueden gobernar mañana, pueden arriesgar los dineros de todos, en este caso valencianos y valencianas, pueden ponerlo en riesgo.

Repito que la sensación que nos da es otra, que la sensación que nos da es que ustedes lo único que quieren es eliminar el corsé, el corsé que nos les permite, evidentemente, en su mentalidad hacer lo que quieren, porque para eso han ganado el famoso 13 de junio las elecciones. Porque, repito, que el renunciar al beneficio de excusión supone también romper la garantía a los ciudadanos, romper la garantía que tienen los ciudadanos de que con sus fondos públicos no podría pasar, no tenía que haber pasado lo que ha pasado con el Ivex, antiguo Procova, dicho sea de paso, no podría pasar. Porque no es posible que una empresa pública, que un organismo público vaya alegremente cuando son fondos de todos los valencianos y las valencianas. No podemos, además, de abrir más la ley, una cosa es que se reconozca el beneficio de excusión para unos asuntos y otra cosa es renunciar para todos, no es posible, no es lo mismo.

Lo mismo ha hecho, ha abierto la vía para que se pueda hacer, con la Radiotelevisión Valenciana, lo dije esta mañana, lo vuelvo a repetir ahora. Pero además con una redacción tan abierta, tan, tan abierta, que repito otra vez que el propio Consejo Jurídico Consultivo, al que ustedes no le hacen ningún caso, el propio Consejo Jurídico Consultivo les ha dado el tirón de orejas y les ha dicho que no puede ser, que no pueden dejar esas redacciones abiertas a lo que pase, que no es posible. Que no es posible que el consejo de administración tenga que aprobar por mayoría los presupuestos de la Radiotelevisión Valenciana y, sin embargo, pueda endeudarse sin necesidad de mayorías, porque no lo han hablado ustedes así, pueda endeudarse hasta el 10% del presupuesto, que son muchos millones, que volvemos a correr el peligro de lo del Ivex. Y ustedes lo que hacen, en vez restringir, en vez de cuidar, en vez de ver que no pase nunca más ­y no sabemos bien lo que ha pasado, pero en cualquier caso hay mil millones danzando­ en vez de cuidar que no pase, ustedes abren la vía para que pueda volver a pasar. No es posible, no se puede jugar con los fondos públicos de esa forma.

La senyora presidenta:

Moltes gràcies, senyora Moreno.

Torn en contra. En representació del Grup Parlamentari Popular, té la paraula el senyor Costa.

El senyor Costa Climent:

La senyora presidenta:

Senyories, ¿serían tan amables de bajar la voz? Gracias.

El senyor Costa Climent:

La senyora presidenta:

Moltes gràcies, senyor Costa.

Per a rèplica, té la paraula la senyora Moreno per cinc minuts.

La senyora Moreno Fernández:

Y mire ­repito­, el artículo del impuesto de la renta y la desgravación de las mujeres, de las mujeres que puedan acceder a él, yo les he dicho antes que era demagógico, es demagógico el artículo, y lo que usted ha hecho es claramente demagogia aquí en esta tribuna, con lo cual lícito es también, evidentemente.

Mire, le repito: ­lo he dicho antes, y lo repito ahora­ ustedes son malos gestores, lo han sido hasta ahora. Esta mañana le recordaba yo la deuda que les ocupa pero nos les preocupa, y nadie ha hablado de ella, porque en el fondo ustedes lo que quieren es pasar lo que puedan de ese tema, porque son conscientes que les hace daño. El billón, con b de barbaridad, está ahí y no les gusta hablar de él, pero esa es la consecuencia de ser malos gestores. Y esa consecuencia de ser malos gestores es la que se va a agrandar, se va a agrandar con la actual ley.

Porque eso es lo que ustedes pretenden, porque eso es lo que necesitan, porque su mala gestión les ha llevado a que los avales de la Generalitat Valenciana no valen nada. Porque ya no son garantía de nada los avales de la Generalitat Valenciana. Porque ustedes no han sido buenos gestores de lo público. Porque ustedes no han cuidado los dineros de los valencianos y las valencianas. Y eso es lo que les hace ahora, lo que les ha obligado a comprometerse a más. En teoría, cualquier administración solamente con que avale algo, ya debe de ser suficiente para cualquiera. A ustedes, las entidades financieras les han pedido más. A ustedes, las entidades financieras les han dicho, no, no, la firma y el aval sólo no vale, hace falta más. Y eso, digo y repito, que es consecuencia de su mala gestión.

La senyora presidenta:

Moltes gràcies, senyora Moreno.

Per a rèplica, té la paraula el senyor Costa per cinc minuts.

El senyor Costa Climent:

Y mire, nosotros no tenemos miedo de hablar del tema de la deuda. Yo si esta mañana no lo he hecho es porque no me ha dado tiempo. Pero es que la verdad es que suena un poco chocante que sean ustedes quienes nos hablen a nosotros de deuda. Yo no sé si usted sabe lo que es la amortización, con 'a' de amnesia. Usted no sé si sabe que en el año 94 los grandes defensores del no endeudamiento de la Comunidad Valenciana, aprobaron una Ley de presupuestos que autorizaba al Gobierno Valenciano a endeudarse hasta 37. 000 millones de pesetas. Pero como no tenían bastante porque no ahorraban un duro, emitieron un decreto y se les permitió aumentar el endeudamiento hasta 69. 225 millones de pesetas. Pero como tampoco tuvieron bastante, emitieron otro decreto y se les permitió aumentar el endeudamiento neto hasta los 82. 741, sin contar el de las entidades autónomas, 82. 741 millones de pesetas. Y al final se endeudaron ese año en 75. 000 millones de pesetas.

La senyora presidenta:

Senyor Costa. .

El senyor Costa Climent:

La senyora presidenta:

Senyor Costa, acabe.

El senyor Costa Climent:

La senyora presidenta:

Moltes gràcies, senyor Costa. (Pausa)

El senyor Oltra i Soler:

Gràcies, senyora presidenta.

La senyora presidenta:

Per a fixar posició, té la paraula el senyor Oltra.

El senyor Oltra i Soler:

Sí, exacte, per a això demanava la paraula. Pensava que ja.

El Grup d'Esquerra Unida vol posicionar-se davant la proposta del Grup Socialista, dient que anem a votar a favor d'aquesta proposta. Nosaltres coincidim en gran part en ella. Ara a continuació tenim també la defensa de la nostra esmena a la totalitat, i per tant podrem ampliar en més deteniment les raons que justifiquen la nostra posició i en este cas la nostra coincidència.

En tot cas sí que pareix un tant preocupant eixa última, o les últimes afirmacions fetes en el sentit que el deute, com altres coses, no és preocupant, o no és tan preocupant en base a què l'anterior etapa del Partit Socialista es feia alguna cosa o no sé què. La veritat és que u pensa si no arriben a estar aquestos senyors algun dia, què haguera passat, perquè s'hagueren quedat sense coartada perfecta. Però la veritat és que jo crec que això no justifica de cap manera la situació. Si estava el Partit Socialista o un altre, i s'endeutava la Generalitat Valenciana i s'endeutava de mala manera, això és criticable. I em consta que el meu grup polític ho ha criticat. I a voltes quasi en solitari en altres etapes. Però si ara és el Partit Popular, i eixe endeutament continua fent-se i a un nivell molt més alt, jo crec que això és suficientment preocupant per a què els grups de l'oposició ho denuncien i intentem posar remei. Per tant, com la solució en part està en eixa via, de buscar una esmena a la totalitat que signifique la devolució del projecte de llei, nosaltres anem a recolzar la proposta.

Moltes gràcies.

La senyora presidenta:

Moltes gràcies, senyor Oltra.

Per a què demana la paraula, senyor Costa?

El senyor Costa Climent:

La senyora presidenta:

El senyor Costa Climent:

La senyora presidenta:

El senyor Costa Climent:

(Se sent una veu: Muy bien) (Aplaudiments des d'un sector de la cambra)

La senyora presidenta:

Moltes gràcies, senyor Costa.

Per a rèplica i per un minut, té la paraula el senyor Oltra. (Remors)

El senyor Oltra i Soler:

Gràcies.

Bo, en primer lloc manifestar en tot cas la queixa. Este matí jo vaig demanar la paraula també, perquè crec que sí que tenia al·lusions superdirectes de molt mal gust i en canvi se'm va denegar, i ara en canvi pel que crec que no corresponia, doncs es dóna facilitat. Demanaria un tracte per igual per a tot el món.

Però a banda d'això, el que també m'estranya molt és que es qüestione el dret que té aquest grup polític, a justificar el per què vota a favor o en contra d'una qüestió, per què un grup, en este cas el que representa el senyor Costa, per què s'ha de sentir al·ludit perquè jo diga que em pareix bé o em pareix mal aquesta qüestió, perquè jo he de votar i hauré de justificar per què ho vote. O ni tan sols volen deixar-nos parlar així? (Remors) Després. (Remors) Perdó. Després tindrem dret a defensar l'esmena nostra, però ara estem votant una altra esmena, i per tant, insistisc, deixen parlar a l'oposició. Ja sé que han guanyat, però deixen parlar a l'oposició.

Gràcies.

(La senyora Pérez i Martí: Molt bé! Molt bé! Aplaudiments des d'un sector de la cambra)

La senyora presidenta:

Passem a continuació a la votació. Senyories, comença la votació. El resultat de la votació és de 39 vots a favor, 46 vots en contra i cap abstenció. Queda rebutjada, per tant, l'esmena a la totalitat corresponent al punt 3 de l'ordre del dia.

Se suspén la sessió durant deu minuts.

(Se suspén la sessió a les 17 hores i 55 minuts)

(Es reprén la sessió a les 18 hores i 24 minuts)

Debat de totalitat del Projecte de llei de mesures fiscals, de gestió administrativa i financera i d'organització de la Generalitat Valenciana. Esmena a la totalitat presentada pel GP Esquerra Unida del País Valencià (RE número 2. 273, reproducció mecanografiada).

La senyora presidenta:

Punt 4 de l'ordre del dia, debat de totalitat del Projecte de llei de mesures fiscals. Senyories, pregue que ocupen els seus escons. Debat de totalitat del Projecte de llei de mesures fiscals de gestió administrativa i financera i d'organització de la Generalitat Valenciana. Esmena a la totalitat presentada pel Grup Parlamentari d'Esquerra Unida. Té la paraula per a la seua defensa a la totalitat el senyor Oltra.

El senyor Oltra i Soler:

Moltes gràcies, senyora presidenta.

Senyores i senyors diputats.

En primer lloc vaig a explicar per què presentem aquesta esmena a la totalitat, encara que abans de tot voldria dir, perquè no repetira una cosa que ha passat fa un moment, que quan nosaltres presentem una esmena a la totalitat no vol dir que estigam en contra absolutament de tot allò que el text que ha proposat en este cas el govern ha presentat. Jo crec que això és evident. Probablement se sabia però formava part del joc parlamentari. El que passa és que allò que demanem és que això es torne al govern perquè torne a ser presentat, perquè davant de la quantitat de modificacions que cal fer el procediment més correcte seria la seua devolució.

La senyora presidenta:

Un moment, senyor diputat. Per favor, pregue silenci. Senyor diputat, continue.

El senyor Oltra i Soler:

Dit això, i a més que està ratificat quant que s'han presentat una sèrie d'esmenes parcials a determinats punts però a altres no, jo crec que està suficientment explicat.

Entrant ja en el tema de la qüestió, hi ha dos raons fonamentals que fan que per part d'Esquerra Unida hajam presentat aquesta esmena a la totalitat, esmena que jo crec que és absolutament justificada, que espere del rigor parlamentari oportú que pugam debatre-la ací amb la duresa parlamentària que faça falta, però fonamentalment sense faltar a unes mínimes normes de decor o d'educació, com possiblement este matí algun espontani jo crec que ha faltat.

Però nosaltres d'entrada hem de dir que en el tema de la Llei d'acompanyament, que és com normalment ve definint-se aquesta, a nosaltres, siga el Partit Popular, siga el Partit Socialista el que presenta aquesta norma, no ens pareix bé. I no ens pareix bé perquè creem que s'està produint cada volta més un abús en la seua utilització, utilització que va en perjudici d'unes mínimes garanties de participació i de control democràtic. O siga, s'aprofita un moment determinat amb molt poquet temps per al debat de qüestions a voltes massa importants, i això crec que reduïx les possibilitats de control nostre i inclús d'informació de l'opinió pública mateixa. Per tant, siga qui siga el que presente aquestes coses, i ens consta que són els dos partits els que en diferents àmbits ho estan fent, nosaltres ho estem criticant.

Inclús uns exemples en este cas és que la proposta que es sotmeta a debat conté la modificació expressa de nou lleis, cosa que ens pareix una quantitat massa important, a banda d'altres disposicions. I una altra raó important que ens obliga a presentar aquesta esmena és que, a pesar d'allò que s'ha dit, entenem que en les modificacions de diferents taxes que hi ha es produïx un increment substancial en moltes d'elles, inclús algunes en nova creació, però inclús en les existents es produïx eixe augment. I és curiós dir que no es produïx perquè resulta que és l'aplicació. Normalment un entén que si s'ha produït un increment és entre allò que es pagava en un moment donat i allò que va a pagar-se ara. Si això no és cert, alguna cosa està fallant ací, però crec que abans hi havia unes quantitats i a partir d'ara van a haver-ne altres, i això crec que no és correcte, crec que no està justificat i en tot cas diu just el contrari d'allò que està anunciant-se.

Per altra banda, la proposta que presenta el Consell també introduïx elements de reducció de mecanismes de control democràtic en el tema del Servei Valencià de Salut, per exemple; de facilitar l'endeutament públic, per exemple en Televisió Valenciana; estendre xecs en blanc amb l'efecte de determinades expropiacions, o retardar encara més determinats compromisos del Consell, tema del catàleg de zones humides, etcètera. Creem, per tant, que està absolutament justificada aquesta esmena que presentem.

Per altra banda, és cert que tant el Consell Econòmic i Social com el Consell Jurídic Consultiu en els seus dictàmens finalitzen dient que consideren correcta la proposta. Si no ho hagueren considerat així, evidentment no estaríem discutint avui, perquè no haurien pogut dur endavant aquesta proposta. Però no és menys cert que les dues institucions plantegen algunes qüestions que jo crec que no cal tirar per la borda amb tanta facilitat com ací pareix que es fa.

Tant un com l'altre es queixen de la urgència del temps que s'ha donat per a estudiar el tema i del mètode que s'ha utilitzat per a fer-los emetre eixos informes. Inclús arriben a queixar-se de la manca d'informació que per part del Consell se'ls ha remés. En concret, el Consell Econòmic i Social es queixa que en l'expedient que se'ls va remetre no figurava ni la memòria econòmica ni l'exposició de motius de l'avantprojecte de llei, elements que pareix ser que es consideren clau per a un millor pronunciament. El Consell Jurídic Consultiu es queixa que en la documentació enviada no consta, com és preceptiu, l'informe previ del Consell Econòmic i Social. O siga, a dos llocs que havien de dur la documentació, en un falten unes coses i en l'altre en falten altres. Això és més paregut a una pífia que a una remissió correcta d'una documentació.

Després, el Consell Econòmic i Social ­evidentment entra dins de les seues competències més directes­ lògicament on fa més força és en allò que pot tenir una incidència social i més injusta pel seu caràcter no selectiu, com pot ser el tema de les taxes d'educació infantil. La pujada del 6% la critica, i la critica expressament. Igual que també critica expressament el nou retard sobre el tema del catàleg de zones humides, com també la proposta sobre noves formes de designació dels gerents d'àrea en el Servei Valencià de Salut.

I el Consell Jurídic Consultiu, que és un organisme jo crec que encara menys sospitós de qualsevol cosa de voler-li fer la punyeta en este cas al Consell, fa una anàlisi jurídica de la proposta que jo crec que també mereix la pena prestar-li una xicoteta atenció. El Consell diu expressament per escrit que entén que haguera sigut més desitjable, en benefici de la seguretat jurídica i d'una bona tècnica legislativa, que determinades matèries regulades en l'avantprojecte hagueren sigut objecte d'un avantprojecte de llei específic. I cita un cas que és un cas jo crec que emblemàtic d'una cosa que, aprofitant la Llei d'acompanyament, fan vostés, i és que una d'eixes lleis, en concret la de la creació de l'Institut Valencià de la Joventut, és una llei que té tretze articles, i vostés aprofiten aquests moments de pressa, d'urgència, per a modificar-ne ni més ni menys que nou, o siga, que pràcticament li peguen la volta per complet, amb una mancança de possibilitats de debat i de presentació d'esmenes per part de l'oposició.

Per tant, jo crec que no és una cosa com per a dir: "és que ens han donat el vistiplau, i per tant, ja està". No, "ja està", no. Crec que seria convenient intentar prestar una poqueta més d'atenció a eixes qüestions que diuen i intentar evitar que es tornen a repetir.

Després també, ja entrant en allò que és l'articulat d'algunes de les qüestions que hi ahí, hi ha una proposta que certament és una proposta nova que es presenta en l'avantprojecte, que és la famosa ajuda de l'Irpf a l'ama de casa, l'article 35. Això, home, és una proposta. és certament una novetat, però és una novetat que, en tot cas, com a mínim cabria qualificar de rácana i que certament pot tenir una postura més demagògica que de voler aportar solucions a ajudes al col·lectiu necessitat. Perquè vostés mateixos han posat tota una sèrie de pegues, o siga, cal estar en una situació tan dolenta, tan dolenta que, a banda que les 20. 000 pessetes per a eixe nombre de gent. , que tampoc és exactament el que s'ha dit este matí, ja s'ha dit també que eixa seria una de les possibilitats però que després caldrà vore quins mecanismes, si n'hi ha, d'excepció, perquè segurament baixarà, i baixarà de forma ostensible. Per tant, estem parlant d'una cosa que pot sonar molt bé però que després va a tenir lamentablement un efecte molt xicotet.

A banda d'allò que pot suposar d'afavorir que en concret les dones. , i dic les dones a pesar que el text no ho comenta, perquè el mateix conseller ha fet referència que és una paga a l'ama de casa, amb la qual cosa jo crec que l'enfocament està superdeterminat. És una aposta per tornar a la idea tradicional que la dona estiga en casa ocupant-se de la família, etcètera, que no busque treball, per tant, que no incremente xifres de l'atur i, per tant, que no els complique els dades macroeconòmiques, que per a això estan.

I per això es dóna eixa paga de 20. 000 pessetes, però ha de ser en una família de quatre membres com a mínim, com a mínim, i que entre tots no guanyen més de 2 milions de pessetes a l'any. No diu tampoc si és net o és brut, no ho diu. Ja té mèrit, a més, passar amb 2 milions de pessetes a l'any una família de quatre membres, però si inclús damunt de tot això tenen la mala sort que tenen una pèrdua patrimonial, i això inclús és possible, quedarien exempts perquè ja se'n passarien. Jo crec que és extremar. No sé si al final l'any que ve, si açò s'aprova, jo crec que han de traure una foto de la primera família a què li donen açò, perquè té mèrit, la veritat és que pot tenir mèrit eixa qüestió.

Esta situació la veritat és que contrasta amb una de les següents, que és l'article 39, sobre quotes tributàries. Ahí s'alça el llistó, o siga, ja no cal tenir equis milions de pessetes per a cotitzar no sé què, és que ara es poden tenir-ne molt més per a cotitzar exactament igual. O siga, hi ha ahí una línia directa d'afavorir en este cas a la gent que més recursos pot tenir.

Nosaltres, a pesar de les explicacions del conseller, la veritat és que no trobem encara justificació per a l'eliminació de la famosa renúncia al benefici de l'exclusió. Ens preocupa aquesta situació. Creem convenient que, si estava en vigor, si no es donen unes justificacions més àmplies, nosaltres creem que això ha de continuar tal i conforme estava.

Ens preocupa també l'eliminació d'incompatibilitats en les cambres de comerç. Creem que les cambres de comerç haurien de ser instruments de representació i de reivindicació del sector empresarial valencià. Creem que facilitar que puguen ser els presidents al mateix temps presidents o càrrecs d'altres institucions d'alguna manera pot generar una situació d'una certa dependència.

La senyora presidenta:

Senyor diputat, un moment. Per favor, pregue silenci novament.

Senyor diputat, continue.

El senyor Oltra i Soler:

Gràcies.

I nosaltres proposaríem, demanaríem, hem fet una esmena particular en eixe sentit també, el text anterior. Creem que es important que es mantinguen eixos criteris d'incompatibilitats per bé de tots. Això a la millor pot ocasionar que a un no li donen una medalla d'or d'una cambra de comerç. Però crec que, a pesar d'això, és important que eixes cambres de comerç estiguen absolutament a salva de qualsevol interpretació d'una altra manera.

Després la possibilitat de facilitar l'endeutament d'una manera tan forta a Televisió Valenciana ens pareix una via perillosa, a pesar de què s'ha posat un tope en esta ocasió en la Llei de pressupostos, però ens pareix una via perillosa perquè no sabem fins i tot on pot acabar.

En les disposicions addicionals també ens pareix excessiu el xec en blanc que ens dóna per a què es declare la urgent ocupació de tota una sèrie de béns i drets afectats en base a instruments de tot tipus que creem que haurien de ser estudiats més detingudament. És un tema molt delicat que pot tenir incidències molt serioses amb risc de propietats de moltíssima gent, amb afecció d'altre tipus que fàcilment es pot acabar en els tribunals. Jo, fins i tot, alguns dels projectes que allí se citen no sé si hi ha constància expressa; per exemple, es parla del II Pla de carreteres, això és un munt de carreteres, no sé si estarà feta la redacció de tot això per a poder emparar una declaració tan ampla com ací es fa. Jo crec que això d'alguna manera hauria de fer-se un poquet més selectiu. Crec que el propi Consell Jurídic Consultiu fa també una referència expressa a aquest tema de què no es pot estendre així un xec d'eixa categoria a vore vindre. Jo sé que això facilita molt la tasca en este cas del Consell, però pot crear una inseguretat jurídica per a tot el món, no sols particulars, sinó ajuntaments, etcètera, molt gran.

Evidentment no estem conformes amb un nou retràs en l'aprovació del catàleg de zones humides. Jo no sé si vostés el que estan plantejant ja és vore si per fi s'assequen les zones humides i s'acaba el problema, però que davant que no s'assequen van allargat els terminis i els terminis.

Jo crec que vostés són conscients que la situació d'aquestes zones humides és molt perillosa per a què damunt del retràs que ja duen, que ja el duen, damunt s'allargue un any més. Hem fet també una esmena en el sentit d'intentar retallar això. I algunes esmenes també en el sentit d'intentar aprofitar el moment per a resoldre alguns problemes que, d'una manera jo crec que absolutament injustificada, estan produint-se des de fa molt de temps. I és la qüestió del personal laboral, personal funcionari, interins, etcètera, etcètera, que crec que es mereixen ja que d'una volta aquesta cambra es decidisca a proposar mesures que intenten, per una banda, facilitar una solució a un problema que tenen que molts casos, jo diria que en la majoria dels casos, ells no ha sigut culpables d'eixa situació, però el que sí és cert és que estan patint-la.

Per tant, jo crec que són raons més que suficients per a justificar eixa esmena a la totalitat. Lògicament trobem unes certes, poques possibilitats que isca aprovada. I aprofitant, lògicament, també, el temps que hem tingut, hem presentat esmenes parcials per al seu debat posterior.

Moltes gràcies.

La senyora presidenta:

Torn en contra. Té la paraula el representant del Grup Parlamentari Popular.

El senyor Rovira Jover:

Esa deducción que va a afectar a casi 68. 000 familias valencianas, 68. 000 familias valencianas, más de 5. 000 en Castellón, más de 25. 000 en Alicante y más de 37. 000 en Valencia, exactamente con datos oficiales, es una nueva deducción de 20. 000 pesetas, que ya digo que quizás usted la definía como rácana, y es una deducción que va a afectar principalmente a aquellas familias con menores ingresos en los que sólo uno de los cónyuges percibe rentas del trabajo no superiores a dos millones y que además son las familias que más cargas familiares tienen, ya que tienen dos o más hijos.

La senyora presidenta:

Moltes gràcies, senyor Rovira.

Per a rèplica, i per cinc minuts, té la paraula el senyor Oltra.

El senyor Oltra i Soler:

En primer lloc volia dir-li que ara no discutim sobre models alternatius de govern, jo pensava que eren models alternatius de pressupostos. Normalment, quan arriben les eleccions és quan presentem les propostes per a poder governar. No ho sabia, igual és així, m'ha sorprés, m'ha sorprés que ara. Jo esperava que em demanara un text alternatiu als pressupostos, no de govern.

En tot cas, jo no tractava tampoc d'il·luminar-lo, no sabia que tenia problemes de llum, però tractava d'explicar el perquè nosaltres presentàvem el que hem presentat, que crec que, a més a més, és el mateix que fa tot el món en tots els Parlaments de tota Espanya i de tot el món, inclosos vostés. Perquè jo crec que vostés presenten esmenes a la totalitat en qualsevol Parlament, en qualsevol, i m'estranyaria molt que després esmenaren tots i cadascú dels articles de qualsevol llei. Això sí que és impossible, això és impossible. Açò és una manera absolutament normal de quan s'arriba a un volum determinat que veus que la proposta que ha presentat el govern de torn du tota una sèrie d'incorreccions, a pesar que en algun aspecte puntual es puga estar d'acord, evidentment, el que procedeix, fem nosaltres i fa el Partit Popular on siga, és presentar una esmena a la totalitat. I després si això no triomfa, lògicament, s'entra en el tema del debat d'esmenes parcials. És a dir, sorprén que allò que és normal en qualsevol lloc ací, d'alguna manera és estrany.

Nosaltres no tenim absolutament res en contra que una dona decidisca pel seu compte estar a sa casa, absolutament, al contrari, ho respectem. El que no creem és que siga una tasca, una obligació d'un govern, en este cas del Consell de la Generalitat, el primar això. Això sí que no acabem de vore-ho. Jo crec que un govern, en este cas, el de la Generalitat Valenciana, de cara a les dones ­ja que parlem del tema­ hauria de tenir una altra visió, que seria que si ha d'apostar i ha d'estimular econòmicament eixa situació, apostara perquè eixa dona es trobara en igualtat de condicions amb totes, de manera que si vol accedir a un lloc de treball puga accedir correctament. I correctament vol dir que sàpia eixa dona que no va a tenir problemes d'escolarització dels seus xiquets si se'n va a treballar. Perquè això està passant perquè hi ha mancances serioses que d'alguna manera estan limitant eixe dret, perquè no se sap què va a passar ahí. O en la gent major, que et toca tenir-la en casa i et toca estar cuidant-la, perquè resulta que la famosa residència mai es construeix ­bé, ara no està la consellera. Hi ha altres fórmules per ahí i tal. Eixes coses serien ­perdó, sí està­ importants que estigueren resoltes.

I qui diu això, diu moltes més coses. Si l'aposta seua va per dir: "No, no, no, no tracte de buscar treball i d'ocupar un lloc de treball que pot ocupar una altra persona; vosté tanque's ací com estava antigament i, a més, anem a pagar-li perquè estiga ahí tancada", la veritat eixe model no ens agrada. Vostés diuen que van a fer-ho. Si analitzem les condicions que vostés mateixos posen per a poder complir en eixes condicions, m'estranya que hi haja molta gent que puga vore's beneficiada.

Perquè això que hi ha 70. 000 possibles famílies que puguen estar acollides a allò, no vol dir que siguen eixes. Ni tan sols el conseller s'ha atrevit un poc a dir-ho. I allò dels mil i escaig milions, que en són més de mil. vosté ha dit mil, però en són 1. 224. Això és ­vol que li ho llija? ­ la hipòtesi màxima. Però si això fóra veritat ­bé, jo què sé­, ens haguérem. dit açò però per tot arreu. Després continue llegint i vorà el que diu, que després vénen tota una sèrie de deduccions, que ja vorem això en què queda. O siga, anem a parlar seriosament del que tenim entre mans. I a més, insistisc, han posat massa obstacles perquè això puga dur-se endavant.

Jo, en el tema dels minusvàlids, li dic: tot el que siga ajuda per a eixe col·lectiu, nosaltres ho vorem bé. I crec recordar que no hem presentat cap esmena en eixe sentit. O siga, que si hi ha una mesura que afavoreix a aquest col·lectiu, per part nostra absolutament d'acord. Igual que si es presenten mesures per a penalitzar el tema del joc. Fins i tot nosaltres hem presentat alguna esmena per a ser més restrictius que vostés mateixos en el tema del joc, perquè considerem que és important no anar primant temes com eixes.

En el tema de la Televisió Valenciana, home, no és un referent per a nosaltres que la Televisió Valenciana, segons vostés, es pose al mateix nivell d'altres empreses. Per què? Perquè precisament altres empreses. el que ens està preocupant en aquestos moments és que s'estan ficant en un endeutament tan gran que pot ser que deixe en una situació molt perillosa per a la mateixa supervivència d'eixa empresa. I com això no ens agrada i sabem tot el que hi ha darrere, els objectius, que no són tampoc cap secret, de voler privatitzar la Televisió valenciana, etcètera, etcètera, pensem que d'alguna manera estan preparant el camí, facilitant eixe camí a molt curt termini, siga cada volta més fàcil.

La senyora presidenta:

Senyor Oltra.

El senyor Oltra i Soler:

Acabe de seguida. Gràcies.

Insistir-li: crec que estem absolutament legitimats per a fer el que hem fet quant a l'esmena a la totalitat. No insistisca per eixe camí, perquè estarà absolutament equivocat. I lògicament anem a defensar que es vote; i si no, lluitarem en el seu moment per les esmenes parcials.

Moltes gràcies.

La senyora presidenta:

Moltes gràcies, senyor Oltra.

Per a rèplica, té la paraula el senyor Rovira per cinc minuts.

El senyor Rovira Jover:

Vuelve a repetir ­y paso quizá a otra cuestión­, vuelve a repetir usted una obsesión. Y es que quiere, por lo visto, obligar a que aquellas mujeres, o incluso hombres, que quieran realizar el trabajo de su casa, quiere usted sacarlos de ahí y obligarles a que busquen trabajo. Mire, nosotros. Y, además, contra eso decía: "No, es que nosotros. Ustedes, los del Partido Popular, quieren que se queden en casa". No. Mire, nosotros no queremos ni que se queden en casa ni que salgan fuera. Queremos que puedan elegir, que tengan la libertad de elegir. Y que para poder tener esa libertad de elegir, tengan facilidades para ejercer cualquiera de las dos posibilidades. Mire, cuando salen fuera, ¿cómo lo conseguimos? Creando empleo, como estamos creando en la economía valenciana. Y cuando se quedan dentro, ¿cómo ayudamos? Creando medidas, como esta que estábamos hablando ­que en el fondo usted está de acuerdo, aunque la ha definido como rácana, que en el fondo usted está de acuerdo­, medidas de ayuda a las familias donde uno de los cónyuges realiza labores del hogar.

La senyora presidenta:

Moltes gràcies, senyor Rovira.

Per a fixar posició, té la paraula la senyora Moreno.

La senyora Moreno Fernández:

La senyora presidenta:

Moltes gràcies, senyora Moreno.

Passem a continuació a la votació ordinària de l'esmena a la totalitat presentada pel Grup Parlamentari Esquerra Unida. Senyories, comença la votació. El resultat de la votació és de 32 vots a favor, 47 vots en contra i cap abstenció. Per tant, queda rebutjada l'esmena.

Abans d'acabar la sessió plenària, he de comunicar-los la convocatòria per a dins d'uns minuts de la Comissió d'Economia i Hisenda en la sala de comissions, amb el fi que esta comissió procedisca al nomenament de la ponència i la recepció de les esmenes presentades al projecte de llei de mesures fiscals de gestió administrativa i financera i d'organització de la Generalitat Valenciana.

S'alça la sessió.

(S'alça la sessió a les 19 hores)

