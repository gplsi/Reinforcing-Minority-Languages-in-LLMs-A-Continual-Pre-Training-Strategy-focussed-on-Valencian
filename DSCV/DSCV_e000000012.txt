Ple de les Corts Valencianes realitzat el dia 24 de setembre de 2008. Comença la sessió a les 19 hores i 41 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 30.

Designació de candidats a magistrats del Tribunal Constitucional

La senyora presidenta:

S'obri la sessió.

La senyora presidenta:

Punt únic: designació de candidats a magistrats del Tribunal Constitucional.

Seguidament, la secretària primera donarà lectura a l'acord de la mesa proclamant les persones proposades pels grups parlamentaris per a l'elecció com a candidats a magistrats del Tribunal Constitucional.

Té la paraula, la senyora secretària primera.

La senyora secretària primera:

«La Mesa de Les Corts, en la reunió del dia 23 de setembre de 2008, de conformitat amb l'article 178. 2, del Reglament de Les Corts, ha tingut coneixement dels escrits presentats pels grups parlamentaris Popular, amb número de registre 21. 913, i el Socialista, número de registre 21. 926, mitjançant els quals comuniquen les persones proposades per a l'elecció com a candidats a magistrats del Tribunal Constitucional: el senyor Francisco José Hernando Santiago i el senyor Manuel Ortells Ramos. »

La senyora presidenta:

(La senyora secretària primera crida per ordre alfabètic les diputades i els diputats perquè depositen la papereta en l'urna)

(Pausa) (La senyora presidenta llig cadascuna de les paperetes depositades en l'urna)

La senyora presidenta:

El resultat de la votació ha segut: el senyor Francisco José Hernando Santiago, 50; i el senyor Manuel Ortells Ramos, 35, amb 3 vots en blanc.

és closa la sessió

(S'alça la sessió a les 19 hores i 56 minuts)

