Ple de les Corts Valencianes realitzat el dia 1 d'abril de 2004. Comença la sessió a les 10 hores i 5 minuts. Presi-deix el Molt Excel·lent Senyor Julio de España Moya. Sessió plenària número 22. Segona i darrera reunió.

Pregunta d'interés general per a la Comunitat Valenciana, formulada formulada pel síndic del Grup Parlamentari Popular, senyor Serafín Castellano Gómez, sobre quins plantejaments té el Consell per tal de garantir el compliment del Pla hidrològic nacional i del trasvassament, així com el seu finançament europeu.

El senyor president:

Molt honorable president del Consell.

Il·lustres senyors diputats i senyores diputades.

Continua la sessió amb la compareixença del president del Consell per a respondre les preguntes d'interés general per a la Comunitat Valenciana formulades pels grups parlamentaris.

En primer lloc, formula la pregunta l'il·lustre diputat i síndic del Grup Parlamentari Popular senyor Castellano.

El senyor Castellano Gómez:

Gracias, molt excel·lent president.

Senyories.

Muchas gracias. (Aplaudiments des d'un sector de la cambra)

El senyor president:

Moltes gràcies, senyor Castellano.

Senyor president, té la paraula.

El senyor president del Consell:

Muchas gracias. (Aplaudiments des d'un sector de la cambra)

Pregunta d'interés general per a la Comunitat Valenciana, formulada pel síndic del Grup Parlamentari Socialista, senyor Joan Ignasi Pla i Durà, què pensa fer perquè s'aborde el sanejament financer que necessita la Generalitat Valenciana i tots els valencians i valencianes per a una bona i adequada prestació dels serveis

El senyor president:

Moltes gràcies, senyor president.

Per a formular la segona pregunta, té la paraula l'il·lustríssim síndic senyor Pla, del Grup Parlamentari Socialista.

El senyor Pla i Durà:

Sí, senyor president.

Senyories.

Si deixaren de continuar amb la mateixa clau que abans que les eleccions generals, si de veritat pensaren que es pot parlar d'aigua i de com resoldre el problema de l'aigua, i no sols a través dels telediaris de Canal 9, portaríem un debat ací a la cambra ­que li propose­ per a parlar seriosament de com resoldre eixe problema. (Veus. Aplaudiments des d'un sector de la cambra) Parlar seriosament. I fer-ho fora de la manipulació mediàtica, fer-ho de veritat, en un debat com toca. Ja està bé d'això.

El senyor president:

El senyor Pla i Durà:

Estic fent una introducció a la pregunta, perquè està el senyor president parlant únicament i exclusivament del que pareix que siga l'únic problema que té esta comunitat. És un problema i anem a resoldre'l. Debata, porta un debat ací a la cambra i discutim.

Mire, i mentres vosté està permanentment en eixa clau, com si ací no hagueren hagut unes eleccions generals, els directors de centres escolars manifesten públicament que no poden pagar la llum, la calefacció, que no poden pagar les despeses normals i corrents dels centres educatius, públics, per suposat.

Mentres passa això, n'hi ha gent, és a dir, n'hi han proveïdors tan importants com una associació nacional que representa a tots els proveïdors del sistema sanitari, que diuen que no van a servir-li a la Generalitat si no paga.

Els bons residència de les persones majors i aquells que presten eixa atenció estan en estos moments encara en fase de pagament de l'any 2002, no han cobrat res del 2003.

I mentres, vostés continuen diguent que la situació econòmica i financera de la Generalitat Valenciana és molt bona, és millor que en altres llocs.

Jo crec que hi ha un problema molt greu, que ja li'l vaig anunciar en la sessió d'investidura i li'l torne a reiterar avui: Pensa vosté ja fer alguna cosa definitivament perquè s'aborde eixe sanejament financer que necessita la Generalitat Valenciana i necessiten tots els valencians i valencianes per a una bona i adequada prestació dels serveis?

Gràcies.

El senyor president:

Moltes gràcies, senyor Pla.

Té la paraula, senyor president.

El senyor president del Consell:

Respecto de las finanzas de la comunidad. Fíjese ­y luego seguiremos hablando de datos: El único problema que tienen las finanzas de la Comunidad Valenciana es que el gobierno socialista paralice la prosperidad económica (remors) y la creación de empleo, es el único problema. (S'interromp la gravació)

El senyor president:

Moltes gràcies, senyor president.

Senyor Pla, té la paraula.

El senyor Pla i Durà:

Bé, senyor president, mire. Jo crec que els valencians i valencianes es mereixen una contestació més adequada al que és la realitat. És a dir, parlar encara que un govern futur i govern que encara ni tan sols ha pres possessió com a president de govern ni tenim govern, puga paralitzar qualsevol cosa, tenint en compte que som la comunitat autònoma que s'ha endeutat més ràpidament i més que ningú en els darrers anys en Espanya. El seu conseller té molta pràctica a dir que endeutament i progrés van conjunts, i que hem creixcut i per això ens endeutat. Ja li hem demostrat que eixe argument no li val, perquè An-dalusia ha creixcut igual que nosaltres en este període i s'ha endeutat la mitat. (Remors) Per exemple, per exemple. I tot l'endeutament que vostés han produït i han generat és un endeutament improductiu, improductiu, i vosté ho sap.

I vosté sap que n'hi han moltes inversions fetes ací que no han aportat res al que és la millora de la capacitat de competir de les nostres empreses, dels nostres sectors industrials; que no han aportat res al que és la millora del capital físic, les infrastructures. És a dir, ara el govern socialista pot paralitzar el que vostés en huit anys no han fet en carreteres en esta comunitat? Però, home, si tenim la nacional 332 i la nacional 340 ­i ací està el conseller d'Infrastructures que ho sap­ que fa vuit anys que havien d'haver sigut escomeses i no han sigut escomeses per l'Estat.

Però és que a més vosté té en estos moments una gran repte per davant, senyor president: ha de baixar clarament el que són despeses sumptuàries, el que són despeses que no aporten res.

Jo li pose exemples de la mala gestió que vostés han fet i vosté, corresponsable com l'anterior president. Vostés han estat capaços de fer una operació per a comprar un palau, un palau en el centre de València, i han pagat quatre vegades més del que el propietari havia pagat dos anys, dos anys només, abans. Eixa és la demostració de la seua gestió. Un palau per a què? Un palau amb quina finalitat? I per què es paguen quatre vegades més?

El senyor president:

El senyor Pla i Durà:

Jo crec que eixe exemple és un exemple molt clar que ací no s'ha actuat amb rigor. I no s'ha actuat amb rigor, perquè la demostració és que no saben com ocultar ja. Anem a vore, el senyor conseller presenta un dèficit de quatre milions d'euros. L'any anterior, exactament igual, i ix la sindicatura i li trau 500 milions d'euros dels caixons. I este any passarà el mateix.

Aborde amb serietat i amb rigor el tema, amb serietat i amb rigor. Té un problema de finançament autonòmic, té un problema de finançament de determinat tipus de transferències i de serveis que estem prestant, però que vostés han assumit amb total naturalitat. Han negociat dos acords vostés de finançament, per tant, no és excusa, no li done la culpa al govern socialista, ni se li ocórrega, perquè el seu antecessor ha negociat dos acords de finançament.

El senyor president:

El senyor Pla i Durà:

El senyor president:

Moltes gràcies, senyor Pla.

El senyor Pla i Durà:

Moltes gràcies, president, per la deferència que ha tingut amb el temps. (Aplaudiments des d'un sector de la cambra)

El senyor president:

Moltes gràcies, senyor Pla.

Té la paraula el senyor president.

El senyor president del Consell:

Muchas gracias. (Aplaudiments des d'un sector de la cambra)

Pregunta d'interés general per a la Comunitat Valenciana, formulada pel síndic del Grup Parlamentari Esquerra Unida-Els Verds-Esquerra Valenciana: Entesa, senyor Joan Ribó i Canut, sobre com valora la sentència del Tribunal Superior de Justícia on es declara contrària a llei la política de la conselleria, de segregar la Filologia Catalana respecta al valencià

El senyor president:

Moltes gràcies, senyor president.

Correspon la pregunta formulada per l'il·lustre senyor síndic del Grup Parlamentari l'Entesa, el senyor Ribó. Té la paraula.

El senyor Ribó i Canut:

Mire, senyor Camps, dóna la sensació que els déus de la justícia últimament no són massa favorables al seu partit. Els tribunals de justícia estan posant últimament en el seu lloc moltes de les polítiques dels governs del Partit Popular: al marge de la legalitat. I anem a posar exemples. Atacs al patrimoni cultural, com ha quedat palés, tant en el cas del Benacantil com en el cas del Cabanyal, en parlàrem ahir i en tornarem a parlar avui; atacs al patrimoni públic de tots els valencians, com la pretesa privatització de Radiotelevisió Valenciana; atacs a la propietat privada, mitjançant expropiacions infravalorades en Terra Mítica, que es poden repetir, atenció a la Ciutat de la Llum i a l'aeroport de Castelló, i això també igual tindrà alguna cosa a veure amb el deute; atacs a l'ètica més elemental, mire, de robar diners de monges realitzats per l'exconseller Cartagena, (remors) i queda el tema fiscal de les primes úniques. I d'això li vull dir una cosa, senyor president: el seu partit, el seu partit és pioner en tenir un exconseller de la Generalitat Valenciana condemnat en ferm a presó.

El senyor president:

El senyor Ribó i Canut:

L'última sentència del Tribunal Superior de Justícia contra una decisió del seu govern té a veure amb el valencià i amb la seua obsessió de segregar-lo del català, malgrat el que diuen els paradigmes científics, les universitats i el mateix Tribunal Constitucional.

Senyor Camps, com valora vosté la sentència del TSJ on es declara contrària a llei la política de la conselleria de segregar la Filologia Catalana respecte al valencià?

El senyor president:

Moltes gràcies, senyor Ribó.

Senyor president, té la paraula.

El senyor president del Consell:

Gràcies, senyor president.

Senyories.

Senyor Ribó, en primer lloc, jo crec que no és un lloc per a parlar de sentències judicials, perquè jo crec que no s'han de fer consideracions polítiques de les sentències judicials, encara que vosté intenta constantment fer de la política un joc en els jutjats. I precisament me'n recorde perfectament d'algunes qüestions que els jutges han dit que vosté no tenia la raó i no ha vingut ací a demanar perdó, que jo sàpiga, en cap moment, en cap moment.

Des del punt de vista del que és el valencià jo li vaig a dir una cosa, senyor Ribó. No sols ara, com a president de la Generalitat, tota la meua vida com a valencià he intentat fer del valencià un element de cohesió, un element de consens, un element de suma. I el que he vist al llarg de tota la seua vida política ha sigut contrari, ha sigut una tàctica contrària, sempre de desunió, sempre de crispació i sempre de tensió. El valencià ha d'unir als ciutadans d'esta comunitat, en la nostra tradició, en la nostra cultura i en els nostres elements de singularitat. I vosté sempre està en una línia de desunió i de crispació. No trobarà mai en el president de la Generalitat un coadjuvant per a fer del valencià un element de distància i de tensió. (Aplaudiments des d'un sector de la cambra)

El senyor president:

Moltes gràcies, senyor president.

Té la paraula el senyor Ribó.

El senyor Ribó i Canut:

Mire, senyor Camps, ens ha de dir si vosté es va a col·locar on ha insinuat el conseller d'Educació en el recurs a la sentència del Tribunal Superior de Justícia, un recurs, per cert, prou inútil al derivar-se d'una sentència, com vosté sap, del Tribunal Constitucional. Va a col·locar-se fora dels dictàmens del Tribunal Constitucional? Al costat dels que fa dos dies semblen voler obrir un nou secessionisme lingüístic? Va a anteposar l'utilitarisme polític, el puñao de votos, a qualsevol criteri científic, universitari o jurídic? Són certes les informacions que ens arriben que la Conselleria d'Educació envia llibres als nous instituts amb gramàtica secessionista que no respecta els criteris de l'autoritat lingüística que vostés precisament crearen?

Ara i avui, malgrat totes les autolloances d'haver arribat a "acuerdos históricos" d'algun predecessor seu ­él lo decía en castellano­ vostés practiquen una censura obsessiva al terme català. Ho han patit i ho pateixen les universitats d'Alacant, de Castelló i Valencià en els seus estatuts i titulacions. Ho han patit els opositors dels que avui parlem, que, tenint la màxima qualificació en coneixements de valencià, han comés, segons vostés, el delicte de que s'anomene Filologia Catalana. Ho estan patint els centenars de valencians i valencianes que són professors de català a les Illes Balears i a Catalunya i veuen com perilla la validesa de la seua titulació per causa dels seus moviments. Ho estan patint els editors de llibres en valencià.

Mire vosté, jo li vaig a posar un exemple. És una editorial, Llengua i Literatura de segon d'ESO, és una editorial important, significativa en Espanya no en el País Valencià. I diu, al parlar del valencià: "el valencià s'inclou des del principi en un sistema lingüístic més ampli, conformat per dos grans blocs, el bloc oriental i el bloc occidental, on s'inclou la Comunitat Valenciana". És curiós, es curiós com en cap moment es pot utilitzar aquest terme, i és curiós com els qui escriuen els llibres han de fer a vegades plantejaments pareguts als que feien els periodistes en temps de Franco de no poder utilitzar determinades paraules perquè estaven censurades.

Mire, senyor president, quan a primers d'octubre el Consell va realitzar la Declaració d'Ares, pensàvem que podia ser un camí interessant de redreçament de la nostra llengua, però molts dels càrrecs públics del seu partit s'encarregaren ben prompte, a nosaltres i crec que a vostés, de rebaixar-nos qualsevol il·lusió. Nosaltres continuem creient que és un bon camí. Les dades sociològiques diuen que de cada tres persones que saben parlar valencià només una ho fa, per manca d'utilitat i ús social de la nostra llengua. Cal fer un gran esforç col·lectiu per a normalitzar el valencià.

Però, mire, li volem dir una cosa molt clareta. És incompatible normalitzar l'ús social del valencià i a la vegada practicar, com fan vostés, el secessionisme lingüístic. En un món, com es deia ahir aquí en aquesta trona, cada vegada més globalitzat, cada vegada més digitalitzat a nivell de comunicació, l'enemic del valencià no és el català, senyor Camps. La competència deslleial amb el valencià són les grans llengües ­l'anglés, el castellà­, que s'estan imposant dia a dia mitjançant les noves tecnologies, Internet, les televisions i, com no, els mitjans de comunicació clàssics.

L'única solució per a redreçar la nostra llengua és una col·laboració lleial i respectuosa.

El senyor president:

El senyor Ribó i Canut:

. entre tots els territoris que parlem la mateixa llengua. L'única solució, senyor Camps.

I a nosaltres ens agradaria.

El senyor president:

El senyor Ribó i Canut:

. que deixara les seues obsessions i guanyara. (El senyor president desconnecta el micròfon de la trona. Protestes i aplaudiments)

El senyor president:

El senyor president del Consell:

Gràcies, president.

Esta sentència prové d'un recurs d'uns professors respecte de la decisió del requisit lingüístic en un concurs docent. Un requisit lingüístic que per primera vegada s'exigia en els concursos docents a la nostra comunitat. I eixe requisit es va ficar, per primera vegada en la història de la nostra comunitat, en un govern del Partit Popular, sent Eduardo Zaplana president de la Generalitat Valenciana. Qui està a favor de la llengua? Qui està a favor del recolzament de l'ús de la nostra llengua? En quin moment n'hi han més línies d'educació en valencià? Quan ha estat el valencià més en el consens polític i social de tota la seua història?

Vosté va votar en contra, i el seu partit, en contra de l'Acadèmia Valenciana de la Llengua. Eixe sí que és un acte polític en contra del consens de l'ús i de la normalització del valencià en la nostra comunitat. Eixe és un acte polític. La resta, són paraules, reflexions i qüestions que no tenen res a vore. Eixa és la diferència.

El Partit Popular va proposar. , el govern del Partit Popular, el president de la Generalitat va proposar un gran consens al respecte de la llengua. Va proposar la creació, el Consell Valencià de Cultura, d'una Acadèmia Valenciana de la Llengua. I el Grup Socialista. ­que no sé per què li aplaudixen ara quan parla vosté del valencià, perquè van estar d'acord amb la qüestió de l'Acadèmia Valenciana de la Llengua­ (remors), i el Grup Parlamentari Popular. ­és una qüestió nova, és qüestió de prendre nota. Ara s'aplaudix també al que està en contra dels seus criteris en matèria de la llengua­ però, en qualsevol cas, va ser en eixe moment quan se va arribar al més ample consens que mai en tota la història del valencià ha tingut la nostra llengua. Eixe és el camí, el camí del consens, el camí de tots junts treballant en la mateixa direcció.

Encara que jo crec que el que fa vosté és intentar, respecte de la llengua, tindre encara un grup de persones que recolzen el seu grup polític. Crec que la llengua no és precisament un instrument a utilitzar pels partits polítics per a intentar mantindre una representació política determinada en esta cambra, que és la de la representació de tots els ciutadans de la Comunitat Valenciana. Precisament crec que eixe no és el camí.

En qualsevol cas, el consens està en marxa. La presència del valencià, està en marxa. I el discurs, també. I és el discurs del consens, de la tranquil·litat i del treball en conjunt. I no el de la crispació i el de la tensió que, en qualsevol cas, ha segut un camí que regularment vosté ha ficat en marxa en el debat polític de la nostra comunitat.

Moltes gràcies. (Aplaudiments des d'un sector de la cambra)

El senyor president:

Moltes gràcies, senyor president.

(Se suspén la sessió a les 10 hores i 40 minuts)

(Es reprén la sessió a les 11 hores i 21 minuts)

Compareixença del conseller de Cultura, Educació i Esport, senyor Esteban González Pons, per a informar sobre la motivació dels canvis anunciats pel president de la Generalitat en la Llei 4/1998, d'11 de juny, del Patrimoni Cultural Valencià, així com del sentit de les modificacions que es pretenen introduir, sol·licitada pel Grup Parlamentari Esquerra Unida-Els Verds-Esquerra Valenciana: Entesa (RE número 2. 243)

El senyor president:

El senyor conseller de Cultura, Educació i Esports:

Moltes gràcies, senyor president.

Senyores diputades, senyors diputats, bon molt dia a tots.

En el dia d'ahir, en la primera part d'este debat, ja vaig tindre oportunitat de dirigir-me a tots vostés des d'esta mateixa tribuna per a presentar el Projecte de llei de modificació de la Llei de patrimoni cultural valencià. Comparec hui, en resposta a la sol·licitud del Grup Parlamentari Entesa, per a informar sobre la motivació dels canvis anunciats pel president de la Generalitat en la dita llei, així com del sentit de les modificacions que es pretenen introduir des d'este projecte.

Un projecte, senyories, del qual em sent especialment orgullós i satisfet, no sols per tractar-se de la primera iniciativa legislativa que defense en esta cambra com a conseller de Cultura del Govern Valencià, sinó perquè és una llei que millorarà i incrementarà encara més la protecció, la conservació i la recuperació del patrimoni cultural valencià.

La veritat és que la major part, per no dir la totalitat, de la meua intervenció d'ahir, la vaig dedicar a explicar els motius dels canvis que introduïx este projecte de llei sobre allò que s'ha estipulat i ja estava estipulat en la Llei de patrimoni cultural valencià. L'estricte compliment del Reglament parlamentari explica que hui, en un termini de 24 hores, haja de tornar sobre la qüestió a dir pràcticament el mateix que ja vaig dir ahir. I no és que a un convençut del debat i de les dinàmiques parlamentàries com jo li importe fer-ho, al contrari, encara que sí és cert que lamentaria i molt que esta explicació de hui, sol·licitada pel Grup de l'Entesa, es convertira en l'antesala d'un diàleg de sords semblant al que en la sessió d'ahir ens van oferir alguns membres de la cambra.

Dita la qual cosa, procedixc sense més demora a explicar novament la motivació i el sentit de les actuacions que hem plantejat.

Actualització, senyories, que afecta a 18 dels 104 articles que integren el text legal de 1998, una xifra que explica ben a les clares el grau d'incidència del que és una reforma estrictament tècnica i d'actualització de l'articulat. Cinc anys de vigència de la Llei de patrimoni cultural valencià han servit per a demostrar l'eficàcia de la norma. Què significa eficàcia, senyories? Eficàcia significa passar de 17 declaracions de BIC singulars entre 1988 i 1998 a 10 en la mitat d'espai de temps, entre 1998 i 2004.

He parlar d'orgull i satisfacció, un orgull i una satisfacció, senyories, que augmenta amb una simple visita a qualsevol hemeroteca. M'honre de pertànyer a un govern que compta amb el suport del partit polític majoritari que més sensibilitat ha demostrat cap al patrimoni cultural valencià. La tasca realitzada en este àmbit pels anteriors governs del Partit Popular no té precedents en la història recent de la Comunitat Valenciana. I els assegure que no hi ha hemeroteca que tombe esta afirmació que acabe de realitzar, en tot cas la reforçarà.

Senyories, el nostre patrimoni cultural afirma i dóna testimoni de la contribució d'este poble a la cultura universal. El nostre patrimoni és hui, més que mai, de tota la humanitat. Hui sí que podem afirmar que el nostre patrimoni s'ha guanyat un lloc en l'àmbit universal. I dic hui i ho dic amb sobrats motius. Perquè el nostre patrimoni no ha gaudit d'eixe estatus sempre.

Senyories, l'any 1982 Espanya es va adherir a la convenció de la Unesco per a la declaració de béns patrimoni de la humanitat, en 1982. Eixe estatus de què gaudixen hui elements claus del nostre llegat no va arribar ni en 1982 ni en 1983 ni en 1984. I podria seguir així fins arribar a l'any 1995, senyories. El nostre patrimoni es va quedar 13 anys esperant que algú se'n recordara d'ell i ningú se'n va recordar d'ell; 13 anys sense que ningú apostara clarament per la seua protecció, promoció, recuperació, dins i fora de les nostres fronteres.

Les declaracions de patrimoni de la humanitat que han merescut la Llotja de València, les pintures rupestres de l'arc mediterrani, el Palmerar i el Misteri d'Elx no són fruit de la casualitat o del capritx de la Unesco, organisme que a nivell internacional ostenta la màxima autoritat cultural; són fruit de polítiques ambicioses en defensa del patrimoni cultural valencià; són el resultat d'intensos i constants esforços en pro del llegat que hem heretat dels nostres avantpassats.

És el moment d'incidir en una línia de protecció que, pel que acabe d'exposar, s'ha revelat de totes totes fructífera. I és el moment també d'aprofitar eixe renovat impuls per ajustar la llei a les exigències d'una societat, com la valenciana, que ha guanyat en conscienciació i en autoestima respecte del seu patrimoni cultural. És el moment d'apostar per una norma que garantisca, més encara, la protecció, conservació i recuperació d'un patrimoni viu.

Senyories, este projecte de llei és la plasmació del compromís programàtic del Partit Popular en la defensa del patrimoni valencià i dels trets identitaris d'este poble. I, per això, no escatimarem cap tipus d'esforç, sobretot si tenim present que el nostre Estatut d'Autonomia ens concedix el màxim sostre competencial en l'àmbit de les polítiques de patrimoni històric, artístic, arquitectònic, tal i com afirma l'article 33 de l'Estatut.

L'exercici de les competències legislatives de les comunitat autònomes és l'eix bàsic de l'existència del nostre estat de les autonomies. I, senyories, el Partit Popular portarà l'exercici d'eixes competències fins a les seues últimes conseqüències i amb el més escrupolós respecte a les normes que regeixen l'estat de dret i, òbviament, amb la lleialtat a l'ordenament jurídic.

Així, el Consell no necessita un títol excepcional per exercir la seua iniciativa legislativa en l'àmbit en què l'Estatut li atribuïx a la Generalitat la competència exclusiva en política cultural. Este Consell exercix, en tant que responsable davant els ciutadans d'esta comunitat, eixa política.

En este exercici de responsabilitat i en l'àmbit de les nostre competències, hem plantejat davant d'esta cambra una actualització de la vigent Llei de patrimoni, no perquè haja sigut disfuncional o haja quedat obsoleta, sinó perquè vivim en una societat molt dinàmica en constant canvi. Ho vaig dir ahir i ho repetixc hui: el principi de la immutabilitat de la llei és ­permeta'm la comparació­ una part del patrimoni històric, la virtualitat del qual només és predicable hui en dia respecte als principis legislatius dels codis napoleònics.

Esta actualització gira entorn de quatre grans eixos:

El primer d'ells és el reforçament de la protecció del patrimoni immaterial.

El segon eix el constituïx la posada en valor dels béns d'interés cultural, especialment aquells en els quals està residenciat en gran manera l'existència d'un ús social, de la preservació de les tradicions i les activitats que li són pròpies i que les caracteritzen. Abandonar estos enclavaments com a peces de museu inanimades és el millor mitjà per garantir no sols la seua degradació sinó la pèrdua d'usos i costums associats al llarg de la seua història; usos i costums, senyories, que també formen part del nostre patrimoni.

El tercer pilar és la incorporació amb substantivitat pròpia de la protecció del patrimoni tecnològic valencià.

I com a quart eix de l'actualització s'ha inclòs una disposició addicional que reforçarà el paper clau que juguen les tres fundacions vinculades a la Generalitat Valenciana a l'hora de materialitzar els principis perseguits per la Llei de patrimoni cultural valencià.

Respecte al sentit de les actualitzacions incloses, ja he dit que són únicament 18 els articles que es veuen enriquits o ampliats en la seua significació i abans a través d'este projecte. Per exemple, i pel que fa a l'objecte de la llei, es matisa el contingut de patrimoni material etnològic, de manera que quede lligat a les manifestacions més tradicionals del poble valencià, incloent àmbits que fins ara només tenien cabuda per mitjà de l'analogia, com puga ser la gastronomia o els jocs. Igualment, s'ha reforçat de manera explícita la presència de la tradició oral.

També en l'article 1 d'esta llei s'introduïx un apartat específic per a dotar de protecció a aquelles produccions tecnològiques valencianes que constituïxquen un punt de referència per al nostre patrimoni cultural i que tenen com a suport les tecnologies de la informació i la comunicació. Esta llei no pot oblidar que en els últims cinc anys esta societat ha avançat moltíssim en este camp. Esta modificació de l'article 1 ha de comportar necessàriament la modificació de les seccions de l'inventari general del patrimoni cultural valencià. I, en este sentit, una bona tècnica legislativa recomana que es produïxca la definició de patrimoni immaterial etnològic a què fa referència el nou article 1.

Ara, és evident que cal crear una nova secció de l'inventari on tinguen cabuda els béns immaterials de naturalesa tecnològica. Estes dos novetats de la llei es projecten al llarg de tot el text. Així, per exemple, també s'inclouen en l'article 26 als efectes de poder concedir a este tipus de patrimoni la consideració de bé d'interés cultural.

L'article 26. 3, per la seua banda, quan fa referència a la declaració d'interés cultural de l'obra d'un actor viu, introduïx una modulació respecte de la normativa anterior relativa al patrimoni immaterial etnològic. Esta modulació té per objecte recollir la idiosincràsia d'un tipus de creacions que estan en permanent procés d'actualització i que per la naturalesa del seu suport corren el perill de desaparèixer sense possibilitats de recuperació.

Pel que respecta a les qüestions procedimentals, en el cas de la declaració d'un bé d'interés cultural, el Govern ha considerat oportú que, una volta caducat el procediment, no quede en mans exclusivament del propietari la legitimació per a tornar a iniciar-lo. Coherents amb la voluntat proteccionista i de participació social d'este text s'introduïxen la capacitat de les institucions consultives a què fa referència l'article 7 per a reiniciar el procediment.

D'igual manera, l'article 34 canvia el moment en què la conselleria ha d'emetre l'informe favorable a la planificació urbanística, per a situar-lo en la fase immediata a l'aprovació provisional del pla. Les intervencions en béns d'interés cultural mantenen i increment el seu perfil conservacionista i dinamitzador dels valors intrínsecs dels béns protegits. Respecte a estes actuacions s'introduïx l'exigència d'una memòria tècnica de la intervenció en el cas dels béns mobles d'interés cultural; una memòria anàloga a la que es demana en cas d'intervenció en béns immobles.

En este punt, senyories, he de dir-los que este govern ha realitzat una gran aposta per dinamitzar els consums històrics amb l'objectiu clar de salvar les reticències que encara hi ha entre els veïns de molts municipis que veuen en esta figura una sèrie de limitacions insuperables per al seu legítim progrés social, econòmic i cultural.

En consonància amb els altres preceptes de la llei i amb els principis que informen tot l'ordenament jurídic espanyol de protecció del patrimoni històric, la introducció d'una figura com la prevista en l'epígraf i), del segon paràgraf de l'article 39, permetrà estendre este estatut protector sense crear situacions de discriminació o bloqueig socioeconòmic.

Un altre aspecte que és ressenyable en el text i que ahir els vaig presentar és la regulació dels arxius. Senyories, per a este govern i per a este conseller, desplegar una adequada política d'arxius és irrenunciable. L'Estatut d'Autonomia li reconeix a esta comunitat la competència exclusiva en este àmbit. Però este reconeixement no implica necessàriament una reserva de llei. El que fa el nou article 80 in fine és una renúncia expressa del Govern de la Generalitat a regular una matèria tan sensible com esta per mitjà de reglament, per encomanar a la cambra que legisle en la qüestió dels arxius. I ja els puc dir que d'ací poc presentaré al Consell de la Generalitat un avantprojecte de llei d'arxius que done cobertura a la recuperació, difusió i investigació d'este important patrimoni. I espere que la Llei d'arxius estiga a la cambra abans de l'estiu.

La vigent regulació del patrimoni informàtic es veu enriquida amb este projecte de llei per mitjà de les matisacions que aporta el concepte de bé immaterial de naturalesa tecnològica; un enriquiment que s'ha de vore acompanyat d'un mínim règim procedimental per a l'establiment de la seua protecció. Este règim té la categoria d'especialitat, dins del règim genèric de protecció del patrimoni immaterial.

Així mateix, l'articulat de la llei actualitza alguns aspectes del procediment sancionador, concretament en dos sentits. Per una part, es converteixen a euros les xifres expressades en pessetes en la legislació vigent amb l'arredoniment habitual. I, per altra, s'inclouen figures que delimiten i concreten al màxim totes les possibilitats d'agressions als béns protegits.

I ja, per últim, senyories, una disposició addicional que insta el govern valencià a l'enfortiment de tres entitats que hauran de consagrar-se a la protecció, difusió i recuperació del patrimoni històric valencià en tots els àmbits, de manera que les actuacions que duen a terme disfruten de la major agilitat.

Este és, i amb poques paraules, senyories, el sentit de les actualitzacions que introduirem, si vol la cambra, en l'articulat de la Llei de patrimoni cultural valencià. Espere, sincerament, que la coherència que vaig sol·licitar ahir dels membres d'esta cambra estiga present en el debat que desenrotllarem a continuació.

Voldria afegir només una cosa més per a concloure la meua intervenció. El patrimoni cultural, siga quina siga la forma en què s'expressa i materialitza, té una vinculació social inqüestionable a què s'afig el seu valor com a testimoni del pas dels nostres avantpassats a través de la història. D'ací que el patrimoni no sols ens identifique davant el món, sinó que ens identifica davant de nosaltres mateixos. Que ningú no ho dubte ni un instant, quan s'aproven les actualitzacions que hem proposat, el patrimoni cultural de la Comunitat Valenciana disposarà d'un marc legal propi i específic que garantirà el major grau de protecció jurídica de tota la normativa legal desenrotllada en Espanya. Cap patrimoni cultural gaudirà de tantes garanties de salvaguarda com ho farà el patrimoni valencià. El gaudi d'este text legal cultural per part de les futures generacions és un imperatiu tan gran com ho és el respecte que mereixen els que ens van ajudar a aplicar-lo en el passat.

Moltes gràcies, senyories.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltes gràcies, senyor conseller.

En representació del Grup d'Esquerra Valenciana-l'Entesa, té la paraula el senyor Cardona.

El senyor Cardona i Pla:

Gràcies, senyora presidenta.

Senyor conseller.

Esta petició de compareixença es va presentar el 9 de setembre, en el moment en què van començar a aparéixer les primeres notícies en premsa sobre el canvi d'aquesta llei, i que es tracte hui és precisament perquè el Partit Popular sembla que li ha imprés a este parlament un ritme especialment lent. Ja ens haguera agradat a nosaltres parlar d'este tema abans de tractar de l'esmena a la totalitat. Però no podíem retirar aquesta compareixença perquè en cap moment hem tingut possibilitat de discutir amb vosté el contingut de la llei, i nosaltres pensem que vosté, conforme bé ha dit, és el màxim responsable d'aquesta iniciativa que ara ve ací a les Corts.

Nosaltres lamentem que la primera iniciativa que vinga a les Corts seua constituïxca una regressió d'aquesta dimensió.

Vosté diu que només és una actualització i que només modifica 18 de tots els articles que té la llei, i jo en eixes modificacions, senyor conseller, podria trobar inclús aspectes positius, per exemple, la possibilitat que una vegada acabat el tràmit de declarar un BIC i s'ha passat el temps, i abans havien de passar tres anys per a tornar a reiniciar-lo, ara un organisme consultiu puga demanar l'inici. Jo eixe aspecte el veig positiu. Si vosté no l'haguera posat en la llei nosaltres l'haguérem esmenat.

Però tots els aspectes positius que se'm puguen ocórrer a mi sobre esta llei queden anul·lats, queden amagats i queden absolutament desapareguts davant d'una qüestió molt seriosa, senyor conseller, molt seriosa. I és que nosaltres pensem que n'hi ha un article, fonamentalment un article encara que n'hi han molts altres aspectes a valorar, però n'hi ha un article absolutament inacceptable. Neguem que la redacció d'este article signifique un augment de la protecció. Afirmem que la redacció d'eixe article deixa a l'arbitrarietat de no sabem qui la decisió de destruir un bé d'interés cultural declarat aixina. Eixa és l'afirmació que fem i és la que volem deixar ben clara.

Què importa que un organisme consultiu, una entitat consultiva, puga dir: "no, este expedient que ha caducat, que torne a iniciar-se", si després qualsevol autoritat administrativa pot destruir un bé d'interés cultural? Açò que passa ací, senyor conseller, és que n'hi ha un article que deixa de manera arbitrària la desaparició de la protecció.

Quan van presentar la intenció d'aquesta llei, van eixir immediatament algunes qüestions a la premsa: Aquesta llei permetria fer la prolongació de l'avinguda Blasco Ibáñez, és a dir, permetria la destrucció del Cabanyal. Aquesta llei, les excepcions que anava a introduir, permetria la construcció, en un entorn d'un bé d'interés cultural, del Palau de Congressos del Benacantil. I, senyor conseller, eixe és un problema molt greu. No es pot deixar a l'arbitrarietat de no sabem quina autoritat l'execució d'unes obres que van contra la protecció del nostre patrimoni.

No es pot dir, conforme diu l'article 39. 2, que els plans especials de protecció poden preveure modificacions d'estructura urbana i arquitectònica en cas que es tracte d'actuacions d'interés general, perquè, senyor conseller, l'interés general de protecció del nostre patrimoni està per damunt de molts altres interessos. Quina gradació té la protecció del nostre patrimoni? Vosté diu que la màxima, vosté acaba d'afirmar en la seua explicació, en la seua exposició, que la defensa del nostre patrimoni ens fa millors, ens identifica com a poble, és una meravella, és una perfecció quant a la cultura humana. Val. Jo el que li estic dient és que la protecció del nostre patrimoni com a interés general està per damunt de molts altres interessos. Quin interés general és el que pot estar per damunt de la protecció del patrimoni? Quin?

Vosté me diu: "és que s'ha de permetre que els centres urbans no es despoblen". Evidentment, senyor conseller, evidentment, estem absolutament d'acord. El que nosaltres volem en els centres urbans històrics és inversió. El que nosaltres volem és compromís públic d'actuar perquè en eixos centres urbans de fet n'hi hagen activitats vitals, n'hi haja vida, n'hi hagen activitats tradicionals. Això és el que nosaltres volem i demanem.

Quin és el problema, senyor conseller? La seua llei i allò que vosté diu no estan d'acord. L'article concret eixe que vostés introduïxen en eixa llei destruïx qualsevol afirmació que aquesta llei és més protectora. Aquesta llei l'únic que vol és deixar a l'arbitrarietat de determinats poders poder destruir un bé. I per tant, el que d'alguna manera està permetent és que és més important el negoci, és més important una previsió urbanística, que la protecció del bé històric. Això se contradiu amb el que vosté ha dit que la protecció del nostre patrimoni és una prioritat, és una preferència. Vosté ho deixa darrere, darrere, de tot. Ací estem vivint la dictadura de les urbanitzadores, la dictadura de la línia recta, la dictadura de la gran obra, la dictadura inclús del cotxe, en contra del que deuria ser rellevant i important: els valors de què tots els valencians i valencianes som propietaris.

Ací, senyor conseller, no n'hi ha un diàleg de sords per la nostra banda. Vostés ens han presentat una llei i nosaltres els expressem les nostres discrepàncies. Les expressem amb tota l'argumentació de què som capaços, amb tota l'energia que hem de fer per a intentar evitar determinades actuacions incorrectes, determinades actuacions que no s'ajusten al que realment volem tots els valencians. Inclús no s'ajusten a això que vosté diu que pretén.

Per tant, nosaltres el que hem fet amb açò és presentar primer una esmena a la totalitat i després una sèrie d'esmenes parcials. Li demanaria, senyor conseller, que analitzaren amb atenció les esmenes parcials que presentem. Ahí n'hi han possibilitats de modificar uns plans especials de protecció, n'hi han possibilitats. Però eixa modificació es fa amb garanties, perquè això, senyor conseller, és el que falta en la seua llei. En la seua llei no hi ha ni una sola garantia que quan se destruïxca un bé d'interés cultural es faça amb els estudis, amb els requisits, amb els acords, amb els debats i amb totes les anàlisis precisos i necessaris. Nosaltres insistim en la idea de garanties, i vostés en la llei no n'introduïxen ni una sola.

Nosaltres, a l'hora de llegir allò que vostés diuen, senyor conseller, en l'exposició de motius diuen que posada en valor té sentit si existix un ús social en el bé d'interés cultural determinat. Vosté diu que la posada en valor també suposa el manteniment de les tradicions i les activitats que el caracteritzen. Senyor conseller, estem absolutament d'acord. Però quan entra vosté en l'article, que també diu que la posada en valor també significa la millora del bé d'interés cultural en la seua relació amb l'entorn i l'evitació d'usos degradants, nosaltres, senyor conseller, també estaríem d'acord. N'hi ha un problema, i és que vosté només veu una manera d'aconseguir la millora de la relació d'un bé cultural amb el seu entorn i només veu una manera d'evitar usos degradants d'un bé d'interés cultural, i és la següent: destruir la seua trama urbana.

Nosaltres no ho veem aixina. Estant d'acord que la millora de la relació amb l'entorn d'un bé d'interés cultural és un objectiu a aconseguir, que l'evitació d'usos degradants és un objectiu a aconseguir, nosaltres pensem que això s'ha d'intentar aconseguir, abans que destruint el bé, primer actuant, invertint, posant serveis adequats en les zones, no deixant-les abandonades, planificant de manera adequada com les persones i els habitants d'eixa zona van a tindre l'accés a tot allò a què les persones hui en dia tenim accés en la nostra societat.

Eixa és la qüestió. Vosté, en l'article 39. 2. i, que és el que puc tractar per la falta de temps, perquè tractaria moltes altres coses de la llei, vosté en eixe article fa dependre tota la millora de la destrucció de la trama, de l'estructura urbana i arquitectònica. I això no podem admetre-ho de cap manera.

Finalment, en eixe article de què estem tractant, resulta que se pot modificar la trama urbana sense pla especial, sense que diga qui ho va a admetre, sense que diga qui ho va a autoritzar. També es podran fer per projectes singulars rellevants, és a dir, que una persona presenta un hipermercat com un projecte singular rellevant i pot destruir una trama urbana d'un bé d'interés cultural, segons la redacció que diu la llei, senyor conseller. Jo no avalue les seues pretensions, no avalue les seues idees, no, no avalue això, jo avalue allò que diu la llei, i la llei deixa simplement tot el patrimoni històric, tot el patrimoni artístic nostre, tot allò que està declarat bé d'interés cultural, ho deixa simplement en mans d'especuladors, en mans de persones que tenen interessos aliens al nostre patrimoni, i això simplement no es pot permetre.

Nosaltres reafirmem que aquesta llei, les motivacions d'aquesta llei i el sentit de les modificacions d'aquesta llei són absolutament contràries inclús a allò que vosté expressa reiteradament quan puja a aquesta trona. I per tant, nosaltres només podem dir que ahí hi ha un intent d'engany, un intent de fer-mos colar d'una manera incorrecta una cosa que no és.

La senyora vicepresidenta primera:

Senyor Cardona, vaja acabant, per favor.

El senyor Cardona i Pla:

Estem disposats, senyor conseller, a parlar. Estem disposats a parlar, però eixe article no podem acceptar-lo, de cap manera. Parlar significa que eixe article s'ha de modificar, si no, nosaltres no tenim més remei que votar absolutament en contra i posar totes les nostres energies a aconseguir que aquesta llei no s'aprove aixina, i certament que si intenten aprovar-la, fer totes les accions que fagen falta perquè unes altres instàncies ho impedixquen, perquè açò significa la destrucció del nostre patrimoni.

La senyora vicepresidenta primera:

Moltes gràcies, senyor Cardona.

En representació del Grup Parlamentari Socialista, té la paraula la senyora Escudero.

La senyora Escudero Pitarch:

Moltes gràcies, senyora presidenta.

Bé, una altra vegada ací de nou, senyor conseller.

A mi me pareix que el sord és vosté quan parla de diàleg. Jo, si sabera que ara al reiterar-li els arguments vosté aprenia, certament ho faria amb molta més força que ho vaig fer ahir, però me dóna la impressió que no.

Mire, el canvi, torne a dir-li, no està justificat, és innecessari i és absolutament gratuït. I per què li dic tot açò? Mire, perquè vostés no han desenvolupat absolutament el reglament, tampoc han tingut ninguna voluntat a nivell d'administració d'aplicar esta llei, tal com s'evidencia en l'incompliment reiterat de les previsions pressupostàries, que vosté sap que s'han de fixar en l'1,1% del capítol d'inversions de la Generalitat Valenciana, que tampoc vostés han aplicat en cap moment.

Jo crec que esta modificació és un trage a la mida, és una modificació ad hoc, que volen que els pare perfectament bé i, per descomptat, no defensa, en absolut, el patrimoni cultural valencià.

I ahir li ho dia i li ho torne a repetir: vostés no ho poden tot, encara que siguen el govern, encara que tinguen majoria absoluta, no ho poden tot. I, per descomptat, jo li agrairia que no fera gestos, perquè és que, per descomptat, eixa majoria pareix que aixina ho vullga permetre.

Ens diuen que la reforma obeïx a l'objectiu de protegir millor el patrimoni i a resoldre les possibles disfuncions que es puguen plantejar en els futurs reglaments. Mire, vostés modifiquen la norma, que és una competència de les Corts, per a adequar-la a eixe reglament que elabora i aprova el Consell, i no a l'inrevés, com és acceptable.

Jo, com li dia ahir, i he de reiterar, evidentment, tots els arguments, la societat valenciana ha demostrat una gran maduresa i una gran sensibilitat en la defensa del patrimoni, així també com una concepció, també li ho dia, avantguardista, que s'ha plasmat en tots els "salvem": la Punta, el Cabanyal, el Canyamelar, etcètera. I les polítiques públiques, si són com cal, han de donar suport a una participació ciutadana al més alt nivell de decisió i han de definir els camins de participació amb els interlocutors socials, que són susceptibles d'utilitzar el patrimoni cultural, fins i tot, senyor conseller, en el moment de la redacció, en el moment de redactar els projectes o els plans d'actuació.

I la modificació que vostés proposen té per finalitat eliminar les barreres que per a l'urbanisme depredador suposa el patrimoni cultural, suposa la cultura, i pretén evitar que, en un futur, els ciutadans puguen acudir als tribunals i paralitzar projectes com els està passant ara, i impedir que sentències dels tribunals els declaren contraris a la llei vigent. Per això la van a canviar, perquè se puguen fer tot tipus d'actuacions arbitràries i, per descomptat, per a deixar sense protecció tot el llegat patrimonial que hi ha al nostre país.

Si la seua voluntat, si la voluntat del Govern fóra la defensa del patrimoni, tal com li acaba de dir el diputat senyor Cardona, vosté injectaria diners, no tindria paralitzats els projectes, i resoldria, que és el que li toca; el que li toca és no girar la cara, no mirar al darrere, el que li toca és prendre decisions i resoldre els problemes que té en el patrimoni cultural, que, li ho diem, se tracta d'afrontar-ho amb recursos tècnics, humans i fonamentalment també econòmics.

Nosaltres creiem, torne a repetir-li, que moltes de les modificacions de l'articulat estan incloses en la llei vigent, i la mateixa llei és la que el faculta per a dictar per via reglamentària quantes disposicions siguen necessàries per a aplicar-la.

Esta proposta que vostés fan, este projecte de modificació, no deixa clara la naturalesa i les funcions de les fundacions a les quals pareix que se vol transferir la gestió del patrimoni cultural. No estableix tampoc l'obligatorietat de possibilitar les intervencions en patrimoni, ni tampoc donar comptes democràtics de la gestió, què se fa, per què això i no una altra cosa i com s'està fent. I, per tant, nosaltres estem convençuts de la seua falta d'oportunitat i que la modificació obeïx a la política d'eliminar el règim de protecció que els impedix projectes urbanístics decidits políticament, com el que vostés. , perdó, vostés no han de fer això, sinó que el que mana la llei és que augmenten el patrimoni, i vostés el que volen és carregar-se eixe patrimoni: evidentment, la llei no és oportuna.

I no és oportuna perquè van a eliminar totes les barreres legals que tenen i van a arrasar en molts béns culturals, si no acaben o no eliminen, tal com li estem demanant des de l'oposició i des de la societat civil, eixe fatídic article 39.

I, senyor conseller, jo li voldria dir, per acabar, que a mi me mereix poca credibilitat el que vosté mos està dient ací, perquè si el principal patrimoni que tenim els valencians és la llengua i, a banda de la foto d'Ares i del Decàleg, i de parlar ací en la intervenció, vostés la trenquen sistemàticament, imagine's vosté la credibilitat que me mereix en tota la resta, que és més dur.

I jo li dic una cosa, per a rematar.

La senyora vicepresidenta primera:

Per favor, vaja acabant, senyora Escudero.

La senyora Escudero Pitarch:

­Sí, sí, per acabar ja, gràcies, senyora presidenta­ . Qui estima el país, qui l'estima, no fa qüestió de la llengua: aplique el mateix al patrimoni.

Moltes gràcies. (Aplaudiments des d'un sector de la cambra)

La senyora vicepresidenta primera:

Moltes gràcies, senyora Escudero.

En representació del Grup Parlamentari Popular, té la paraula la senyora Nácher.

La senyora Nácher Pérez:

Gràcies, senyora presidenta.

Senyor conseller, ahir ja vam parlar de patrimoni, senyor conseller, va presentar la modificació de llei, i hui altra volta tornem amb el mateix.

La veritat és que sempre que parlem de patrimoni, crida l'atenció, no? , perquè per una banda a mi m'alegra que tots vullguen parlar de patrimoni, perquè es nota que n'hi ha una conscienciació social i dels partits polítics per defendre el patrimoni, no? , però per una altra em dóna pena.

Quan es va tindre l'oportunitat i les competències, que les tenim des de la dècada dels 80, estaven totalment adormides, no interessava parlar de patrimoni, no fea falta assumir-lo, amb la llei bàsica del patrimoni històric de 1985 n'hi havia prou, per a què més? Ara, són els grans defensors del patrimoni, ara duen la bandera del patrimoni a tots els efectes. Però, bé, sí que la realitat i l'evidència estan ahí, fins que no va arribar el govern del Partit Popular, que tenia clar que havíem de deixar de ser una autonomia de segona, que teníem clar que havíem de recuperar, conservar, difondre i divulgar les nostres arrels, la nostra cultura i les nostres senyes d'identitat, per a deixar de ser eixa autonomia de segona que alguns volien, alguns governs volien mantindre, perquè era la més còmoda, era la més còmoda per a tots, doncs, bé, fins a eixe moment, doncs, no hi va haver llei, ni vam assumir les competències de patrimoni cultural que havíem de tindre.

Ara, simplement, una modificació puntual de l'actualització d'uns articles puntualment modificats, això és el que provoca este esgarrada de vestidures. Però, vaja, esta modificació, com va ser ja la llei de patrimoni de 1998, que va ser innovadora i va apostar per noves empremtes patrimonials, doncs, bé, continua treballant d'eixa manera, perquè no volem ser una comunitat de segona i volem estar en el capdavant. Per això, aposta pel patrimoni de les noves tecnologies, per la seua conservació i perquè no es perga.

Com ja va apostar en la llei de 1998 pels béns immaterials, quan ningú hi creia, i jo recorde aquells debats, que mos dien que de què anàvem, què era això de béns immaterials, doncs, bé, hui, els béns immaterials estan reconeguts no a soles en la Comunitat Valenciana, no a soles en l'Estat espanyol, sinó a nivell mundial, gràcies a la Unesco, i eixa primera pedra la va posar la Comunitat Valenciana, eixa primera pedra.

I, bé, i ara continuem treballant i s'aprofita esta ampliació i esta modificació de la llei patrimonial cultural perquè esta definició de patrimoni immaterial arribe a la terminologia més àmplia. Hi ha el patrimoni etnològic, creacions coneiximents i pràctiques de la tradició valenciana, s'amplien a les tradicions del poble valencià en les seues manifestacions musicals, artístiques, gastronòmiques i d'oci, i en especial aquelles que han segut objecte de la tradició oral.

Conseller, la veritat és que en les intervencions pareix que a soles queda en evidència que importen dos municipis i que es modifica la llei per dos municipis: València, amb l'ampliació del Cabanyal; i Alacant, amb el palau de congressos. Quines mires tan estretes tenen alguns! Perquè si el Govern Valencià modificara una llei a soles per dos municipis, la veritat és que seria per a matar-mos.

Però jo crec que el subconscient és el que els delata, perquè ells sí que ho farien, el subconscient és el que els delata, perquè ells no governen per a tots, ells governen segons el color del municipi, segons siga el partit que governa, (veus) no governen per a municipis grans ni xicotets, a soles per a alguns governen, i això queda demostrat. Per desgràcia, crec que va a quedar demostrat fins i tot ara en el Govern de la nació, que governaran per a algunes autonomies (veus) i altres no, eixa serà la pena que tindrem.

Però, vaja, mosatros continuarem d'ací lluitant, perquè no és la nostra manera de ser, i com ha quedat en evidència estos anys, estos huit anys del Partit Popular en el govern, més estos quatre, que en faran dotze, queda en evidència que tots els governs del Partit Popular han governat per a tots els municipis, donava igual el color, demogràficament, donava igual, governaven per a tots, i eixa és la realitat, les mires estretes, clar, els subconscient, sense voler, els delata dia a dia.

Perquè mosatros volem que els nostres municipis, tots, tots els pobles, tots, des de Castelló. i no fins al Segura, mosatros continuem més avall, continuem fins a Oriola, fins a Pilar de la Horadada, que és l'últim poble de la comunitat, estiguen tots els pobles en el segle XXI, no es quede ningú endarrere, no n'hi hagen diferències entre uns i altres.

A mi em crida moltíssim l'atenció quan hui ens esgarrem les vestidures d'eixa llei de patrimoni cultural valencià que vam aprovar en el 1998, que dien el mateix, l'argumentació era el mateix: "vostés no volen conservar al patrimoni, vostés el que volen és carregar-se'l. " En efecte, hui, partits que estan hui compareixent ací, van votar en contra, perquè era una llei que no aprofitava per a res. Hui per hui, ara ens esgarrem les vestidures perquè cal modificar-la, i altres, que amb un poc de vergonya, la veritat, no es van atrevir a votar que no, perquè sabien que la llei era bona, i hui per hui saben que la llei és bona i la modificació també és bona, però fer demagògia és molt fàcil.

Perquè l'evidència està ahí, els distints governs del Partit Popular han demostrat el seu compromís amb la recuperació, amb la conservació i amb la divulgació del patrimoni cultural valencià. Això ho van fer, aprovant la llei de patrimoni cultural valencià.

La senyora vicepresidenta primera:

Senyora Nácher, vaja finalitzant, per favor.

La senyora Nácher Pérez:

­Gràcies­ . amb l'actualització, i bé, evidentment, queden ahí les quatre declaracions universals del nostre patrimoni.

Moltes gràcies. (Aplaudiments des d'un sector de la cambra)

La senyora vicepresidenta primera:

Moltes gràcies, senyora Nácher.

Té la paraula el senyor conseller, per a respondre als grups parlamentaris.

El senyor conseller de Cultura, Educació i Esport:

En definitiva, esto es única y llanamente lo que a ustedes les importa. Del resto de la ley todo es negociable. Del resto de la ley todo es susceptible de ser dialogado. Del resto de la ley en todo se puede entrar. Lo único que a ustedes les preocupa es la posibilidad de que la ley pueda ser aplicada en el futuro en un barrio de la ciudad de Valencia.

¿Les preocupa a ustedes el desarrollo de Ares del Maestre, el desarrollo de Catí, el de Culla? ¿Les preocupa? Por lo visto no. Por lo visto sólo les preocupa la posible aplicación de la ley a un barrio determinado de la ciudad de Valencia. No es un proyecto de ley nacido para una situación concreta. Hay una situación concreta que, por tener ustedes la razón, están dispuestos a oponerse incluso a un proyecto de ley.

Lo pequeño, lo pequeño lo intentan hacer grande. De lo particular hacen su interés general. No piensan en la cantidad de vecinos de toda la Comunidad Valenciana que pudieran beneficiarse. No piensan ni en los vecinos, que por vivir en un municipio declarado conjunto histórico no pueden tener un ambulatorio cerca, no pueden tener una escuela cerca o no pueden abrir un vial. No les importan los municipios que, hoy por hoy, no están siguiendo e instando la declaración de bien de interés cultural para no estar sujetos a una legislación demasiado conservadora en ese aspecto, no. Les importa que si pueden tener alguna posibilidad de obtener una victoria en los tribunales no se la arrumbe una ley que ustedes, y solo ustedes están diciendo que es una ley hecha para un barrio de la ciudad de Valencia. Se están volviendo demasiado capitalinos. Y es grave. Porque en ese barrio, cuando han llegado las elecciones municipales, ha ganado el Partido Popular.

Y digo que las contradicciones del Grupo Socialista no acaban en el presente. Yo traeré a estas Cortes, en cada debate que tenga oportunidad, cada solicitud de aplicación del artículo de la ley que presente un ayuntamiento gobernado por un alcalde socialista. No se puede venir aquí a hacer las acusaciones que se han hecho, y después que los alcaldes del propio partido reclamen que ese artículo se les aplique. Si el artículo es moralmente o políticamente inaceptable, lo es en las Cortes Valencianas y lo es en los ayuntamientos. Si el artículo es aceptado en los ayuntamientos, hay que hacerle otro tipo de oposición desde esta tribuna. No se puede incurrir en contradicciones tan flagrantes. Es verdaderamente chocante comparar los discursos de los consellers socialistas en esta tribuna hablando del teatro romano de Sagunto con el discurso que está haciendo el Partido Socialista hoy aquí. Y no quiero decir lo chocante que puede llegar a ser el primer día que un alcalde de un pequeño ayuntamiento socialista, no de un ayuntamiento de una gran ciudad, como Valencia, que, por lo visto, merece que dos grupos parlamentarios fijen su posición en esta cámara en función de los intereses, o de las sentencias o de las demandas que tienen presentadas ante los tribunales. No. Un pequeño ayuntamiento socialista venga a reclamar "por favor, necesito que se aplique ese artículo o no se aplique". Yo seré justo, porque debo serlo como conseller, pero vendré ante la tribuna de estas Cortes y lo contaré.

Yo no lo puedo todo. Sólo puedo defender aquello en lo que creo. Y eso es exactamente lo que estoy haciendo desde esta tribuna. No haciendo una ley para un caso concreto. Defendiendo exactamente un modelo de mantenimiento en los conjuntos históricos. Y otras muchas cosas, porque parece que no les importa. Un modelo de mantenimiento de los conjuntos históricos, una vía por la que creo, y lo digo con esa claridad, y lo digo con esa claridad, que los conjuntos históricos pueden seguir manteniendo vida al tiempo que pueden mantenerse y sobrevivir para el futuro. Si ustedes quieren, discutan eso. Superar esa discusión para ir a otros planteamientos, probablemente será traer la política de algún caso concreto a esta Cámara y no entrar de verdad en el contenido de la ley.

Muchas gracias. (Aplaudiments des d'un sector de la cambra)

(Ocupa la presidència el president, senyor Julio de España Moya)

El senyor president:

El senyor Cardona i Pla:

Senyor conseller.

Jo m'alegre d'este debat i de poder debatre amb vosté, perquè en les files del Partit Popular sembla haver una gravíssima desaparició de l'argumentació. I almenys vosté, encara que utilitzant demagògia a xorros ­també cal dir-ho­, però almenys vostè procura parlar del tema que hem vingut a parlar aquí. Perquè la desaparició de l'argumentació i només les referències a no sé sap quin tipus de. inclús fa una anàlisi psicològic sobre el que pensem. Però, bé, l'argumentació ha desaparegut de manera radical, i no només en este tema.

Bé, senyor conseller. Els qui van fer una llei per un cas particular, els qui han buscat modificar una llei quan van vore que la llei no els permetia fer determinades coses van ser vostès. Els qui es van moure per casos concrets, perquè es van donar compte que la gent es creia realment que el patrimoni era per a protegir-lo i no per a destruir-lo, van ser vostés. Vostés és que es van trobar en dos casos concrets que els impedia fer el que els donava la gana. Simplement eixa llei els tribunals han dit que era correctament aplicable, en principi s'ha d'esperar a vore, perquè ahí estan diversos béns d'interés cultural en perill. Són vostès, senyor conseller, els qui han utilitzat un cas particular. I jo no dubte, com ha dit algú, que vostés tenen més amplitud de mires. Estic segur que esta modificació de la llei no la volen aplicar només a dos casos. Estic seguríssim. Mire si n'estic segur, que jo vull oposar-me a esta modificació de la llei, perquè pense que vostès volen aplicar-la de manera generalitzada.

Vostè diu que un altre govern pot ser vulga instal·lar un mercat. Vostès no volen instal·lar un mercat, no. Clar, no volen instal·lar un mercat. Jo he vist el Pla de Cabanyal, senyor conseller. Volen instal·lar una avinguda, un muntó de finques, i després tot un conjunt de comerços: ferreteries, forns, carnisseries, que tenen el dret a instal·lar-se tal com vostès han fet el pla. Evidentment que no van a instal·lar un mercat. El que van a fer va a ser destrossar un bé d'interés cultural i posar allí lo que té una ciutat. Però no serà el mateix.

Aquí, senyor conseller, estem parlant de protecció del patrimoni. I eixa protecció del patrimoni de cap de manera hauria de suposar que les persones que viuen en els conjunts històrics tingueren de prompte un no accés als béns i als serveis que tota la gent tenim.

M'està dient vosté, que la llei que va a fer el Partit Popular, a vosté li impedix posar un centre de salut en un nucli històric? Vaja, quina poca habilitat van tindre a l'hora de fer eixa llei. Quina poca traça tenen a l'hora d'utilitzar les eines que té qualsevol poder executiu per a actuar. Quina negativa, que curt el pressupost que li apliquen ahí que no poden ni ficar una escola en un edifici protegit, quan resulta que això seria perfectament correcte.

Senyor conseller, nosaltres volem conservar els usos. Volem conservar precisament el que hi ha en eixos llocs. És precisament el que volem. I evidentment, el Pla del Cabanyal no ho aconseguix. És exactament el contrari. I el que fa el Pla del Benacantil és un palau de congressos, que ja li dic, entre un palau de congressos i a la millor una altra cosa, la diferència no el comprén. En esta llei jo no he vist que n'hi haja cap diferència. No diu quin edifici singular sí que és col·locable i uns altres no. I vosté me diu que estan totes les garanties. Senyor conseller, vosté les vorà però el que diu l'article en el que estem tractant, eh, el 39. 2,i, no fica cap tipus de garantia. Simplement diu que un projecte singular simplement pot passar per damunt de tot.

Mire. vosté ha parlat de una referència literària, de Rebecca i tal. Jo me referiria a 1984. A vegades vostés pareixen que tenen el doble pensar, el doble parlar, el doble llenguatge. Pareix que pensen una cosa i la contrària al mateix temps. Poden estar parlant d'una cosa mentre els seus actes van dirigits cap a l'altra. N'hi ha tot un procés que a vegades és difícil de comprendre, i que jo pense que suposa una certa violència cerebral. Jo crec que en el cas del Partit Popular ja li ha suposat la fusió total, i aleshores ja han arribat a només a la frase automàtica. Ja han arribat. Vosté encara no ha arribat a la fusió total, però si seguix aixina igual sí.

Aquesta llei, senyor conseller, com una piràmide, té una cambra sagrada, que és l'amagada; després n'hi ha passadissos, n'hi ha confusions, n'hi ha allò d'informàtic podríem discutir d'una manera més detinguda. Però me queden vint segons, senyor conseller, i jo totes les vegades que isc aquí no puc repetir tot el que he dit. Però tinga's per segur que jo estic defensant i mantenint tot el que vaig dir ahir, inconstitucional i possibles delictes contra el patrimoni. Tot això ho defense.

Senyor conseller, jo me faig responsable de totes les meues afirmacions des que he vingut en esta trona en l'anterior legislatura fins ara. I qualsevol cosa que estiga dient hui en dia es recolza en tot el que he dit anteriorment. Me faig responsable de tot. I perquè en este moment determinat no diga aquí el procés d'inconstitucionalitat no crega que ho he retirat, perquè ho seguisc mantenint i ho mantindré.

Per tant, senyor conseller, perquè hi haja diàleg, debat, perquè hi haja canvis, ha d'haver un intercanvi d'informacions i de punts de vista. I en eixe intercanvi d'informacions i de punts de vista.

El senyor president:

El senyor Cardona i Pla:

. ha d'haver cessions, etcètera, etcètera. Però vosté el que no pot fer mai és que una llei que vosté pretenga aprovar dir que una part de la població no va a aplicar-la. El mal d'esta llei, senyor conseller, és que no diu que l'han d'aplicar els bons, les persones que tenen el patrimoni totalment introduït en les seues actituds. No, no. El que diu esta llei és que qualsevol persona pot aplicar-la.

Ens dóna pànic, senyor conseller, perquè esta llei deixa a l'arbitrarietat de qualsevol persona la destrucció de qualsevol bé declarat del nostre patrimoni cultural. Això és el que diu aquesta llei, i això és el que s'ha d'impedir de qualsevol manera. Evidentment, utilitzant els mitjans legals que tenim al nostre abast, inclòs el recurs d'inconstitucionalitat.

Moltes gràcies.

El senyor president:

La senyora Escudero Pitarch:

Gràcies, senyor president.

Bo, doncs veig que li agrada el cine, que ha vist Rebecca unes quantes vegades. Però me dóna la impressió que a vosté la pel·lícula que més li agrada deu ser Los otros, perquè fantasmes en veu a tot arreu. Més que Rebecca, repasse Los otros, que deu ser la seua.

Mire, jo li voldria dir unes quantes coses. La primera és que no torne a parlar de Sagunt. Ja li vam dir en la primera intervenció que no canviàvem cromos. Que ací no n'hi havia canvi de cromos. Que vosté no gire la vista a les responsabilitats que té. No les eludisca. Aplique la llei. Faça el que haja de fer i no mos torne a parlar de Sagunt. Val?

Recordar-li també, senyor conseller, que abans. Clar, no torne a parlar, perquè és que cada vegada ja li dic que no li canvie el cromo. No li'l canviem. Bé, faça el que vulga, però no me canvie el cromo. I si ha de fer alguna cosa, faça-la. Aplique la llei, que deia ahir la senyora Nácher: "nosaltres som en la llei molt conseqüents". Doncs no sé jo què dir-li.

Recordar-li també que abans que vostés vingueren, ja se governava. I que és clar que ja n'hi havia conjunts històrics. Abans que vostés governaren. Abans que vosté vinguera de Madrid, ací n'hi havia conjunts històrics, al País Valencià, li ho assegure; en els pobles menuts i en els pobles grans. Estaven protegits. I no calia la modificació d'aquesta llei perquè vosté s'encabotara, i mos expressara públicament que és absolutament necessària la modificació per a la protecció. No és veritat, no és veritat.

I no m'afronte a mi dient-me que jo l'estic acusant a vosté que té coartades morals i legals. Això és el que vosté està fent. Li ho torne a repetir. Sense cap tipus de rubor. La modificació que vosté pretén li permet una coartada moral i legal i per això la vol aplicar. És clar, no l'anem a votar, ja ho sap també.

I per una altra banda, per això d'acceptar els reptes. "Señora Escudero, ¿aceptaría usted. ? " En què m'ho ha dit, en castellà o en valencià? , que no ho recorde. "¿Aceptaría el reto de la ley andaluza? " Bé, doncs sí. (Remors) Val? Sí. Li llig l'article de la ley andaluza. Vamos allà, article 37, este l'he de llegir en castellà, el traduiré: "La demolició dels edificis inclosos en conjunts històrics declarats bé d'interés cultural d'acord amb la llei de 1985, del 25 de juny, o inscrits en el catàleg general del patrimoni històric andalús, però que no ­el no, eh? ­ hagen sigut objecte de declaració o catalogació individual ni formen part de l'entorn d'altres béns immobles exigirà ­exigirà, senyor conseller­ així mateix l'informe favorable de la Conselleria de Cultura i Medi Ambient". (Remors)

Continuem? I el tercer, perquè també és important, el punt 3: "Als efectes d'aquesta llei no serà necessària la prèvia declaració de ruïna per a autoritzar la demolició dels edificis que faça referència l'apartat 1 d'este article, que no hagen sigut objecte de protecció pel planejament urbanístic". Me'l vol canviar? Vol canviar-lo el 39? Molt bé, doncs canvie'l. Canvie'l el 39, i mosatros a l'article andalús, que és clar que ens agrada doble, perquè com a Andalusia governem, i ho estem fent molt bé, evidentment esta llei mos servirà. Val?

Igual que mos servix la de 1985, que vosté diu que la nostra, esta modificació que vosté vol fer, d'alguna forma el que pretén és ajustar-se a la de 1985. Ahir també li ho vaig dir. Vosté no s'ajusta. Vosté se desajusta sistemàticament de la llei de 1985, perquè vosté desprotegix, no fa més protecció, vosté desprotegix. Ací podrà dir el que vulga, que és del que es tracta. Jo també. Però vosté no protegix en esta llei desprotegix. I utilitza eixe sistema de l'excepcionalitat per a la desprotecció, per una banda. I per una altra. a vore si ho tinc per ací. Ah, sí, li voldria fer un suggeriment.

Mire, i és respecte el patrimoni informàtic que ahir comentàvem off the record, jo crec que vostés per a solucionar, per a no modificar la llei en eixe aspecte. És un suggeriment, eh? , de la mateixa manera que no tots els llibres que s'editen a Espanya són patrimoni, ni tampoc tots els segells, el mateix que regula el dipòsit legal per als llibres o per als segells podria fer-ho vosté en la informàtica. En la qual cosa mos estalviaríem un dels motius pel qual vosté considera que és absolutament necessari modificar la llei.

Jo, és clar, en açò acabe, i molt agraïda per la seua intervenció i per l'acceptació de l'article 37 de la llei andalusa de patrimoni cultural.

Moltes gràcies. (Aplaudiments des d'un sector de la cambra)

El senyor president:

El senyor conseller de Cultura, Educació i Esport:

Nunca haré yo una broma o una insinuación sobre si alguien habla valenciano o castellano. Pero sí pediré que se aprenda a leer en castellano o en valenciano, porque lo que no se puede aquí es subir a leer un texto sin haber entendido lo que el texto dice. Ya sé que los textos jurídicos a veces son muy áridos, pero a los parlamentarios se les exige capacidad también para ser capaces de leer textos jurídicos en la tribuna.

Muchas gracias. (Aplaudiments des d'un sector de la cambra. Veus)

Compareixença del conseller d'Indústria, Comerç i Turisme, senyor Miguel Ignacion Peralta Viñes, per a explicar el desenvolupament de l'anomenat Ple Espairural, sol·licitada pel Grup Parlamentari Socialista (RE número 2. 512)

El senyor president:

Yo les ruego a ustedes que en las declaraciones que hagan, aunque no sean en micrófono, sotto voce, mantengan ustedes el respeto que nos merecemos todos entre nosotros. (Remors. Pausa)

El conseller d'Indústria, Comerç i Turisme:

El senyor president:

El senyor Colomer i Sánchez:

Gràcies, senyor president.

Senyories.

Senyor conseller, gràcies també per la seua amabilitat i pel seu temps.

L'objectiu d'aquesta compareixença se pot figurar que és provocar, en el sentit retòric de la paraula, un debat sobre el turisme rural. Un debat que com tantes coses que es fan a les Corts Valencianes, el que aspira o el que pretén és estimular un fet que ha tindre ben poquet de retòrica, que és l'actuació real i concreta del Govern Valencià en esta matèria.

És un tema que ens preocupa, que guarda una estreta i molt profunda relació amb la qualitat de vida de molta gent, en l'economia, en la societat de les zones rurals, de les zones d'interior, de les zones més oblidades, de les zones més castigades. Més castigades, especialment, en els últims huit anys, quasi nou anys.

El govern Zaplana i el final del govern d'Olivas va ser tota una exhibició d'insensibilitat i d'oblits en matèria de turisme rural. Els indicadors subjectius, segurament, són controvertits; vosté pot tindre una perspectiva i nosaltres una altra. Però els indicadors objectius són claríssims i inapel·lables. La llei que van fer, la Llei 3/1988, de turisme de la Comunitat Valenciana era un moment molt significat, molt important, decisiu, neuràlgic per tal de situar la voluntat, els objectius, l'estratègia d'este govern en un vessant fonamental per a regular qualsevol activitat econòmica, que és el vessant normatiu per tal de tindre i bolcar ahí la sensibilitat pel turisme rural. Ni una paraula.

El desenvolupament d'aquesta llei. , ja tenim una experiència acumulada per a saber el seu títol III que parla dels municipis turístics. , en este cas hauríem de mirar cap al municipalisme rural amb vocació, amb voluntat, amb esperança de pintar un poc en l'àmbit turístic, ja podem fer un primer balanç, senyor conseller.

Únicament de tots els convenis signats, de tots els diners, recursos dedicats al món rural, únicament un 4% ­96% al turisme clàssic, convencional, de sol i platja­, únicament un 4% adreçat al turisme rural.

Tampoc en les actuacions especials o específiques o singulars han segut massa significatives, les actuacions del Govern Valencià. El paradigma del que és enganyar sistemàticament el món rural és el que la Llei de pressupostos del 2004 continua consignant, des de fa sis o set anys, d'una manera consecutiva i d'una manera consecutivament frustrada, que és el mític ja balneari de Benassal, és el paradigma del que significa nominalment parlar, fins al vòmit ­si em permet l'expressió­ d'un mateix tema i no concretar i no rematar mai. Set anys consignant la mateixa actuació en territori rural, l'única. I l'única, lògicament que tampoc s'ha fet.

És veritat que hi ha una estadística favorable al turisme rural, perquè és veritat que hi ha una pulsió social, espontània, de recerca de nous productes, de productes alternatius. Però eixa pulsió social, que es tradueix en una ocupació cada vegada més significativa de les instal·lacions que hi han, encara deixa més en evidència la inactivitat del govern del Partit Popular en esta matèria. La incapacitat per saber interpretar la magnitud d'este fenomen que és el turisme rural. Si existira sensibilitat, més enllà de la que tenen en la versió més immobiliària i industrial del turisme costaner, les coses serien ben diferents, la Llei 3/1998 en parlaria de turisme rural, i hagueren desplegat un cert treball normatiu i reglamentari, un treball bàsicament inversor, per tal de recolzar este sector de l'economia valenciana.

Nosaltres, senyor conseller, i és el leitmotiv d'esta sol·licitud de compareixença, el que avui ens alegraria, ens donaríem per satisfets, és saber què és Espairural, si ho vàrem somiar quan vàrem escoltar aquesta afirmació, que no es va fer en seu parlamentària, no es va presentar a les Corts Valencianes, es va presentar en un hotel, en un exemple claríssim del que ha significat durant molts anys menysprear el pluralisme i menysprear les institucions democràtiques.

El van presentar, com avui també ha insinuat vosté, i he de reconéixer una certa humilitat i una certa discreció, no pas la discreció que no ha sabut exhibir el conseller que ja se n'ha anat i ha parlat abans, va ser presentada, aquesta actuació, com el gran paradigma, com el gran referent, com el gran revulsiu, com el gran punt d'inflexió en la història del turisme valencià. Una altra vegada, el comptador de la història es posava a zero i pràcticament saltàvem del paleolítica, abans de vostés, a la civilització popular que activava la història, ja en majúscules.

Nosaltres volem saber si este govern es sent hereu d'eixe pla, si se'l creu, si el nou equip de l'Agència Valenciana del Turisme, i vosté com a conseller, li dóna crèdit a eixe pla que va ser presentat en les acaballes de l'etapa Zaplana. Hi ha símptomes que ens fan pensar que no.

El 2003, el pressupost 2003 no fixa un euro per a esta qüestió, i era ja un pressupost en sincronia temporal amb el moment de la presentació, hi havia temps per a manifestar amb fets concrets la bona voluntat. Però, sobretot, el pressupost 2004 ja els vincula a vostés, i no hi ha ni una paraula, ni un euro, ni un número, en esta matèria: tot fa pensar que el pressupost 2004 és el rèquiem d'este anomenat Espairural.

Vosté ha parlat de la comercialització, dels productes, de l'oferta, de la imatge de la nostra comunitat i especialment de l'Espairural. La fira per excel·lència dels operadors turístics i dels actors turístics, com vosté sap perfectament, és Fitur: Fitur 2003, no hi va haver cap referència; Fitur 2004, ni una referència de l'Espairural en Fitur 2004, ni en altres fires que s'han anat fent. I és el moment indefugible, indelegable ja, per tal d'explicar-li al món i als mercats nacionals i internacionals, què som la Comunitat Valenciana, què oferim i què volem ser.

Allò típic en Fitur, la gent que fa anys que coneguem aquesta trobada internacional, allò típic és magnificar, és elevar a la categoria de realitat el que són mons futuribles, per l'art de la xequera, del màrqueting i de la propaganda. Però ni tan sols en esta qüestió, no hi ha hagut rastre de l'Espairural, si era la gran opció que feia este govern en esta matèria.

I tenim dret a saber, senyor conseller, si este govern creu en el tema: si hi creu, com ho demostra? ; i, si no, ho han de dir! Jo crec que la sinceritat, a més, recentment ho tenim cada dia més clar, cotitza molt alt, la sinceritat, en la borsa política i en la borsa electoral, i ho hauríem de tindre clar.

Sobretot en un tema que connecta amb la sensibilitat, amb les expectatives i amb les esperances de moltíssima gent. I quin tipus de gent, senyor conseller? : xicotets empresaris, negocis familiars, microempreses, cooperatives, autònoms, d'una part molt important de la nostra societat i del territori valencià.

Hem repassat, abans de vindre avui a complir amb la compareixença, hem explorat tots els debats que han fet tots els consellers, totes les conselleries, perquè, si fóra un pla, un pla de turisme rural, la prova de foc és la perspectiva transversal, horitzontal, que en cada conselleria, que en cada pressupost sectorial hi haguera plantada la bandera del turisme rural, hi haguera plantada la bandera, en este cas, de l'Espairural. I ni està, ni se l'espera, senyor conseller.

Jo tinc una idea aproximada del que ha passat. Este govern no té pols polític, no té iniciativa política, segurament no té una perra, per dir-ho en termes col·loquials, probablement els anteriors se les gastaren totes, no en aquestes qüestions, no en turisme rural, no en cohesió territorial, no en eficàcia: ho aparentaven, en això eren absolutament magistrals, com, per exemple, és el tema d'aquesta ­supose­ herència enverinada per a vosté que l'Espairural.

El problema és descobrir que vostés puguen no tindre tampoc sensibilitat per la qüestió de la cohesió social i territorial. I aquí, els recursos, en l'àmbit del turisme rural i del compromís que ha de tindre l'administració pública en totes estes comarques i municipis, no els espera una multinacional de l'oci, la Paramount o altres, aquí, els recursos, no els espera una cadena hotelera que ja és gran, que és vol implantar en ciutats, per exemple, com Benidorm, en la passada legislatura, amb l'alé i amb l'impuls de centenars de milions de l'administració pública. Aquí, els recursos, no els espera Julio Iglesias, ni els espera un paradís fiscal, aquí, els recursos, senyor conseller, els esperen els municipis, les comarques, les iniciatives humils, i mentres altres, mentres estan esperant estes iniciatives humils els seus recursos, altres encara estan acabant una pesadíssima digestió d'una política d'excessos que ha engordit els de sempre.

Gràcies. (Aplaudiments des d'un sector de la cambra)

El senyor president:

Tiene la palabra la senyora Dolors Pérez, en representación del Grupo Entesa.

La senyora Pérez i Martí:

Gràcies, senyor president.

Senyor conseller, per començar a parlar del turisme i per començar a parlar d'una part positiva en el que creguem de turisme, estic d'acord que el turisme, actualment, és la font d'ingressos més important que té el País Valencià; estic totalment en desacord de la forma en què s'apliquen les polítiques turístiques al País Valencià, perquè entenc que aquest govern, senyor conseller, l'única política turística que entén és la política del ciment.

I, efectivament, vosté ho ha dit en l'inici de la seua intervenció: el turisme que se vol al País Valencià és el turisme de sol i platja, i això significa la destrucció cada vegada més creixent de la nostra costa.

Però basem-nos en el turisme rural. A mi me crida molt l'atenció parlar d'un pla estratègic, Pla Espairural, el qual no trobe per cap part. En crida molt l'atenció que no s'haja publicitat, i me sap mal també repetir-me, però m'he de repetir, senyor Colomer, em sap també molt estrany que Espairural no haja tingut una cobertura clara en Fitur.

Veig raríssim que vosté, a l'exposar el Pla Espairural, simplement parle que es un pla estratègic en el qual entren molts factors, entra des de. , la gastronomia no l'ha dita, però supose que també, perquè és una part cultural important. , entra la gastronomia, entren diferents conselleries. , i, automàticament, jo, en el cap, el que tinc és: entra la Conselleria d'Obres Públiques, entra la conselleria de la vivenda. Entra la Conselleria de Cultura?

Per això vostés han de fer acords entre conselleries, i, lògicament, ha de tindre una dotació pressupostària. Ni n'hi ha hagut ninguna dotació pressupostària que s'haja realitzat per als pressupostos del 2004, i dubte que a hores d'ara es puga fer un pla clarament visible i acceptable per esta societat que puga desenvolupar-se en el 2005, ho veig difícil, senyor conseller.

A mi em sembla que açò és, doncs, una ratlla de fum, que alguna cosa s'havia de fer en referència a turisme, que ací a les Corts Valencianes havem parlat moltíssim del que significa el turisme rural, i que no s'ha tingut la suficient capacitat de pensar que el turisme rural era tan positiu com el turisme de costa; tan positiu, sobretot, perquè el turisme rural té a vore bastant amb el que el conseller, abans que vosté, ací ha exposat: té molt a vore amb la cultura, amb el descans, però també amb la cultura.

I, sobretot, el turisme rural ens fa falta per una cosa: perquè mitjançant el turisme rural ajudem a no despoblar les zones rurals, cada vegada més despoblades, amb perill de desaparició. I, per això, el turisme rural ha de ser de moltes maneres.

Jo, ací, ja li vaig fer una exposició de com creia jo que era el turisme rural, que a vosté li va paréixer perfecte, però això no significa el Pla Espairural. El Pla Espairural és que no existix, senyor Peralta, i quan una cosa no existix, no deuria publicitar-se d'eixa forma. Per què? Perquè conforme vosté estava explicant açò, en el futur, el que podria ser, o als acords als quals vosté podria aplegar, a mi m'ha vingut al cap el Leader+, que ni més ni menys és açò, el que vosté ve ací a relatar sobre el Pla Espairural. I per què? , doncs, perquè el Leader+ arreplega les necessitats econòmiques de les zones rurals, la seua protecció i el seu manteniment. Una altra cosa és que les coses s'hagen fet tan mal que no vinguen els diners d'Europa per a poder explotar tots els projectes del Leader+. Però això serà qüestió d'un altre debat. Però açò, el que vosté ha exposat és, justetament, els projectes del Leader+.

Jo. , deixe de veritat que m'apene davant d'una cosa que per a mi és inexistent, que no la puc entendre, que a mi me sembla que hi deurien haver línies, ni problemàtiques, ni estratègiques, que ja n'hi han, sinó línies reals d'actuació amb un pressupost en la mà, i, aleshores, parlar d'eixes coses.

I també m'agradaria que se poguera fer des de la Conselleria algun tipus de convenció que arreplegara tota la problemàtica rural i que se poguera parlar sobre eixa situació, des de la situació econòmica, la cultural, la vida social i, lògicament, també la vida turística, perquè el turisme té bastant a vore.

Per tant, senyor conseller, a mi m'agradaria que vosté me diguera on apareix el Pla Espairural, concretament, a on apareix, on tenim la documentació, per vore. Sobretot, per no allargar, perquè explicar un pla que ja està fet, això deu ser llarguíssim, per no cansar a ningú, a on està situat? , quina dotació pressupostària preveu vosté que ha de tindre en el que queda d'any? , perquè també és dotació pressupostària el que significa una campanya publicitària per a poder-lo desenrotllar, quina, per tant, en dotació pressupostària, és la que pensa aplicar? , i, concretament, quants projectes té en estos moments en la mà perquè eixa Pla Espairural siga visible per a la societat? , quins projectes i en quant de temps? , i me dóna el mateix que en siga un, si és un, ja serà suficient, però, quins projectes n'hi han? , amb quins sectors econòmics de la societat valenciana s'ha reunit aquesta conselleria per a aplegar a acords.

Tot el que siga en contra d'estes preguntes.

El senyor president:

La senyora Pérez i Martí:

­Acabe, senyor president­ . entendré que, conforme he dit en un principi, aquest pla és totalment inexistent i és una ratlla de fum.

El senyor president:

El senyor conseller d'Indústria, Comerç i Turisme:

Miren, yo lamento profundamente que en muchas ocasiones se menosprecie el turismo de sol y playa desde esta tribuna. No es la primera vez que pasa. Se vuelve a decir que el turismo de la Comunidad Valenciana se basa en el sol y playa y en el ladrillo. Y, bueno, al final mi pregunta y mi consejo son que se les pregunte a los trabajadores y empresarios que encuentran su trabajo y que encuentran su medio de realizar negocios en el turismo tradicional de la Comunidad Valenciana. Tan importante es el turismo tradicional como el impulso que se le quiere dar al turismo rural en el conjunto de la comunidad.

El senyor presidente:

El senyor Colomer i Sánchez:

Gràcies, senyor president.

Senyories.

D'entrada, simplement consignar que no havia vist mai que el Grup Parlamentari Popular declinara la possibilitat d'intervindre en este debat, no sé si és manca de sensibilitat, abandonisme. No vull interpretar la qüestió. Simplement consignar el fet.

Senyor conseller, jo crec que ha fet una intervenció que m'ha sonat, i em permetrà que li ho diga, antiga. És el que els documents i la literatura institucional, per dir-ho així, els llocs comuns de tots els documents públics de fa molts anys, de tot el nostre autogovern, fa més de 20 anys estaven senyalant. El tema que el sol i platja és el vector fonamental del desenvolupament turístic i que hi ha una sector incipient, balbucejant, que està començat a sorgir en l'horitzó. Això ja és antic. Això és molt antic. Ara toca fer altres tipus de coses. Entre altres, la de pressupostar com cal els diners necessaris per a fer que siga creïble el discurs del turisme en l'interior.

I em permetrà que li diga que m'ha sonat en algun compàs de la seua intervenció, m'ha sonat, fins i tot, ranci i caspós, no tant per vosté, que el faig molt més intel·ligent que tot això, sinó per qui l'ha pogut assessorar en este moment donat, quan ha dit que li pregunten als empresaris, constructors ­ha fet una proclamació del "valor del ladrillo", ho ha dit literalment­, que li pregunten què pensen si l'oposició està satanitzant el sol i la platja. No. I menys la persona que té l'honor de debatre amb vosté. Menys un servidor, satanitzar el sol i platja. Entre altres coses, al sol i platja li dec tota la meua vida.

Per tant, jo no sé què tenia en el seu conscient: "Que es pregunte als treballadors". A qui? Al romanés que està explotat i esclavitzat construint per a u que li malpaga i malviu, per a continuar amb la locomotora immobiliària triturant el territori? Eixa és ­diguem­ la font d'informació que dictamina per on ha d'anar el turisme de futur?

Jo crec que és imprescindible tindre un pla, tindre estratègia, una estratègia concertada, consensuada, dialogada amb els interlocutors del turisme rural. Jo li preguntaria, i li demane sinceritat, amb quants alcaldes del món rural s'ha reunit, amb quants patronats de turisme, amb quants xicotets empresaris per tal de consensuar el famós Espai Rural. Jo crec que hi ha inclús urgència en fer-lo abans que el mercat s'anticipe, improvise i continue reproduint el model que a vostés tant els agrada del litoral que ha destrossat i amenaça continuar destrossant tants i tants quilòmetres quadrats del nostre litoral.

Cal invertir en l'interior perquè, a més, és un deure de gratitud en relació a les ciutats i els pobles de l'interior. Gràcies ­entre cometes allò de gràcies­ als desequilibris i a les zones deprimides som encara Objectiu 1. El més decent, el més digne, el més just que es pot fer és retornar eixa possibilitat, eixa palanca d'obtindre fons europeus que ens ha donat el nostre interior i no les àrees metropolitanes més industrialitzades, és just que retorne en forma, entre altres coses, de plans però reals i no fantasmes com l'Espairural.

Allò ben trist, senyor conseller, és que l'única inquietud en l'etapa zaplanista i en l'etapa malauradament que duem, l'única inquietud que s'ha vist en el món rural, en l'interior, és quan les companyes elèctriques han assenyalat les coordenades geogràfiques de l'interior com a espai de negoci en el tema del mapa eòlic. Cal una altra mirada, una altra generositat, una altra sensibilitat, com al litoral, menys instint depredador. Que perillós és el trípode: sol, platja i taulell, que vosté l'ha pontificat ací, ni més ni menys que en la trona de les Corts! Em pensava que serien un poquet més discrets i prudents en esta qüestió.

Senyor conseller, per anar acabant, jo crec que tot és molt més senzill. Un govern, l'anterior, i li demane que vosté diga si se sent hereu, deutor de tot allò que van anunciar des de l'estil maquillador de tantes i tantes coses, un govern proclama el Pla anomenat Espairural, que s'evapora de tota la documentació i de tots els pressupostos que han vingut després. Ni en el 2003 mateix apareix! Ni en el 2004, que hi ha responsabilitat seua, apareix! Ni en les campanyes nacionals i internacionals apareix! Ni en les conselleries apareix com a teòric pla transversal que hauria d'estar a tot arreu! Ni en les compareixences de tots els consellers a principi de legislatura, allà per al setembre de 2003, que és quan u presenta el seu programa de govern, les seues credencials, com es va a significar, apareix paraula alguna relacionada amb l'Espairural.

Jo crec que l'Espairural, per no mitificar-lo més del que es mereix, perquè no es mereix gran cosa, perquè no existeix, senyor conseller, l'Espairural tampoc haguera salvat el món. El meu no és un discurs des de la ingenuïtat, entre altres coses perquè no el coneixem i tampoc podem donar-li el marchamo, i una puntuació alta, com poguera semblar, perquè no el coneixem. No tant estem lamentant la pèrdua. El que ens preocupa, el tema clau de la compareixença d'avui és que no triomfe la impunitat d'un estil de fer política, d'un estil de ser govern. No val l'explosió volcànica, la gasosa, presentar com feia Zaplana.

El senyor president:

El senyor Colomer i Sánchez:

. a colps de xequera, grans operacions de màrqueting. No es pot frivolitzar en el discurs de la solidaritat entre territoris i del desenvolupament rural. No es pot jugar amb la gent i els territoris.

Acabe dient que alguns van traure pit en eixe moment i altres han de donar la cara, com ara vosté, senyor conseller. Si no es posa les piles, si no es desmarca de la política de fum, corre el risc que eixa cara esdevinga en una cosa més dura del que és normal. (Aplaudiments des d'un sector de la cambra)

El senyor president:

La senyora Pérez i Martí:

Gràcies, senyor president.

Senyor conseller, m'ha sorprés vosté, m'ha sorprés moltíssim perquè, a més a més, ha fet acusacions que alguna que altra consellera no les practica, en este cas jo. Diu: "Van vostés en contra del turisme de la costa, del turisme de sol i platja". No és que anem en contra d'eixe turisme, sinó de la forma que s'utilitza el turisme per a destruir la costa, que és totalment diferent.

El turista, quan ve, o les famílies que venen a passar solament quinze dies, un mes, no passen més, volen tindre una costa no solament de construcció, sinó d'espai, de tranquil·litat; volen tindre zones d'oci, separades d'on estan ubicats; volen tindre seguretat en l'electricitat, volen tindre llum i no que sempre tenim problemes; volen que les aigües siguen acceptables, vosté sap que tenim problemes; volem, a més, que les clavegueres no facen olor, no estiguen embussades. No tenim bons sistemes de depuracions d'aigua. Però, construir sí. I això és el que no és correcte.

Jo crec que en el fons estem d'acord, l'única cosa és que no ha hagut capacitat per a fer-ho d'una altra forma. Espere que a partir d'ara sí, simplement.

Mire, vosté, quan hem parlat del Pla Espairural, en la seua primera intervenció, senyor Peralta, deia: "El Pla Espairural és el marc estratègic de turisme rural respectuós amb el medi ambient, amb increment de la qualitat de vida dels habitants de les diferents zones rurals". Això no ho ha dit concretament aixina, però es referia a això.

Bo, on es va a aplicar? Quines zones rurals es consideren que són aptes per a desenvolupar el turisme rural? Perquè, clar, quan parlem de zones rurals vosté no ha contestat a les preguntes que jo li he fet, i ens trobem que en els comarques del nord, la zona de Castelló, tenim moltes comarques rurals, però que estan plenes de granges de bestiar. Per tant, ahí és difícil aplicar un turisme rural d'acord principalment amb constructores per a la creació d'apartaments, d'algun hotel. ­i dic això perquè vosté també ha parlat dels hotels i de la necessitat­ o d'un camp de golf o de no sé quantes coses més. Difícil. Però, i si parlem del Massís d'en Carròs? Com a mínim, a la meu pregunta, haver-me contestat alguna cosa sobre alguna zona, perquè el Massís d'en Carròs és preciós. I desenvolupar allí el turisme rural no significa destruir el Massís d'en Carròs. D'acord?

Però, després m'ha fet molta gràcia quan vosté ha fet una acusació que se li torna en contra de vosté. Les paraules s'han de mesurar de vegades, encara que tots en fem alguna. Vosté diu: "Això que volen vostés que el turisme de sol i platja és la política de la rajola ­jo li he dit ciment, però, bo, equival també al mateix­, això li ho diuen vostés a les empreses que han invertit, o siga, a les constructores, els hotels, els restaurants, i als treballadors que allí hi ha". Treballadors en precari, senyor conseller, treballadors en precari. No (inintel·ligible) treballadors en precari. Perquè no es té ni la delicadesa que a un treball digne, la majoria dels casos de 14 hores seguides, es pague honestament el que haja treballat un treballador d'estos. Ens aprofitem dels immigrants que venen a este país, ens aprofitem de les dones que, a més, la majoria d'elles estan il·legalitzades en treballs en les cases de les platges, ens aprofitem d'aquell estudiant que necessita treballar i bé se'n va a l'obra o bé se'n va a un restaurant malpagat i vivint malament tot un estiu. I eixa gent és la nostra, la valenciana, la que realitza eixes funcions, senyor Conseller!

Per tant, no, no. Això no és així i la societat sap que com a mínim esta part de l'oposició no pensa el que vosté ha dit. Tant de bo tot fóra així però, a més, amb dignitat! Però, és indigne el que es dóna i el que s'ofereix. I quan de treball hi haurà que tothom s'agarra al primer que ve!

I, després, per acabar, senyor conseller, vosté ha parlat molt dels hotels i de les construccions. Jo amb consciència li demane: que vosté el que acaba d'exposar ací li ho expose a Hosbec, Hosbec que és la plataforma hotelera que en estos moments s'oposa a la construcció de més hotels i d'apartaments per la competitivitat il·legal que existeix. A mi em sembla, senyor conseller, que això vosté s'ho havia d'haver fet mirar. I s'ho mira ara després. Una competència deslleial que ens portaria pa per a hui, però fam per a demà, perquè el primer que s'ha de pensar en el turisme és que volem un turisme de 365 dies a l'any.

El senyor president:

La senyora Pérez i Martí:

I això no ho tenim. És de mes i mig i no tots els anys la mateixa quantitat.

Gràcies, senyor president.

El senyor president:

Tiene la palabra el señor don Ricardo Martínez. (Remors) Por favor, tengan calma. (S'interromp la gravació)

Fije posición, señor Ricardo Martínez. (Remors. S'interromp la gravació)

El senyor Moreno Carrasco:

El senyor president:

Vamos a ver. Si esta presidencia ha cometido el lapsus de obviar la intervención de don Ricardo Martínez en su primer turno, a pesar de estar avisada, dígame usted qué diferencia existe, sea el turno de exposición, sea el turno de réplica, antes de intervenir el señor conseller, que el señor don Ricardo Martínez exponga sus tesis como grupo político. El Reglamento no dice específicamente nada de eso, no diferencia lo que es el turno de exposición primero de la réplica posterior. Son ganas de enredar. (Protestes) Perdón, me he expresado mal, de discutir. (S'interromp la gravació)

El senyor Martínez Rodríguez:

Y como detalle recordaremos algunas acciones que han emprendido los gobiernos del Partido Popular en este sentido. Solo en Castellón, y es la realidad que mejor conozco por ser mi provincia, nos encontramos con una autovía que une Valencia con Segorbe, Altura, Jérica, Viver, Barracas, hasta el límite con la provincia de Teruel. Toda ella o está en funcionamiento o en obras o en licitación. La autovía de la Plana, que unirá las zonas de interior de Castellón, como Betxí, Borriol, la Pobla de Tornesa, a un paso de Villafamés ­con un excelente museo de arte contemporáneo, por cierto­, la Vall d'Alba, y que llegará en su fase final hasta la Jana, en el límite con la provincia de Tarragona, creando así un corredor rápido en los municipios del interior y haciendo posible que en menos de una hora y media podamos desplazarnos desde el centro de Valencia, por ejemplo, a cualquiera de los municipios citados. Y, además, no sobrepasar los límites de velocidad establecidos.

Las mejoras en la ruta hacia Morella, y a pesar de las dificultades que todavía existen y que quedan acciones por acometer, algunas ya incluso licitadas y que mejorarán en parte el trazado y en tiempo que nos aproxime a la capital de Els Ports y que, además, nos comunicará con la zona de Aragón con esta misma vía. El nuevo aeropuerto de Castellón, en Villanueva de Alcolea, que estará comunicado por autovía con la capital de la provincia y que también conectará con la ya citada autovía de la Jana.

En otro orden de cosas, pero también hablando de la acción del Gobierno Valenciano en beneficio de las zonas de interior y en aras a su promoción, la potenciación de las iniciativas de carácter cultural, aunando la rehabilitación de nuestro patrimonio histórico, artístico y cultural con fundaciones, como La Llum de les Imatges o las etapas ya culminadas con éxito en Orihuela, Segorbe o la que se está preparando en San Mateo, que atraen a miles de visitantes, dinamizando de esta forma el turismo de interior, promocionándolo y prestigiándolo entre los mercados nacionales e incluso internacionales. Combinado todo esto con un desarrollo sostenible, ya que, como usted bien ha dicho, la calidad del producto que se presente al visitante ha de estar muy ligada al estado de conservación del entorno, por lo que es necesaria la sostenibilidad medioambiental, económica y cultural y social del lugar que se visite.

El senyor president:

El senyor Martínez Rodríguez:

El senyor president:

El senyor Martínez Rodríguez:

Muchas gracias. (Aplaudiments des d'un sector de la cambra)

El senyor president:

El senyor Colomer i Sánchez:

Senyor president, serà una intervenció a la millor poc convencional o poc esperable, per dir-lo amb esta paraula. Esta intervenció no tocava, no tocava i el senyor Antonio Moreno, donat que ha tornat a fer una exhibició de coneixement del Reglament, la veritat és que front.

El senyor president:

El senyor Colomer i Sánchez:

. front al que hem viscut no tocava. I tampoc tocaven algunes al·lusions a alguns grups perquè, fins al que m'arriba a mi la comprensió del Reglament, en una compareixença l'estructura de la qual és amb el conseller, el debat és amb el conseller i no amb els grups i amb altres al·lusions.

El senyor president:

El senyor Colomer i Sánchez:

Senyor conseller, jo el respecte molt. En tot cas faré el que vosté me diga o el que vosté vullga, perquè per això mana. Però no espere rèplica, senyor conseller, no espere rèplica, perquè no col·laboraré amb esta tropelía reglamentària que hem viscut.

Gràcies. (Aplaudiments des d'un sector de la cambra)

El senyor president:

El senyor conseller d'Indústria, Comerç i Turisme:

Muchísimas gracias. (Aplaudiments des d'un sector de la cambra)

El senyor president:

S'alça la sessió.

(S'alça la sessió a les 13 hores i 58 minuts)

