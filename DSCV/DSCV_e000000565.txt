Ple de les Corts Valencianes realitzat el dia 27 de juny de 2007. Comença la sessió a les 12 hores i 8 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 3.

Jurament o promesa del president de La Generalitat

La senyora presidenta:

S'obri la sessió.

La senyora presidenta:

De acuerdo con los artículos 138 al 141 del Reglamento de Les Corts, en la sesión realizada el día 25 de junio de 2007, fue elegido presidente de La Generalitat, el ilustre diputado señor Francisco Camps Ortiz.

Diari Oficial de la Comunitat Valenciana

honorable senyor

De acuerdo con el artículo 138 del Reglamento de Les Corts, corresponde realizar en la sesión de hoy el juramento o promesa del presidente de La Generalitat y también la proposición dirigida a Les Corts.

molt honorable senyor

El senyor Camps Ortiz:

Jo, Francisco Camps Ortiz, jure que aitant com tindré el càrrec de president de La Generalitat acataré la Constitució espanyola i l'Estatut d'autonomia sense engany i guardaré fidelitat a La Generalitat.

(Aplaudiments)

Proposició del president de La Generalitat a les Corts Valencianes

La senyora presidenta:

Punto segundo del orden del día: proposición del presidente de La Generalitat a Les Corts.

molt honorable senyor

El senyor president de La Generalitat:

Senyora presidenta.

Senyor ministre.

Senyories.

Emoció i devoció són les paraules que millor definixen per a mi este moment. Emoció per l'afecte i el suport que he rebut dels meus conciutadans en les passades eleccions, després de quatre anys al capdavant de la Generalitat valenciana. Devoció per la nostra terra, les nostres tradicions, la nostra cultura, la nostra història, les nostres possibilitats.

Ser president de La Generalitat és la més enorme responsabilitat que a un valencià enamorat de la seua gent li puga correspondre exercir. Sí, enamorat de com som, de com sentim, com volem, com treballem, com celebrem les nostres festes, com entenem la nostra forma de ser espanyols.

Espanya té a la Comunitat Valenciana el millor exemple de lleialtat i prosperitat que puga donar-se. Sempre hem posat la nostra riquesa a disposició de la resta dels nostres compatriotes, la nostra riquesa econòmica, cultural i social.

Per això, hui que avancem amb peu ferm cap a les regions més pròsperes d'Europa, té Espanya en mosatros un dels espais dinàmics més potents sobre els quals sustentar la modernitat i el creiximent futurs. Per això, és necessari que s'atenguen les justes demandes d'aigua, finançament i inversions, perquè, a més, són necessàries per al futur de tots.

Hui som cinc milions de ciutadans. Una de les quatre comunitats autònomes on viu la mitat de la població espanyola. I este pes específic -perquè ho és de les persones-, ha de comptar -comptarà- en la nostra acció de govern i en la nostra presència.

Alacant, Castelló i València, les tres províncies de forma homogènia han creixcut en ocupació i oportunitats. A les tres províncies devem per igual el treball i l'anhel del govern que presidiré, de la mateixa manera que ha sigut la constant al llarg d'esta passada legislatura. Tres províncies dinàmiques, obertes, innovadores, cultes, amables, plenes de ciutats i pobles lluminosos, industriosos, atractius, que en la seua suma mantenen ferma tota la major expectativa per al nostre futur.

He tingut l'honor de recórrer totes les comarques de la nostra comunitat. De totes elles, em quede amb tot. Adore els municipis de l'interior, els seus paratges, els seus costums. Admire les ciutats intermèdies, combinació perfecta de progrés i arrelament. Disfrute en els municipis del nostre litoral, vitalistes i cosmopolites. M'enorgullisc de les nostres grans ciutats, compendi d'urbs modernes, europees i obertes. Una gran comunitat, un gran poble. Per a mi, el millor.

Per això donaré el millor de mi mateix. Per això exigiré a tots els que treballen amb mi que donen el millor de si mateixos. Donar-ho tot, sense límit, sense excuses.

La Comunitat Valenciana té un nou estatut. En realitat té el seu estatut, el que sempre havíem volgut i anhelàvem. Vullc, des d'ací, agrair als que van treballar per la recuperació del nostre autogovern, als que ho van desenrotllar en primera instància, als que en estes Corts van consensuar les nostres primeres lleis. Les primeres, 300 anys després de l'abolició per decret dels nostres Furs. El que un decret va abolir, ho va portar amb més força la llibertat, la democràcia i la nostra Constitució. Antics Furs, moderna Constitució, ambiciós Estatut que desenrotllarem amb acord d'estes Corts fins a les seues últimes conseqüències.

Sóc valencià, amb arrels paternes a Poble Nou. Això és el que vullc que siguem: un antic poble, però sempre un poble nou. Nou en persones, cada dia en som més. Han vingut famílies senceres amb la il·lusió d'un futur millor a la nostra terra i ja són valencians, i volen ser-ho per a sempre, perquè el que s'assenta ací fa arrels sòlides, fructíferes. Nou en idees necessàries per a progressar, créixer, guanyar al temps. Nou en reptes i ambicions. Un poble nou que mira orgullós el seu passat i, confiat el seu futur. Els pobles orgullosos del seu passat i confiats en el seu futur, viatgen per la història amb força, amb vigor.

A esta cambra, a les Corts, al nostre parlament autonòmic, li demane que resolguem les nostres diferències ací, entre mosatros que podem. Jo els oferisc diàleg i acords possibles. El consens és proximitat, la proximitat és la força, la força és la resolució. La política està feta per a resoldre i resoldre significa avançar.

Parlarem de les persones, i així del benestar, de les oportunitats, de l'ocupació, de la sanitat, de l'educació i de la vivenda. Parlarem del nostre medi ambient, del desenrotllament sostenible, dels recursos naturals, de les energies renovables, en definitiva, del nostre territori i del nostre futur.

Parlarem de les nostres infraestructures i de la nostra projecció al món, i de la investigació, i de la innovació, de l'agricultura, de la indústria, del turisme, tot això, com a base de la nostra prosperitat.

Parlarem del nostre pes polític a Espanya i a Europa, fonamentals per a continuar demanant l'aigua que ens correspon, el finançament d'acord amb la nostra població i les exigències perquè les decisions de la Unió ens siguen favorables.

Estic completament convençut que podem arribar a acords, perquè l'èxit de la plena ocupació, arribar a les regions més pròsperes d'Europa o aconseguir que cada ciutadà veja atesa la seua necessitat, la seua il·lusió o la seua demanda siga un èxit compartit, siga l'èxit de tots.

Ací estem els diputats elegits en les passades eleccions autonòmiques, junt amb representants de la societat valenciana i espanyola, en esta presa de possessió, d'una manera o d'una altra, tots ens estem comprometent amb el futur de la nostra terra.

És més, estic convençut que tots volem el millor. Si tots volem el millor treballarem junts, val la pena. Jo, junt amb el jurament que acabe de formalitzar, també em compromet amb tots, a fer possible que tots aportem per l'interés general, pel bé comú.

He donat al llarg d'estos anys tot. Donaré al llarg dels pròxims anys tot. I ho faré com estos anys, amb lleialtat a la Comunitat Valenciana i a Espanya, al nostre Estatut i a la nostra Constitució, al rei i, sobretot, amb lleialtat al poble, al poble de què forme part.

Moltes gràcies.

(Aplaudiments)

La senyora presidenta:

És closa la sessió.

(La senyora presidenta colpeja amb la maceta)

(S'alça la sessió a les 12 hores i 23 minuts)

