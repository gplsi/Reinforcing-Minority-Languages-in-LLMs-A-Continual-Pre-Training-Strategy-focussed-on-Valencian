Ple de les Corts Valencianes celebrat el dia 28 de juliol de 1995. Comença la reunió a les 11 hores i 39 minuts, sota la presidència de la Molt Excel·lent Senyora Marcela Miró Pérez. Sessió plenària número 5.

Elecció dels membres del Consell d'Administració de la Radiotelevisió Valenciana.

La senyora presidenta:

Senyories, s'obri la sessió.

Punt únic de l'ordre del dia: elecció de membres del Consell d'Administració de Radiotelevisió Valenciana, d'acord en el procediment de l'article 169 del Reglament de les Corts Valencianes.

Lectura per la senyora secretària primera dels candidats presentats. Senyora secretària.

La senyora secretària primera:

Grupo Parlamentario Esquerra Unida del País Valencià: Glòria Marcos i Martí.

La senyora presidenta:

Senyories, la votació serà nominal. Cada diputat i diputada podrà escriure en la papereta, com a màxim, tants noms com nombre de llocs a cobrir; és a dir, onze. Es consideraran nul·les les paperetes que duguen alguna ratllada o consignen noms no proposats com a candidats pels grups parlamentaris. Resultaran elegits els candidats que més vots obtinguen fins al nombre de llocs a cobrir, sempre que hagen aconseguit el mínim de vots requerits; és a dir, cinquanta-quatre vots.

A continuació, la senyora secretària primera va a procedir a la lectura nominal de tots els diputats i diputades.

(La senyora secretària primera crida els senyors diputats i les senyores diputades per ordre alfabètic per tal de procedir a la votació nominal)

La senyora presidenta:

Anem a procedir a continuació a l'escrutini de les paperetes. Quan la candidatura siga completa, vaig a llegir completa, per no repetir els onze noms, i quan no siga completa diré tots els noms que hi ha en la papereta.

(La senyora presidenta procedeix a llegir cadascuna de les paperetes dipositades en l'urna)

La senyora presidenta:

El resultat de la votació és el següent: 1 vot en blanc; Glòria Marcos i Martí, 84 vots; la senyora Marina Gilabert Aguilar, 85 vots; la senyora María Dolores López Alarcón, 85 vots; el senyor Miguel Mazón Hernández, 85 vots; el senyor Manuel Prieto Barrero, 85 vots; el senyor José Alberto Fabra Carreres, 85 vots; el senyor Víctor Falomir Traver, 85 vots; el senyor Aurelio Hernández Monar, 85 vots; el senyor Antonio Lis Darder, 85 vots; el senyor Emilio Fernández Sierra, 85 vots; el senyor Fermín Aliaga Aliaga, 85 vots.

Havent obtingut un nombre superior de vots als 54 necessaris, queden tots ells elegits per a formar part del Consell d'Administració de Radiotelevisió Valenciana.

Segons el que establix l'article 51. 1 i 2 de la Llei 7/1984, de la Generalitat Valenciana, de 4 de juliol, de creació de l'entitat pública Radiotelevisió Valenciana, es comunicarà la resolució de les Corts Valencianes a la presidència de la Generalitat per tal que realitze el nomenament dels consellers elegits.

S'alça la sessió.

(S'alça la sessió a les 12 hores i 4 minuts)

