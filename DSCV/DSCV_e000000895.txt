Ple de les Corts Valencianes realitzat el dia 27 de setembre de 2007. Comença la sessió a les 10 hores i 4 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 7. Tercera i darrera reunió.

Compareixença del president del Consell, senyor Francisco Camps Ortiz, per a respondre les preguntes d'interés general per a la Comunitat Valenciana formulades pels grups parlamentaris (RE números 2. 576, 2. 564 i 2. 292)

La senyora presidenta:

(Inoïble)

. compareixença del president del Consell per a respondre les preguntes d'interés general per a la Comunitat Valenciana formulades pels grups parlamentaris.

Té la paraula el síndic del Grup Parlamentari Popular.

El senyor González Pons:

Molt honorable senyor president de La Generalitat.

Senyora presidenta.

Senyories.

(Aplaudiments)

(Aplaudiments)

(Aplaudiments)

La senyora presidenta:

Té la paraula el molt honorable president del Consell.

El senyor president del Consell:

(aplaudiments)

(Aplaudiments)

(Aplaudiments)

(aplaudiments)

(Aplaudiments)

La senyora presidenta:

A continuació, té la paraula el síndic del Grup Parlamentari Socialista.

El senyor Pla Durà:

Senyories.

Senyor Camps, jo sabia que no anava a renunciar vosté a l'encens, l'encens este que tenia de fer-li el seu grup, però a més d'encens, vosté hui ha vingut acompanyat del pal·li, a l'estil de l'antic nacionalcatolicisme, però en un altre àmbit distint. Ací estem en la sobirania popular.

(Aplaudiments)

Mire, vosté ha fet hui una proposta que jo crec que és una proposta, una vegada més, que enganya els ciutadans d'este país. Poc té a vore el finançament autonòmic, que vostés van donar com a estable en l'acord famós de l'any 2001 aprovat per vostés, poc té a vore això amb el que és l'assignació pressupostària dels pressupostos generals de l'estat. I vosté ha dit, vosté ha dit. Un segon, un segon, senyora Rita, no s'enfade, tanquil·litze's.

Vosté ha dit hui ací que qüestiona el que l'orde constitucional establert al llarg d'estos anys ha vingut consolidant el nostre estat -ho qüestiona-, que són els estatuts d'autonomia. Mire, Andalusia i Catalunya reben dels pressupostos generals de l'estat de manera nítida i clara allò que tenen establert en els seus estatuts. Per cert, el d'Andalusia aprovat pel seu partit, el Partit Popular.

(Aplaudiments)

Val? A partir d'ahí, no embolique els ciutadans, no canvie la llei orgànica de finançament, que la tindrà de vore en un marc multilateral, i ho sap vosté, que és el Consell de Política Fiscal i Financera. No.

Hui li propose jo a vosté que ixca d'ací amb el compromís de canviar el nostre Estatut per a incorporar l'addicional que permeta ¡rebre els diners que mos deuen a nosaltres!

(Aplaudiments)

Però al marge d'eixes qüestions, que són qüestions per a enganyar els ciutadans, la realitat, ho senc molt, senyor Camps, és que els valencians hui rebem 60 euros menys que la resta dels espanyols. Cert. Perquè som 850. 000 més, no un milió. , vosté està encabotat en el milió. No: 850. 000.

Però vull dir a tots els valencians i valencianes que en l'època en què el senyor Aznar, ¡el senyor Aznar! , en el Majestic acordava amb els catalans els pressupostos generals de l'estat, en eixa època, els valencians rebíem 180 euros menys que la mitjana dels espanyols.

(Aplaudiments)

¡180 euros! Per cert, ¿vosté pensa que és millor el sistema de finançament i la manera de distribuir els diners que teníem en aquella època, assentant-se en el Majestic, cara a cara, per a pactar la investidura? ¿Vosté creu que això és millor? ¿O creu que el que està establert en els estatuts cal respectar-ho?

Acabe. Això és la demostració que vostés estan en una estratègia victimista d'engany permanent als ciutadans. Jo li pregunte hui a vosté, que la veritable marginació és la que tenen els valencians hui. A dia de hui -el senyor conseller de Benestar Social ho sap-, 17. 000 valencians que no estan rebent el que com a dret tenen garantit per una llei aprovada pel govern socialista, que és el recurs per a atendre les seues persones privades d'autonomia personal. Eixa és la realitat: 17. 000 famílies valencianes hui no tenen les ajudes que altres comunitats autònomes ja estan posant en marxa, per la seua desídia.

Conteste, ¿per què eixa manera de boicotejar una norma que sí que de veritat ajuda als valencians? La veritable marginació, a eixos 17. 000 valencians i valencianes és la que està vosté fent boicotejant l'aplicació de la llei de dependència.

(Aplaudiments)

La senyora presidenta:

Té la paraula el molt honorable president del Consell.

El senyor president del Consell:

(Aplaudiments)

(Aplaudiments)

(Aplaudiments)

El senyor Pla Durà:

Senyor Camps, anem a vore. Jo li he dit, i està escrit en el

, posem-nos d'acord per a reformar l'Estatut, que és l'única via en estos moments d'equiparar-se al que té Andalusia i Catalunya. No ho embolique més, no ho embolique més. De diners, el 25% més enguany que l'any passat. La comunitat que més creix i a pesar del que ha vostés els haguera agradat, ho sent molt.

En segon lloc, mire, la secretària d'estat té la informació que vostés els envien, com altres comunitats autònomes. Però la secretària d'estat no té l'oportunitat en una entrevista de dir perquè no s'ha aprovat el decret que ha de regular la tramitació de les ajudes. Vosté no han aprovat encara el decret. N'hi han huit comunitats autònomes d'este país que l'han aprovat, huit comunitats. Vostés no han aprovat el decret que regula les ajudes. Vostés no han aprovat el decret que ha de determinar l'òrgan competent per a donar eixes ajudes, l'òrgan competent i el pla individual d'atenció a les famílies, que és el més important.

I, mire, les persones que estan privades les vint-i-quatre hores del dia, que necessiten una persona al seu costat, eixes 17. 000 famílies que jo calcule, a dia de hui no tenen cap tipus d'informació real de com poden tramitar per a tindre eixa ajuda individual per als seus malalts, per a les seues persones familiars. No ho tenen i això ho sap el conseller. Perquè entre altres coses vostés han obviat claríssimament els ajuntaments i els serveis socials de base i han muntat de pressa i corrents un aparat d'una empresa privada per a fer valoracions. 35 valoradors per a tota la comunitat. Però quina vergonya!

En estos moments, comunitats que vostés sempre parlen d'elles amb enveja, en estos moments en Catalunya hi ha un 72% de persones amb grans dependències avaluades i en Navarra un 85%; en esta comunitat no ho sabem. Eixa és la realitat vullga vosté o no vullga, senyor Camps.

(Aplaudiments)

La senyora presidenta:

Té la paraula el president del Consell.

El senyor president del Consell:

(Aplaudiments)

(Aplaudiments)

La senyora presidenta:

Té la paraula il·lustre diputat senyor Torres.

El senyor Torres Salvador:

La senyora presidenta:

Té la paraula el conseller senyor Cotino.

El senyor conseller de Benestar Social:

Moltes gràcies.

Mire, ahir de vesprada ja vam estar parlant d'açò. I perdone, tal vegada l'argot no és molt parlamentari, però vosté confon les xurres i les merines. Resulta que n'hi ha una sèrie de persones seleccionades per la universitat amb una formació de 208 hores, que coincidix amb la xifra que també li donaré després, seleccionades per la universitat en un curs

(inintel·ligible)

. i una selecció que feren d'una borsa de més de 300 persones, que estan treballant des del primer dia amb la llei de la dependència, que estan valorant les persones amb la llei de la dependència, que s'han valorat. Eixa xifra que el senyor Pla dia, que la deuen de passar d'on siga, estem completament disposats a passar-li totes les xifres, no faltava altra cosa! , però possiblement el ministeri que li ha passat eixa xifra no li ha passat unes altres coses que ara parlarem.

Per tant, a més d'eixes persones, a més d'eixes persones n'hi ha 208 persones en un acord, en companyia dels ajuntaments, que estem fent en tota la comunitat. I estan valorant-se les persones en cada casa. Això és el que estem fent.

(Aplaudiments)

La senyora presidenta:

Té la paraula la il·lustre diputada senyora Moreno.

La senyora Moreno Fernández:

(Aplaudiments)

El senyor president del Consell:

(Aplaudiments)

(Aplaudiments)

La senyora presidenta:

A continuació, té la paraula la síndica del Grup Parlamentari Esquerra Unida-Bloc-Verds-Izquierda Republicana: Compromís. , senyora Oltra.

La senyora Oltra Jarque:

Un dels temes que més preocupen als valencians i valencianes i, sobretot, als més joves: quines mesures ha pres per a la promoció pública de vivendes al nostre territori?

La senyora presidenta:

Té la paraula el molt honorable president del Consell.

El senyor president del Consell:

(Aplaudiments)

La senyora presidenta:

Té la paraula la senyora Oltra.

La senyora Oltra Jarque:

Gràcies, senyora presidenta.

Senyores diputades, senyors diputats.

Senyor president. Mire vosté, partim d'una idea sobre la vivenda radicalment diferent, per descomptat la resposta ha segut concisa. Per a vosté la vivenda és un bé d'inversió -per a vosté i el seu partit-; per a nosaltres la vivenda és un dret fonamental.

La qüestió no són les xifres que vosté planteja ací, 130. 000, que no ens diuen res, la qüestió de fons és quines polítiques pretenen fer vostés per a garantir el dret a una vivenda digna, que està consagrat a la nostra Constitució, perquè la nostra Constitució, a banda del títol sobre la territorialitat, té altres títols i té unes parts molt boniques que vostés tenen poc costum de llegir-se. I això, el tema del dret a la vivenda l'han obviat vostés en les seues polítiques.

Garantir l'accés a la vivenda suposa, primer que res, la promoció pública de vivendes a preus assequibles. Preus assequibles suposa que els valencians i valencianes no hagen d'invertir més d'un terç, un terç dels seus ingressos en l'accés a una vivenda; suposa que hi haja promoció de vivenda pública; suposa que els joves es puguen emancipar a una edat raonable, i no com ara que s'emancipen quan pentinen canes o ni tan sols les tenen ja; suposa que el govern tinga voluntat i pose mitjans per aconseguir objectius i garantir drets. Per això estem ací, per a garantir drets.

Per contra la seua política, la del Partit Popular, ha centrat els seus esforços en fer-se la foto amb els promotors. Per a vosté la política de vivenda,

, està basada en la rajola, la inversió i els beneficis; per suposat, els beneficis dels promotors, dels poderosos.

Les famílies valencianes han d'emprar més del 50% dels seus ingressos en l'adquisició d'una vivenda. La construcció massiva del litoral ha pujat desorbitadament, el preus de segona vivenda han arrossegat tot el sector. El mateix ha passat amb els grans esdeveniments i les obres faraòniques, que vostés tan estimen, que han incrementat exponencialment els preus dels voltants d'aquests fastos, però també dels més perifèrics, tant de compra com de lloguer.

Parla vosté de vivendes de protecció oficial, mareja amb la seua numeració, però la pura realitat és que des que vostés governen la vivenda social ha descendit 28 punts. A més, assistim a l'execrable fet que les promocions privades els compradors se'ls faça pagar quantioses sumes de diners negres per a poder adquirir una vivenda de VPO. Açò, fins i tot, està denunciat per programes de Canal 9, abans que vostés hagen pogut censurar-los. Quins mecanismes de control han establert per al control de cobrament d'eixos diners negres? Quins mecanismes? Cap. Quines mesures de promoció de lloguer ha pres el Partit Popular? Cap. Grans anuncis i promeses electorals d'hipoteques per a 50 anys, en compte de garantir drets. Vostés proposen que la gent jove es case, això sí, per a tota la vida amb la seua hipoteca, i damunt després ho gestionen malament, ho gestionen malament.

Les deduccions autonòmiques de l'IRPF són una broma, una entelèquia perquè són inaplicables en la majoria dels casos. Espere que les que està anunciant en l'actualitat no siguen una entelèquia, perquè per a deduir-se la vivenda en la quota autonòmica s'ha de ser tan pobre que ningun banc te donaria una hipoteca per a comprar una vivenda. I ara el mercat de la venda de vivendes es refreda; conseqüentment, el mercat immobiliari es refreda i serem els valencians i valencianes els que finalment acarem esternudant.

Senyor Camps, la vivenda és un dret, perquè és el lloc on els éssers humans ens sentim segurs. Des que el primer ésser humà va entrar en una cova buscant refugi, busquem la companyia dels que estimem, descansem, veiem créixer els nostres fills; la vivenda és molt més que les rajoles roges que a vostés tant els interessen. Per a vostés. tanmateix per a vostés, la vivenda és simplement un negoci, eixa és la diferencia entre vostés i nosaltres, senyor Camps.

La senyora presidenta:

Té la paraula el president del Consell.

El senyor president del Consell:

Gràcies, senyora presidenta.

Senyories.

Senyora Oltra. Bé, la veritat és que al llarg d'esta última legislatura hem fet convenis amb promotors, amb entitats financeres, caixes d'estalvi de tota la comunitat, amb ajuntaments de diferents colors: socialistes, populars, d'Esquerra Unida, amb sindicats: UGT, CCOO. És a dir, hem mobilitzat tota la societat per a construir vivendes socials. No sé si vosté té una inclinació determinada o un tipus de foto determinat, però li puc assegurar que n'hi ha una ampla representació social en este projecte, que és un projecte d'ambició, d'il·lusió i d'oportunitat per a tot el món, per als jóvens, per als majors, les famílies. En fi, en això estem.

De fet, estem preparant per a l'any que ve una proposta per a millorar les condicions de les vivendes de les persones amb algun tipus de discapacitat; i així, els he demanat al vicepresident social i al conseller de Vivenda que fagen un projecte per a millorar, condicionar les vivendes de les persones amb algun tipus de discapacitat, perquè puguen viure en sa casa, en sa casa de tota la vida en les millors condicions.

Algunes propostes són d'ample espectre -diguem-ne- construcció de vivendes, altres és la subvenció a la hipoteca, altres és el lloguer. En definitiva, estem treballant des de fa molt anys en esta qüestió.

La Comunitat Valenciana, a més, és capdavantera en política de vivenda social, està entre les tres primeres -dades del Ministeri de Vivenda-, que és un nou ministeri creat pel govern socialista de Madrid, i que diu constantment que la Comunitat Valenciana és un exemple de treball en favor de les persones i, sobretot, en favor de la vivenda social.

Moltes gràcies.

(Aplaudiments)

La senyora presidenta:

Té la paraula el senyor Torró.

El senyor Torró Gil:

Senyor Camps, anem a vore, en la darrera legislatura l'IVVSA només ha promogut un 4,5% del total d'habitatges de protecció oficial que s'han promogut al llarg de tota la legislatura. A nosaltres, això ens sembla realment una xifra ridícula. I és una de les claus de dues coses: la primera, de l'escàs nombre d'habitatges de protecció oficial que estan fent-se i la segona, que els valencians siguen un dels col·lectius que més patix els problemes d'accés a l'habitatge; en eixe sentit, és curiós que vostés hagen estat oposant-se al parlament espanyol a que s'incrementara el tant per cent de reserva perquè -seguix referint-me a la llei del sòl- el nombre d'habitatges protegits fóra més alt i ací hagen estat fent tan poca cosa al respecte.

Llavors la meua pregunta és la següent: què pensen fer en concret, si tenen alguna idea d'incrementar, no ja les ajudes a altres coses, sinó el paper de l'IVVSA com a promotor públic d'habitatges?

La senyora presidenta:

Té la paraula el senyor conseller.

El senyor conseller de Medi Ambient, Aigua, Urbanisme i Habitatge:

Gràcies presidenta.

Senyor Torró. L'IVVSA en la passada legislatura va acabar 567 vivendes per a vendre, 282 de lloguer i va fer 21 promocions noves. Les vivendes que tenen en execució actualment són: 542 per a vendre, per lloguer 610 i un nombre de promocions de 25, i en tramitació per a la venda 2. 540 vivendes, lloguer 714 i, nombre de promocions, 46.

En actuacions de rehabilitació de grups de vivenda en execució, 4. 615; en grups, 12. En projectes, 1. 666 vivendes; en actuacions de rehabilitació estructural, 624; en inversions de conservació i rehabilitació del patrimoni públic de la vivenda des de l'any 2003 al 2007, més de 50 milions d'euros, i en polítiques de sòl, aproximadament, sòl per a poder construir de l'orde de 28. 000 vivendes de protecció oficial. L'IVVSA. Nosaltres creem en l'economia de mercat. L'IVVSA deu ser un instrument que facilite.

La senyora presidenta:

El senyor conseller de Medi Ambient, Aigua, Urbanisme i Habitatge:

. que pose en marxa eixes actuacions per a poder fer eixes vivendes.

(Aplaudiments)

La senyora presidenta:

Té la paraula el senyor Torró.

El senyor Torró Gil:

A banda de la següent qüestió, simplement apuntar que les xifres posades ací damunt la taula per al Consell, l'únic que fan és ratificar l'extrema pobresa de la intervenció de l'IVVSA, quan està parlant-se de, només, de 1. 000 habitatges en total, els que s'han fet aquesta legislatura només de venda i uns 800 de lloguer, realment una xifra escandalosa per la seua baixesa.

I la segona pregunta és la següent: s'ha vist clarament que una de les iniciatives que s'ha pres durant esta passada legislatura, que és l'increment dels preus màxims dels habitatges protegits no ha tingut l'efecte que hauria d'haver tingut, perquè se suposava que això hauria estat per a incrementar la quantitat de vivenda protegida que és construïda, i eixe fet no s'ha produït. Per tant, atés que això al final el que s'ha demostrat clarament és que l'únic que ha fet és engreixar els beneficis dels promotors sense repercutir en una millora per a l'accés a l'habitatge, la pregunta és si el Consell.

La senyora presidenta:

Té la paraula el senyor conseller García Antón.

El senyor conseller de Medi Ambient, Aigua, Urbanisme i Habitatge:

Seguint en eixa línia, vostés -i ho deia la seua portaveu fa un momentet- sabem que hui la situació de la construcció de la vivenda ha canviat d'una forma important en estos últims anys.

Sens dubte, la vivenda de protecció oficial va a jugar un paper fonamental, perquè hi ha un sector de construcció, un sector de construcció de vivenda que construirà en funció també d'unes necessitats i en funció d'unes possibilitats. El que han de fer tots és posar eixe sòl necessari per a poder fer eixes actuacions.

Ajudes n'hi han, ajudes estem potenciant-les, també és aixina que hi han figures autonòmiques que van més enllà del que és l'estat i estem complint de l'orde del 130% els plans de vivenda de l'estat.

Gràcies.

(Aplaudiments)

La senyora presidenta:

És closa la sessió.

(La senyora presidenta colpeja amb la maceta)

(S'alça la sessió a les 10 hores i 52 minuts)

