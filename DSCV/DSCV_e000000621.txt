Ple de les Corts Valencianes realitzat el dia 30 de juny de 2011. Comença la sessió a les 13 hores i 2 minuts. Presideix el president de les Corts Valencianes, senyor Juan Gabriel Cotino Ferrer. Sessió plenària número 4.

Elecció de senadors i senadores en representació de la Comunitat Valenciana

El senyor president:

Senyores i senyors diputats, s'obri la sessió.

El senyor president:

Punt únic de l'ordre del dia: designació de senadors i senadores en representació de la Comunitat Valenciana.

Té la paraula la secretària primera, que procedirà a la lectura de la proposta de designació de candidats i suplents, i també del dictamen de la Comissió d'Estatut dels Diputats.

Senyora secretària.

La senyora secretària primera:

Senyor president. Gràcies, president.

«La Mesa de Les Corts, en la reunión del 27 de junio de 2011, teniendo conocimiento del dictamen de la Comisión del Estatuto de los Diputados y Diputadas con relación a las propuestas presentadas por los grupos parlamentarios, y de conformidad con el artículo 8 de la Ley de la Generalitat Valenciana 9/2010, de 7 de julio, de designación de senadores o senadoras en representación de la Comunitat Valenciana, acuerda la publicación de dichas propuestas, las cuales están integradas por las siguientes personas:

El senyor president:

Moltes gràcies, senyora secretària.

L'elecció s'efectuarà mitjançant votació secreta per papereta. Contindran els noms de les candidates i dels candidats al Senat i dels seus respectius suplents, presentats pels grups parlamentaris, com hem acabat de llegir.

Cada diputat o diputada podrà votar com a màxim una candidatura de les representades pels grups parlamentaris. Es consideraran nul·les les paperetes que porten alguna ratlla o les que incloguen noms que no estiguen en el dictamen de la Comissió de l'Estatut dels Diputats que acabem de llegir.

Resultaran designats senadors i senadores en representació de la Comunitat Valenciana aquells candidats o candidates que hàgen resultat votats.

A continuació, la secretària primera procedirà a la lectura nominal de tots els diputats i totes les diputades per a passar a la votació.

Sí, perdó. Un moment, que hem de vore.

La senyora Oltra Jarque:

Gràcies, senyor president.

Simplement per a fer constar, als efectes de l'acta d'esta sessió, que el nostre grup no està d'acord amb la manera de votació ni amb el sistema d'escrutini perquè considerem que contravé l'article 23 de la Constitució.

I donem per reproduïts els arguments que ja hem presentat en el recurs de reposició a la mesa per a no tornar-los a repetir ací.

Moltíssimes gràcies.

El senyor president:

Moltes gràcies.

Passem ja a llegir els noms de la votació.

Votem els diputats i les diputades per ordre alfabètic, després el Consell i, finalment, la mesa.

En efectuar l'escrutini, resultaran designats els cinc senadors i els suplents corresponents que obtinguen més vots.

Per tant, té la paraula la secretària per a anomenar les persones.

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president:

Anem a passar al recompte de les paperetes.

La llista. Si els pareix, vaig a dir les llistes encapçalades, si les paperetes no tenen ningun nom ni ninguna ratlladura, per avançar en la lectura.

(El president fa l'escrutini)

Agrairia a les dos secretàries que s'arrimaren i comptaren.

El resultat de l'escrutini és el següent: 54 vots a la llista encapçalada per Julio de España Molla; 33 vots a la llista encapçalada per Joan Lerma i Blasco; 4 en blanc i 5 nuls.

Per tant, queden proclamades senadores les persones que han rebut el suport majoritari d'esta cambra.

Moltes gràcies.

(Aplaudiments)

Passe a llegir els senadors i suplents que han segut elegits, a la vegada de felicitar-los a tots ells, especialment als que s'encontren en la sala entre mosatros.

Per la llista del Grup Parlamentari Popular: senyor Julio de España Moya i, com a suplent, Juan Guillermo Moratal Cloquell; senyor Alfonso Gustavo Ferrada Gómez i, com a suplent, Beatriz Consuelo Jiménez Gimeno, i, senyor Gerardo Camps Devesa i, com a suplent, senyor Juan Rodríguez Marín.

Per la llista dels candidats presentats pel Grup Parlamentari Socialista: senyor Juan Lerma Blasco i, com a suplent, María Dolores Gay Bódalo, i, senyor José María Ángel Batalla i, com a suplent, María Mercedes Sanchordi García.

Queden, per tant, com ja he dit abans, proclamats els senadors que hem acabat d'anomenar.

Efectuada la proclamació dels cinc candidats titulars com a senadors, esta presidència informarà la presidència del Senat de la designació dels cinc senadors i lliurarà les credencials corresponents per a l'acreditació davant de la cambra, que seran entregades al finalitzar esta sessió en el Saló dels Espills.

La presidència agraïx molt a Les Corts el treball en l'actual període de sessions iniciat en la sessió constitutiva d'aquesta legislatura el passat 9 de juny, i la declara conclosa.

S'alça la sessió.

(S'alça la sessió a les 13 hores i 32 minuts)

