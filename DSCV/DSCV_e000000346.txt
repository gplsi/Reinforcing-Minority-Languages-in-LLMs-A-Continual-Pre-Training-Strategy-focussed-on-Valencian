Ple de les Corts Valencianes realitzat el dia 17 de juliol de 2007. Comença la sessió a les 11 hores i 26 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 5.

Elecció de senadors en representació de la Comunitat Valenciana

La senyora presidenta:

Senyores i senyors diputats, s'obri la sessió.

La senyora presidenta:

Punt únic de l'ordre del dia: designació de senadors en representació de la Comunitat Valenciana.

Té la paraula la secretària primera que procedirà a la lectura de la proposta de designació de candidats i suplents i també del Dictamen de la Comissió d'Estatut dels Diputats.

Senyora secretària.

La senyora secretària primera:

«La Comissió de l'Estatut de Diputats, en la reunió realitzada el dia 17 de juliol de 2007, de conformitat amb el que hi ha establert en l'article 6 de la Llei de la Generalitat 3/1988, de 23 de maig, de designació de senadors en representació de la Comunitat Valenciana, ha acordat elevar a la Mesa de Les Corts dictamen favorable en relació amb les propostes de candidats presentades:

»Pel Grup Socialista:

»Per entendre que reunixen tots els requisits d'acord amb l'article 4 de la referida llei».

La senyora presidenta:

Cada diputada i diputat podrà escriure en la papereta un màxim de cinc noms amb els suplents que corresponga a cadascun, en base als que figuren en el dictamen de la comissió, d'acord amb l'article 178. 3 del Reglament de Les Corts.

Es consideraran nul·les les paperetes que duguen alguna ratllada, les que consignen noms no proposats com a candidats pels grups parlamentaris o no apareguen en qualitat de candidats o suplents, o aparega un titular sense el corresponent suplent o un suplent sense el corresponent titular, segons l'article 178. 3 del Reglament de Les Corts.

A continuació, la secretària primera procedirà a la lectura nominal de totes les diputades i de tots els diputats. La votació és secreta amb papereta. Voten els diputats i les diputades per ordre alfabètic, després el Consell i finalment la Mesa.

Efectuat l'escrutini, resultaran designats els cinc senadors amb els suplents corresponents que obtinguen més vots.

Si complits els requisits dels apartats anteriors no quedaren coberts la totalitat dels cinc llocs de senadors, caldrà iniciar el procediment de nou.

Té la paraula la secretària primera.

(La senyora secretària primera crida per ordre alfabètic les diputades i els diputats perquè depositen la papereta en l'urna)

La senyora presidenta:

Procedim a l'escrutini.

Si els pareix bé a les diputades i diputats, a fi d'agilitzar esta sessió, en lloc de procedir a la lectura de tots els noms i tots els suplents, quan apareguen els tres presentats pel Partit Popular direm «correspon a la candidatura presentada pel Partit Popular», i els dos. , quan apareguen dos en la papereta diré «són els candidats presentats pel Partit Socialista».

Hi ha algun inconvenient per part dels diputats i diputades a fi d'agilitzar. ? Gràcies.

(La senyora presidenta llig cadascuna de les paperetes depositades en l'urna)

La senyora presidenta:

El resultat de la votació és: 6 paperetes en blanc; la llista amb els candidats presentats pel Partit Socialista ha obtingut 42 vots,

i la llista presentada pel Partit Popular ha obtingut 54 vots.

Efectuada la proclamació dels cinc candidats titulars com a senadors -per favor! -, la presidència de Les Corts informarà la presidència del Senat la designació dels cinc síndics i lliurarà les credencials corresponents per a l'acreditació de la cambra.

La presidència regracia molt a Les Corts el servei prestat en l'actual període de sessions i el declara clos.

S'alça la sessió.

(S'alça la sessió a les 11 hores i 52 minuts)

