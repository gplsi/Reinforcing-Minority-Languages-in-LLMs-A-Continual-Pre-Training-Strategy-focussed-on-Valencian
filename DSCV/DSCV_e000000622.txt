Ple de les Corts Valencianes realitzat el dia 14 de juliol de 2011. Comença la sessió a les 10 hores i 37 minuts. Presideix el president de les Corts Valencianes, senyor Juan Gabriel Cotino Ferrer. Sessió plenària número 5.

Elecció de dos membres de l'Acadèmia Valenciana de la Llengua

El senyor president:

Senyories.

Senyores i senyors diputats, s'obri la sessió.

El senyor president:

Punt primer de l'ordre del dia: elecció de membres de l'Acadèmia Valenciana de la Llengua per a cobrir dos vacants.

L'elecció s'efectuarà per mitjà de votació secreta, per papereta. Estes contindran el nom dels candidats. La secretaria primera concedirà la lectura de l'acord de la mesa de proclamació dels candidats presentats pels grups parlamentaris per a cobrir les vacants existents en l'Acadèmia Valenciana de la Llengua.

A continuació, procedirà a la lectura nominal de totes les diputats i diputades. Voten els diputats i les diputades per ordre alfabètic i, després, el Consell i, finalment, la mesa.

Efectuat l'escrutini, resultaran designats membres de l'Acadèmia Valenciana de la Llengua els dos candidats que obtinguen més vots.

Té la paraula la secretària primera.

La senyora secretària primera:

Gràcies, president.

«La Mesa de las Corts Valencianes, en la reunión celebrada el 11 de julio de 2011, ha tenido conocimiento del escrito número 2. 187 presentado por los grupos parlamentarios Popular y Socialista en el que proponen candidatos para la elección de los miembros para cubrir las vacantes producidas en la Academia Valenciana de la Lengua.

»Considerando que el señor don Eduard Mira i González y el reverendo doctor señor don Miguel Navarro Sorní reúnen los requisitos establecidos en el artículo 10 de la Ley 7/1998, de 16 de septiembre, de creación de la Academia Valenciana de la Lengua, la Mesa de las Corts Valencianes admite a trámite dichas candidaturas y acuerda el reparto a todos los miembros de la cámara de la candidatura y del

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president:

Passem a llegir l'escrutini de les paperetes.

fa l'escrutini

El resultat de la votació és el següent: les persones proposades, que n'hi havien en les paperetes, han rebut, el senyor Eduardo Mira i González i el reverend doctor senyor Miguel Navarro Sorní, 85 vots, i 12 en blanc.

Per tant, queden nomenades les persones que han rebut estos vots, en majoria de dos terços. I queden proclamats membres de l'Acadèmia Valenciana de la Llengua el senyor Eduardo Mira González i el reverend doctor Miguel Navarro Sorní.

(Aplaudiments. Remors)

Designació de tres membres de caràcter electiu del Consell Jurídic Consultiu de la Comunitat Valenciana

El senyor president:

El punt segon de l'ordre del dia: designació de tres membres de caràcter electiu del Consell Jurídic Consultiu de la Comunitat Valenciana.

L'elecció s'efectuarà mitjançant votació secreta, per papereta. Estes contindran el nom dels candidats.

La secretària segon procedirà a la lectura de l'acord de la mesa de proclamació dels candidats, presentats pels grups parlamentaris, per l'elecció del membre de caràcter electiu del Consell Jurídic Consultiu.

A continuació, procedirà a la lectura nominal de tots els diputats i totes les diputades. Voten els diputats i les diputades per ordre alfabètic, després el Consell i, finalment, la mesa.

Efectuat l'escrutini, resultaran designats membres del Consell Jurídic Consultiu de la Comunitat Valenciana els tres candidats que obtinguen més vots.

Té la paraula la senyora secretària segona.

La senyora secretària segona:

«La Mesa de Les Corts, en la reunió de l'11 de juliol de 2011, ha tingut coneixement de la proposta de candidats i candidates realitzada pels grups parlamentaris de la cambra, registre d'entrada número 2. 189, en relació amb la designació de tres membres de caràcter electiu del Consell Jurídic Consultiu de la Comunitat Valenciana i que són les persones següents: senyor José Díez Cuquerella, senyor Enrique Francisco Fliquete Lliso, senyor Joan Ignasi Pla Durá. »

Anem a procedir a la votació per ordre alfabètic.

(La secretària segona crida per ordre alfabètic les diputades i els diputats perquè depositen la papereta en l'urna)

El senyor president:

Anem a donar. a comptar l'escrutini.

Per consens de la mesa, el farem. les paperetes que estiguen en blanc, com és normal, se diran «en blanc», i la resta de paperetes, si totes estan compostes pels noms que hi havien presentat, que són: el senyor José Díez Cuquerella, el senyor Enrique Francisco Fliquete Lliso i el senyor Joan Ignasi Pla Durà, direm «papereta completa».

(El president fa l'escrutini)

A l'haver aconseguit el mínim de vots requerits, la majoria de les tres quintes parts, queden, per tant, proclamats els membres del Consell Jurídic Consultiu: senyor José Díez Cuquerella, senyor Enrique Francisco Fliquete Lliso i senyor Joan Ignasi Pla Durà.

Moltes gràcies.

(Aplaudiments)

Designació de cinc vocals del Consell Valencià d'Universitats i de Formació Superior

El senyor president:

Punt tercer de l'ordre del dia: designació dels cinc vocals del Consell Valencià d'Universitats i de Formació Superior.

L'elecció s'efectuarà per mitjà de votació secreta, per papereta. Estes contindran el nom dels candidats i candidates.

La secretària primera, que procedirà a la lectura de l'acord de la mesa de proclamació dels candidats presentats pels grups parlamentaris al Consell Valencià d'Universitats i de Formació Superior, a continuació, procedirà a la lectura nominal de tots els diputats i totes les diputades.

Voten els diputats i les diputades per ordre alfabètic; després, el Consell, i, finalment, la mesa.

Efectuat l'escrutini, resultaran designats vocals del Consell Valencià d'Universitats i de Formació Superior els cinc candidats que obtinguen més vots.

Té la paraula la secretària primera.

La senyora secretària primera:

Gràcies, president.

«La Mesa de les Corts Valencianes, en la reunión celebrada el día 11 de julio de 2011, ha tenido conocimiento del escrito número 2. 188, presentado por los grupos parlamentarios Popular y Socialista, en el que proponen candidatos al Consell Valencià d'Universitats i de Formació Superior.

»En este sentido, la Mesa de Les Corts, de conformidad con el artículo 178 del Reglamento de Les Corts, ha acordado proclamar las siguientes candidaturas: señor Javier Orduña Moreno, señora Aránzazu Calzada González, señor Pedro Grimalt Ivars, señor Daniel Gonzalbo Bellés. , Gozalbo -perdón- Bellés, señor Gaspar Hernández Hernández. »

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president:

Anem a començar l'escrutini, i farem el mateix sistema que hem fet en l'anterior: si la candidatura està completa per Javier Orduña Moreno, Aránzazu Calzada González, Pedro Grimalt Ivars, Daniel Gozalbo Bellés i Gaspar Hernández, direm completa; si és blanc, blanc, i si té algun altre tipus d'anotació la papereta, la farem ressaltar.

(El president fa l'escrutini)

(S'interromp la gravació)

A l'haver aconseguit el mínim de vots requerits, la majoria de dos terços, queden, per tant, proclamats vocals del Consell Valencià d'Universitats i de Formació Superior el senyor Javier Orduña Moreno, la senyora Aránzazu Calzada González, el senyor Pedro Grimalt Ivars, el senyor Daniel Gozalbo Bellés i el senyor Gaspar Hernández Hernández. Queden proclamats estos candidats.

(S'interromp la gravació)

Elecció dels membres del Consell d'Administració de Radiotelevisió Valenciana

El senyor president:

Punt quart de l'ordre del dia: elecció dels membres del Consell d'Administració de Radiotelevisió Valenciana.

L'elecció s'efectuarà per mitjà de votació secreta per papereta. Estes contindran el nom dels candidats i candidates.

La secretària segona procedirà a la lectura de l'acord de la mesa de proclamació dels candidats presentats pels grups parlamentaris al Consell d'Administració de Radiotelevisió Valenciana.

A continuació, es procedirà a la lectura nominal de tots els diputats i de totes les diputades. Votem els diputats i les diputades per ordre alfabètic, després el Consell i, finalment, la mesa.

Efectuat l'escrutini, resultarà designat membre del Consell d'Administració de Radiotelevisió Valenciana els candidats que obtinguen més vots.

Té la paraula la secretària segona.

La senyora secretària segona:

«La Mesa de Les Corts, en la reunió del dia 11 de juliol de 2011, ha tingut coneixement de l'escrit número 2. 191 presentat pels grups parlamentaris de la cambra i de l'escrit número 2. 207 de correcció d'errades, en els quals es proposen candidats al Consell d'Administració de Radiotelevisió Valenciana.

»En aquest sentit, la Mesa de Les Corts, de conformitat amb l'article 178. 2 del reglament, ha acordat proclamar les candidatures següents: senyor Juan de Dios Navarro Caballero, senyor Miguel Domínguez Pérez, senyora Lucía Eugenia Esteban Villarroya, senyor Manuel Martín Sánchez, senyora Paz Ferrín Quiles, senyora Sagrario Sánchez Cortés, senyor Amando Vilaplana Gironés, senyora Consuelo Catalá Pérez, senyor José Luis Andrés Chavarrías, senyor Rafael Xambó Olmos i senyor Guillermo Sampedro Ruiz. »

Anem a procedir a la votació.

(La secretària segona crida per ordre alfabètic les diputades i els diputats perquè depositen la papereta en l'urna)

El senyor president:

Bé, anem a passar a l'escrutini i anem a utilitzar el mateix sistema que hem fet fins a este moment: les paperetes que estiguen completes, compostes per Juan de Dios Navarro Caballero, pel senyor Miguel Domínguez Pérez, per la senyora Lucía Eugenia Esteban Villarroya, senyor Manuel Martínez Sánchez, senyora Paz Ferrín Quiles, senyora Sagrario Sánchez Cortés, senyor Amando Vilaplana Gironés, senyora Consuelo Catalá Pérez, senyor José Luis Andrés Chavarrías, senyor Rafael Xambó Olmos, senyor Guillermo Sampedro Ruiz, se diran com a completes; les blanques i si alguna altra papereta té algun altre tema, se donarà a conéixer.

(El president fa l'escrutini)

Como todos ellos han superado el 75% de los votos previstos en este escrutinio, quedan proclamados, por lo tanto, los señores citados como miembros del Consell d'Administració de Radiotelevisió Valenciana.

Demanaria als senyors portaveus, si foren tan amables, que pujaren un moment, per un tema de procediment.

¿Falta una votació abans?

Bueno, pues, si. , ¿eh? , en cualquier caso, sí pueden subir los portavoces un momento. Si el tema se resuelve, no hace falta suspender la sesión, y, en cualquier caso, les pediría a los señores diputados que no abandonen la sala.

(S'interromp la gravació)

El senyor president:

Designació dels diputats i diputades que han de formar part del Consell Assessor de RTVE a la Comunitat Valenciana

El senyor president:

Punto número 5 del orden del día: designació dels diputats i diputades per a formar part del Consell Assessor de Radiotelevisió Espanyola en la Comunitat Valenciana.

L'elecció s'efectuarà com les eleccions abans mencionades.

Per tant, la secretària primera passa a donar lectura dels noms dels diputats i diputades per l'ordre que hem fet en les eleccions anteriors.

La senyora secretària primera:

Gràcies, president.

«La Mesa de les Corts Valencianes, en la reunión celebrada el 11 de julio de 2011, ha tenido conocimiento de las propuestas realizadas por los grupos parlamentarios de la cámara de designación de los diputados y diputadas para formar parte del Consell Asesor de Radiotelevisió Espanyola en la Comunitat Valenciana, y que son los siguientes:

(La secretària primera crida per ordre alfabètic les diputades i els diputats perquè depositen la papereta en l'urna)

El senyor president:

Anem a fer l'escrutini i seguirem el mateix procediment que en les lectures anteriors.

(El president fa l'escrutini)

(Aplaudiments) (S'interromp la gravació)

Elecció dels vocals del Consell Valencià de Cultura

El senyor president:

Punt 6 de l'ordre del dia: elecció dels vocals del Consell Valencià de Cultura.

Esta mesa ha rebut un escrit que ha sigut comunicat als distints portaveus dirigit a la Mesa de las Cortes Valencianas, que diu el següent:

(S'interromp la gravació)

El senyor Morera Català:

Sí, president, per l'article 70, una qüestió d'ordre.

Efectivament, el senyor José Martí té una causa d'incompatibilitat manifesta i, per tant, ha fet bé el Grup Socialista de retirar el seu nom, i ell mateixa.

Però de la simple lectura de la documentació sobre els currículums n'hi han moltes més persones afectades de causa d'incompatibilitat per a la designació per estes Corts com a membres del Consell Valencià de Cultura.

Jo crec que això és un vici de forma fonamental que afecta l'elecció que anem a produir, i per tant, jo demanaria al senyor president que, tal com vaig sol·licitar en la Junta de Síndics, se faça jurídic sobre la compatibilitat de tots els membres que anem a votar. Perquè de la simple lectura dels currículums se determina claríssimament la seua incompatibilitat. I votar una llista de persones incompatibles, des del meu punt de vista, és prevaricar.

Per tant, jo demanaria a la seua presidència que retiràrem del punt de l'ordre del dia la votació a la qual estàvem convocats.

El senyor president:

Moltes gràcies.

La mesa entengué, com ho va ja manifestar en el seu moment, que si alguna persona té una incompatibilitat, com ha segut el cas que hem llegit en este moment i s'ha retirat, doncs, no passa absolutament.

Si alguna de les persones que anem a elegir vostés creuen que tenen una incompatibilitat, doncs han de fer el recurs pertinent, la persona se retirarà o. o no. Ja vorem el resultat del tema. Per tant, la votació va a seguir conforme està prevista. Ja està tot parlat. Moltes gràcies.

La secretària segona procedirà a la lectura de l'acord de la mesa de proclamació dels candidats presentats, amb la condició que ja hem fet constar.

La senyora secretària segona:

«La Mesa de Les Corts, en la reunió del dia 11 de juliol de 2011, ha tingut coneixement de l'escrit número 2. 190 sobre la proposta de candidats i candidates realitzada pels grups parlamentaris de la cambra en relació a l'elecció de membres del Consell Valencià de Cultura.

»En aquest sentit, la Mesa de Les Corts, de conformitat amb els articles 174 i 178 del reglament, ha acordat proclamar les candidatures següents, amb l'excepció que ha fet ja el senyor president: senyor Ricardo Bellveser Icardo, senyor Manuel Ángel Conejero Tomás, senyor Vicente Ferrero Molina, senyor Enrique García Asensio, senyor Santiago Grisolía García, senyora Elena Negueroles Colomer, senyor Luis Prades Perona, senyor Ramón de Soto Arándiga, senyor José María Lozano Velasco, senyor Martín Quirós Palau, senyor Vicente Farnós de los Santos, senyor Francisco Pérez Puche, senyor Jesús Huguet Pascual, senyor Vicente Muñoz Puelles, senyora Ana Noguera Montagut, senyor Vicente González Móstoles, senyora Josefa Frau Ribes, senyor Francisco Moreno Sáez, senyor Joan Francesc Mira i Casterà, senyora Gloria Marcos i Martí. »

Anem a procedir a la votació.

(La secretària segona crida per ordre alfabètic les diputades i els diputats perquè depositen la papereta en l'urna)

Anem a passar al recompte de les paperetes.

A part d'altres paperetes que puguen eixir, es deixen unes paperetes que estan, com hem dit abans, escrites a màquina i altres s'han escrit a mà, i altres possibles que pogueren eixir, amb les excepcions que faja falta. Ja ho he dit anteriorment, ja se coneix.

Vaig a llegir les dos paperetes primeres que he tret, que una està escrita a màquina i l'altra està escrita a mà. Comprovarem si els noms són coincidents, o no, per a poder dir que és una única candidatura o que n'hi ha alguna excepció en elles.

(El president fa l'escrutini)

(S'interromp la gravació)

(El president continua amb l'escrutini)

(S'interromp la gravació)

El senyor president:

(ininte l·ligible)

(S'interromp la gravació)

La senyora Oltra Jarque:

Ara. Gràcies, senyor president.

Una qüestió d'ordre per a manifestar les múltiples irregularitats que hi ha hagut en esta votació. La primera és que, tal com vosté ha explicat la votació, se regia pels articles 178, punts 4, 5, 6, 7 i 8, és a dir, no pel punt 3, segons vosté mateixa ha anunciat en la votació, i, per tant, totes les paperetes que no foren d'una candidatura completa serien nul·les, no només les del Grup Compromís, sinó totes les altres també. Primera irregularitat.

Segona irregularitat: totes les paperetes en què apareix el nom de José Martí, segons l'article 178. 3, si sí que s'aplica, segons vostés,

són nul·les, totes, perquè vosté ha explicat al principi que eixa persona s'havia retirat. Hi ha hagut paperetes que s'han repartit d'impremta noves i jo crec que tots els diputats.

El senyor president:

La senyora Oltra Jarque:

. -¿me deixa acabar, per favor? -, tots els diputats tenen el suficient seny com per a votar.

El senyor president:

Eh. , senyora.

La senyora Oltra Jarque:

Deixe'm acabar, per favor, la qüestió d'ordre.

El senyor president:

Sí, mire, li he donat la paraula i vostés han anunciat.

La senyora Oltra Jarque:

No, estic explicant per què n'hi ha una irregularitat.

El senyor president:

Vostés han anunciat que van a recórrer este acte al principi de la votació.

La senyora Oltra Jarque:

Bé, però primer vaig a vore si en l'escrutini la mesa té en compte el que estic diguent. Açò és pràcticament un recurs de reposició

El senyor president:

La senyora Oltra Jarque:

¿Me vol vosté deixar acabar, per favor? , si no, no puc acabar l'argument perquè conste en acta per a poder recórrer després. ¿Val?

Aleshores, les persones que han escrit una papereta amb un nom d'una persona que no es presenta, o que han posat en l'urna una papereta d'impremta on n'hi ha una persona que no es presenta, segons l'article 178. 3, són nul·les i,

per tant, la votació no arribaria als dos terços i no se podria triar el Consell Valencià de Cultura.

I, en tot cas, demanem, per si no ens donen la raó, que supose que no ens la donaran, que no se destruïxquen les paperetes,

per l'oportú recurs que plantejarem després.

Gràcies.

El senyor president:

Molt bé, doncs, per al coneiximent de vosté, esta taula, abans de començar la votació, ha especificat clarament, ha cridat els portaveus

i ha llegit l'escrit corresponent, i hi ha hagut un acord abans de començar la votació del que se tenia de fer, i aixina s'ha fet, i, per tant, la taula ha explicat com anava a funcionar la votació, la votació ha funcionat segons el que estava previst, vosté està en el seu dret de recórrer i ací estaran les paperetes a disposició de vostés.

Moltes gràcies.

S'alça la sessió.

(S'alça la sessió a les 13 hores i 15 minuts)

