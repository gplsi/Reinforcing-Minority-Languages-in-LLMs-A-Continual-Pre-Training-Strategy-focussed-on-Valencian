Ple de les Corts Valencianes realitzat el dia 22 de juliol de 2015. Comença la sessió a les 10 hores i 34 minuts. Presideix el president de les Corts Valencianes, senyor Enric Morera i Català. Sessió plenària número 5.

El senyor president:

Primer punt: proposta de la Junta de Síndics sobre la fixació del nombre de diputats i diputades que s'han d'elegir perquè es realitzen… Ah, no! Perdó. Este no és el primer punt, este és el segon.

Els hem d'informar que el compte general de les Corts Valencianes, de l'exercici 2014, d'acord amb l'article 34. 1 del Reglament de Les Corts, en nom de la mesa, vull formalment comunicar a la cambra que el compte general de Les Corts en què figura la liquidació corresponent al pressupost de l'exercici 2014, com també l'informe elaborat pel Servei Econòmic de Les Corts, ha estat aprovat per la Mesa de Les Corts en la reunió del dia 7 de maig de 2015, amb el coneixement dels síndics dels grups parlamentaris i es troba publicat en el butlletí oficial de Les Corts, número 335.

Jurament o promesa dels nous diputats i diputades de les Corts

El senyor president:

Seguidament passarem al jurament o promesa dels nous diputats i diputades de Les Corts. El procediment està emmarcat en els article 6. 1, 6. 4, 8. 2 del Reglament de Les Corts, i article 3 de les Normes sobre blasons, etiquetes i formulari de Les Corts.

Molt excel·lent senyor president.

Il·lustre Mercedes Caballero Hueso, jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

La senyora Caballero Hueso:

Sí, promet. (Aplaudiments)

El senyor president:

Il·lustre diputada senyora Rosa de Falastín Mustafá Ávila, jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

La senyora Mustafá Ávila:

Sí, promet. (Aplaudiments)

El senyor president:

Il·lustre senyor diputat Juan Ignacio Subías Ruiz de Villa, jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

El senyor Subías Ruiz de Villa:

Sí, promet. (Aplaudiments)

El senyor president:

Il·lustre senyor diputat Rafael Francisco Briet Seguí, jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

El senyor Briet Seguí:

Sí, promet. (Aplaudiments)

El senyor president:

Il·lustre senyora diputada Concha Andrés Sanchis, jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

La senyora Andrés Sanchis:

Sí, promet. (Aplaudiments)

El senyor president:

Il·lustre senyor diputat Miquel Domínguez Pérez , jureu o prometeu que aitant com tindreu el càrrec de diputada acatareu la Constitució i l'Estatut d'autonomia sense engany i guardareu fidelitat a La Generalitat?

El senyor Domínguez Pérez:

Sí, jure davant de Jesucrist crucificat i els sants evangelis. (Aplaudiments)

Designació de senadors i senadores en representació de la Comunitat Valenciana

El senyor president:

Segon punt de l'ordre del dia: designació de senadors i senadores en representació de la Comunitat Valenciana.

Articles 10, 11 i 12 de la Llei 9/2010, de 7 de juliol, de designació de senadors i senadores en representació de la Comunitat Valenciana, i article 172 del Reglament de Corts.

Comença la sessió amb la lectura del secretari primer de l'acord de la Mesa referent a les propostes de designació de candidats titulars i suplents, que recull el dictamen de la Comissió d'Estatut dels Diputats i Diputades.

Senyor secretari.

Sí, té la paraula el secretari primer de la mesa, senyor Emilio Argüeso.

El senyor secretari primer:

«La Mesa de Les Corts, en la reunión de 9 de julio de 2015, teniendo conocimiento del dictamen de la Comisión del Estatuto de los Diputados y las Diputadas, en relación con las propuestas presentadas por los grupos parlamentarios, y de conformidad con el artículo 8 de la Ley de la Generalitat valenciana 9/2010, de 17 de julio, de designación de senadores o senadoras en representación de la Comunitat Valenciana, acuerda la publicación de las propuestas mencionadas, las cuales están integradas por las siguientes personas:

»Titular, Carles Mulet i Garcia; suplente, Alba Encinas Ruiz.

El senyor president:

Molt bé. L'elecció s'efectuarà per mitjà de votació secreta per papereta. Estes contindran el nom de les candidates i dels candidats al Senat i els seus respectius suplents, presentats pels grups parlamentaris.

Cada diputat o diputada podrà votar com a màxim una candidatura de les presentades pels grups parlamentaris.

Resultaran designats senadors o senadores en representació de la Comunitat Valenciana aquells candidats o candidates que hagen resultat votats.

Si després de la votació esmentada no s'ha produït la designació de cap candidat o candidata amb el suplent respectiu, es tramitarà una nova candidatura pel procediment establert en aquesta llei, sense que això puga indicar la paralització o el retard de l'acreditació dels qui han estat designats. Això ve configurat en l'article 11 la Llei 9/2010, de designació de senadors o senadores en representació de la Comunitat Valenciana.

A continuació, el secretari segon procedirà a la lectura nominal de totes les diputades i diputats.

Té la paraula el secretari segon.

(El secretari segon crida per ordre alfabètic les diputades i els diputats perquè depositen la papereta en l'urna)

El senyor secretari segon:

Passem als membres del Consell.

(El secretari segon crida, per ordre alfabètic, els membres del Consell i de la Mesa de Les Corts)

El senyor president:

Anem a procedir a l'escrutini.

Per economia processal, llegirem el primer cognom del titular, tot i que seran revisades pels secretaris totes les paperetes, d'acord?

(El president fa l'escrutini)

Senyories, efectuat l'escrutini, el resultat és el següent: Alberto Fabra Part i, suplent, Alfonso Ferrada Gómez, 33 vots; Rita Barberá Nolla i, suplent, Antonio Ángel Clemente Oliver, 33 vots; Joan Lerma Blasco i, suplent, Ana Besalduch Besalduch, 23 vots; Carles Mulet García i, suplent, Alba Encinas Ruiz, 17 vots; Luis Crisol Lafront i, suplent, Domingo Lorenzo Rodríguez, 13 vots; i Pilar Lima Gozálvez i, suplent, Rubén Martínez Dalmau, 13 vots.

Per tant, queden proclamats senadors de la Comunitat Autònoma Valenciana els següents senadors: Alberto Fabra Part, Rita Barberá Nolla, Joan Lerma Blasco, Carles Mulet i García, Luis Crisol Lafront i Pilar Lima Gozálvez, amb els corresponents suplents. (Aplaudiments)

Efectuada la proclamació dels sis candidats titulars com a senadors, la presidència de Les Corts informarà la presidència del Senat de la designació dels sis senadors i lliurarà les credencials corresponents per a l'acreditació davant la cambra, d'acord amb la Llei 9/2010. (Pausa)

Em comuniquen que, efectuat el recompte d'una forma més fidedigna, el resultat dels senadors ja proclamats, Alberto Fabra Part, suplent Alfonso Ferrada Gómez, i la titular Rita Barberá Nolla i, suplent, Antonio Ángel Clemente, ha sigut de 31 vots. (Veus) Han fet el recompte. N'hi ha mecanismes de supervisió. (Pausa)

Senyories, és closa la sessió.

(S'alça la sessió a les 11 hores i 4 minuts)

