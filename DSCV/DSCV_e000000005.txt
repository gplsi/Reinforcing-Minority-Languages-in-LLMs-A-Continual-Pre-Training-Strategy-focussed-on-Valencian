Ple de les Corts Valencianes realitzat el dia 20 de juliol de 2011. Comença la sessió a les 10 hores i 34 minuts. Presideix el president de les Corts Valencianes, senyor Juan Gabriel Cotino Ferrer. Sessió plenària número 6.

Proposició no de llei, de tramitació immediata, sobre la inclusió del corredor mediterrani en tota la seua extensió, des d'Algesires fins a la frontera francesa, en la xarxa central transeuropea, presentada pel Grup Parlamentari Popular, el Grup Parlamentari Socialista, el Grup Parlamentari Compromís i el Grup Parlamentari Esquerra Unida (RE número. 2. 470)

El senyor president:

(El senyor president colpeja amb la maceta)

Senyores i senyors diputat, s'obri la sessió.

El senyor president:

Punt únic de l'ordre del dia: proposició no de llei de tramitació immediata sobre la inclusió del corredor mediterrani en tota la seua extensió, des d'Algesires fins a la frontera francesa, en la ret central transeuropea, presentada pel Grup Parlamentari Popular, el Grup Parlamentari Socialista, el Grup Parlamentari Compromís i el Grup Parlamentari d'Esquerra Unida.

En la Mesa de Les Corts han entrat dos escrits de dos grups parlamentaris; un escrit del Grup Parlamentari Compromís i un altre del Grup Parlamentari Socialista. En l'acord firmat per tots els grups parlamentaris el passat dilluns 11 de juliol en la Junta de Síndics, es va acordar que en esta sessió es podria modificar o addicionar a la proposició no de llei sempre que comptara amb l'acord de tots els grups. Com els dos escrits a què hem fet referència no estan firmats pels quatre grups, suspenc la sessió per un període de cinc minuts per vore si els grups parlamentaris acorden la modificació. Per tant, se suspén la sessió durant cinc minuts perquè els distints portaveus dels grups parlamentaris decidixquen quina és la proposta.

(Se suspén la sessió a les 10 hores i 37 minuts)

(Es reprén la sessió a les 10 hores i 47 minuts)

El senyor president:

(El senyor president colpeja amb la maceta)

Se reobri la sessió.

La secretària segona llegirà l'exposició de motius i, la secretària primera, la part dispositiva a què han arribat a acord els distints portaveus.

La senyora secretària segona:

Caràcter històric de la reivindicació. Ignacio Villalonga, president que va ser de la Cambra de Comerç de València ja el 1918 va argumentar a favor de la necessitat d'un corredor mediterrani ferroviari que enllaçara les riques regions productives agrícoles d'exportació valencianes amb el cor d'Europa. Seguint aquesta idea, totes les cambres de comerç valencianes ja van reivindicar millores d'aquest tipus en la línia fèrria i de carretera mediterrànies en determinats moments del segle XX. Per exemple, als anys seixanta i setanta del segle passat com indiquen les memòries de la Cambra de Comerç, Indústria i Navegació de València.

»Adequació a les estratègies de la Unió Europea. La petició d'un corredor ferroviari mediterrani s'adequa totalment a la política regional de la Unió Europea per diferents motius. S'emmarca plenament en la visió de les grans estratègies regionals europees, l'última de la qual ha estat l'estratègia per a la regió del Danubi de la qual extraiem aquest fragment valoratiu del Comité de les Regions.

»El Comité de les Regions considera important l'aplicació dels objectius en l'àmbit del transport, en particular en la navegació interior i en les infraestructures viàries, ferroviàries i aèries, i coincidix amb la valoració de la comissió en el sentit que han d'implementar-se sense retards els projectes prioritaris de la RTET i els corredors ferroviaris de transport de mercaderies, d'acord amb el Reglament número 913/2010. Es pot destacar en particular l'avanç que suposa l'estratègia per a la regió del Danubi a causa de la importància de la interconnexió d'aquests corredors entre si i amb les regions circumdants i de les diferents maneres de transports.

»Com pot veure's, l'argumentari realitzat pel comité de regions incidix en els temes en els quals el corredor ferroviari mediterrani s'hauria de basar i pot ser l'argumentació necessària per convéncer Europa de la seua necessitat.

»S'adequa a l'estratègia de Lisboa, ja que la dimensió territorial d'actuacions com la del corredor contribuiria a materialitzar l'objectiu de cohesió territorial que el Tractat de Lisboa ha inclòs en els objectius de la Unió Europea, així com fa el Comité de les Regions per al cas del Danubi.

»I diu: “S'ha d'exhortar la comissió a emprendre una reflexió més profunda sobre el paper i la incidència de les macroregions en la política regional de la Unió Europea a partir de 2013 en forma de llibre verd. A tal efecte, recorda que el Comité de les Regions ja ha dirigit aquesta petició a la Comissió Europea en la seua resolució sobre el programa legislatiu i de feina de la Comissió Europea per al 2010. ”

»Promou la comparació entre administracions i societat. Valga com a exemple la valoració que les institucions de la unió fan d'aquest punt en els documents assenyalats.

»Europa atribueix gran importància que tots els nivells participants -nacional, regional i local- cooperen per garantir els principis de subsidiarietat, proximitat al ciutadà i associació, i crida l'atenció sobre el valor afegit de la cooperació regional i local a l'hora d'apropar encara més al país. , als països candidats -perdó- i als països candidats potencials a la Unió Europea.

»S'adequa a la política de cohesió de la unió, ja que el projecte d'un corredor ferroviari mediterrani és, per definició, solidari, perquè dóna suport a un desenvolupament equilibrat a escala de la Unió, així com a la cohesió entre territoris; estratègic, perquè respon a una identificació d'objectius clau adequats a les necessitats del territori de la població de la mediterrània occidental i d'allò que podíem denominar l'Espanya de l'est; integrat, perquè s'enllaça amb indubtable sinèrgia amb les polítiques sectorials, econòmiques, socials, ambientals; transversal, ajuda a desenvolupar diferents polítiques que repercutixen sobre territori; espacial territorial, sobre la base d'un diagnòstic territorial que posa en relleu els punts forts i febles de cada regió; plurianual, a través de la definició d'objectius a curt, mitjà i llarg termini; associatiu, involucrat en els nivells europeu, nacional, regional i local; col·laborador amb els agents econòmics. , socioeconòmics del territori en la formulació i posada en pràctica dels programes operatius i amb la iniciativa privada. També parla de l'adequació a les estratègies territorials i geoeconòmiques de globalització.

»Hui, els territoris s'entenen formats per xarxes i per connexions. Per això, qualsevol estructuració d'una plataforma, una xarxa o uns conglomerats territorials d'ens locals i regionals d'estats membres amb la incorporació de les parts interessades -empresaris, acadèmia, etcètera- s'emmarca en dissenys i visions modernes i eficaces.

»Però aquestes xarxes es despleguen sobre territoris vius, econòmicament actius, demogràficament poblats.

»Cal contemplar, llavors, les infraestructures com un element de cohesió territorial, element consubstancial a la política europea, i no d'una manera topològica: senzilles línies i punts connectats com alguns recents documents han volgut fer entendre.

»Les infraestructures han de contemplar la riquesa generada dels diferents territoris que travessen, la seua capacitat productiva i demogràfica, vital per evitar que al cap de poc de temps determinades infraestructures hagen de suspendre el seu funcionament per falta de demanda.

»El corredor és motiu de consens entre les forces polítiques valencianes i entre els sectors civils i econòmics.

»L'afer del corredor s'emmarca en la necessitat de trobar espais de consens i acord cívic i col·lectiu entre els valencians per a progressar com a poble i societat.

»Preservar els elements de cohesió i de consens com passa amb el corredor mediterrani és un element afegit que cal considerar. Qualsevol altra solució en el context actual podria ser qualificada de desafortunada perquè va en contra de l'esforç d'unitat que partits polítics, organitzacions empresarials, cambres de comerç, col·legis professionals, governs autonòmics i central, universitats i acadèmies individualment han realitzat en els últims temps per a concretar una proposta única que siga assumida per la Unió Europea.

»Reforma l'estructura radial de les comunicacions a Espanya per adaptar-la a la geografia productiva del país. No sembla admissible per a Espanya i, en particular, per a la Comunitat Valenciana, ni per a Múrcia, ni per a Catalunya qualsevol proposta que pretenga aïllar el corredor mediterrani de la xarxa bàsica de ferrocarrils de la Unió Europa. Alacant no pot quedar-se despenjada del projecte.

»En aquest sentit, el corredor mediterrani ha de ser inclòs a la xarxa bàsica de ferrocarrils europeus amb un traçat de nord a sud d'Espanya per la costa mediterrània i duent a terme totes les actuacions previstes com a projecte de caràcter logístic i intermodal com va ser concebut.

»Cal recordar que l'eix mediterrani suposa més del 40% del producte nacional brut espanyol i, en algunes altres variables, quasi la mitat, com ara el turisme o l'exportació, les bases de la recuperació econòmica.

»Disposa dels principis. , ports mediterranis, entre ells, els tres grans de la Comunitat Valenciana i, en especial, del de València, líder absolut de la mediterrània, i és el camí més curt des de la mediterrània cap al cor d'Europa per al transport de mercaderies i persones.

»A més, potenciar el corredor mediterrani és fonamental per motius mediambientals de cohesió europea i de competitivitat. Es tracta d'una inversió que millora la competitivitat i estimula l'activitat econòmica del principal eix econòmic d'Espanya i constitueix un instrument fonamental de lluita contra la crisi econòmica i la contaminació.

»La concepció radial d'infraestructures a Espanya tan sols es podrà superar amb el corredor mediterrani. Altres projectes, com ara el corredor central ferroviari no farien sinó aprofundir en l'estructuració radial del sistema d'infraestructures espanyol. »

La senyora secretària primera:

Los portavoces abajo firmantes, que son don Rafael Blasco Castany por el Grupo Parlamentario Popular, don Jorge Alarte por el Grupo Parlamentario Socialista, doña Marga Sanz por el Grupo Parlamentario Esquerra Unida y Mónica Oltra por el Grupo Parlamentario Compromís, presentan la siguiente propuesta alternativa a la proposición no de ley, pasando a ser la parte dispositiva de la proposición no de ley la siguiente:

»Segundo. Igualmente, Les Corts son partidarias de que el Gobierno de España estudie la viabilidad de los corredores cantábrico-mediterráneo para unir Valencia con el País Vasco pasando por Zaragoza y el corredor atlántico-mediterráneo que una Valencia con Sines -en Portugal- pasando por Sevilla.

El senyor president:

Moltes gràcies, secretària primera i secretària segon, per la lectura.

Anem a passar a la votació.

Perdó.

Anem a vore. Perdonen, anul·lem el que hem dit, a vore si.

(S'interromp la gravació)

(Remors) (S'interromp la gravació)

(Remors i veus)

(S'interromp la gravació)

Comença la votació.

Disculpen vostés estes anomalies. Vaig a demanar l'ajuda del tècnic per vore si entre. , lògicament ho fem millor.

Comença la votació.

Bé, anem a vore. , si no, farem una votació a

Comença la votació.

Miren, anem a intentar, per tercera vegada, amb l'ajuda del tècnic, i si és que n'hi ha un error, votarem a

alçada, perquè és l'única solució possible.

Comença la votació.

(Veus i aplaudiments)

Bé, la votació és. , ha eixit per unanimitat amb 91 vots a favor.

Comença l'exposició del vot, l'explicació del vot. el grup d'Esquerra Unida.

Senyor Torró, té la paraula.

El senyor Torró Gil:

Gràcies, senyor president.

Bé, acabem de votar per unanimitat una resolució que hauria de ser molt important per al futur del País Valencià. Ho hem fet en un moment especialment crític, no sols per la greu situació econòmica que patim i que malauradament no sembla que vaja a tindre solució a curt termini, molt menys encara amb les polítiques que sols es preocupen de resoldre els problemes dels poderosos i no del conjunt de la població.

A més, ens trobem immersos en una gravíssima crisi institucional. Tot indica que el president de La Generalitat acabarà admetent la comissió d'un delicte en l'exercici de les seues funcions.

El senyor president:

Senyor diputat, per favor, el ple de hui és per una proposició no de llei relativa al corredor mediterrani. Tindrem ocasió de parlar d'estos temes en un altre moment.

El senyor Torró Gil:

No és possible hui evitar aquesta qüestió, no és possible hui recordar des d'aquesta trona que el president Camps hauria de dimitir o, almenys, vindre ací a donar la cara

davant dels representants democràtics de la ciutadania valenciana i donar explicacions.

No sembla massa coherent.

El senyor president:

El cride a la qüestió si seguix vosté tocant uns temes que no són els corresponents a este tema.

El senyor Torró Gil:

Si em deixa acabar, vorà com estic. , vaig a articular un discurs que. ¿Val?

No sembla massa coherent vindre ací a demanar comptes als altres, com estem fent en l'assumpte del corredor mediterrani, i no ser capaços de retre comptes un mateix. Però és evident, massa evident, que aquesta no és l'única incoherència que domina la pràctica política dels governs valencians particularment, però també dels governs espanyols des de fa ja massa temps.

L'assumpte que hui discutim és un exemple perfecte. Tots els grups hem estat d'acord en exigir al govern espanyol i a la Unió Europea que no podem passar més temps sense que aquesta infraestructura estratègica estiga en marxa. El text aprovat dóna cabuda a les diferents visions que tenim al respecte. I no es tracta sols d'una qüestió de matisacions. El consens que suscita quina és la millor alternativa per al traçat del corredor ferroviari, no pot ocultar que no compartim les alternatives que els altres grups defensen respecte a les dimensions de la mateixa infraestructura.

La nostra posició crítica se sustenta sobre premisses molt sòlides. La necessitat d'aquest corredor és inqüestionable, especialment en allò que toca al tràfic de mercaderies, i el que caldria preguntar-se és com és possible que s'haja iniciat la segona dècada del segle XXI sense disposar encara d'ell. La resposta a aquesta qüestió clau és molt important, perquè d'ella es deriva precisament quin hauria d'estar el disseny del mateix corredor per fer-lo útil i particularment viable. I són dues les raons bàsiques. La primera és molt evident: el disseny radial que tenen les infraestructures de transport a Espanya des del segle XVIII. I la segona és l'aposta per l'alta velocitat com a alternativa per a superar els dèficits de la xarxa ferroviària.

El model «tot AVE» ha suposat que l'enorme esforç d'inversió als ferrocarrils a Espanya no sols no ha millorat la xarxa, sinó que ha accentuat els desequilibris existents i ha empitjorat notablement el servei. Mentre l'AVE Madrid-València. , amb totes les seues deficiències derivades del mateix model i d'una planificació pèssima, mentre eixe AVE ha costat més de sis mil milions d'euros, l'estat ha estat incapaç de desdoblar la via en un tram d'a penes poc més de vint quilòmetres, que era el tram Vandellós-Tarragona, acabant amb un incomprensible coll de botella; o se seguix mantenint l'amenaça de tancament de les línies essencials, d'algunes línies essencials, entre les quals em permet recordar la de Xàtiva-Alcoi, en què hi ha compromisos pendents d'execució que es remunten ja quasi a la nit dels temps.

Per tant, sí al traçat del corredor mediterrani cap a Alacant, Múrcia i Almeria, però no a les alternatives que sols beneficien les grans empreses constructores; sí a una infraestructura sostenible i amb dimensions i alternatives adequades; però no a solucions faraòniques que supediten la seua construcció a l'alta velocitat. Cal un canvi radical en la política de transport i en la ferroviària en particular, i aquest canvi encara és més urgent en l'actual època de crisi que ens hauria de conduir a una despesa més moderada i que hauria de tindre en compte els enormes costos ambientals del model vigent.

No som il·lusos, ¿eh? , sabem que aquest canvi difícilment provindrà del bipartit que compartix aquesta política irracional que sols beneficia uns pocs, però mantenim intactes les esperances que la població sàpiga veure quines són les seues autèntiques prioritats i es mobilitze per a acabar amb la dictadura plutocràtica que ens domina.

El Partit Popular ha aconseguit posar damunt la taula una proposta assumible per tothom en aquesta qüestió, i ha acceptat fins i tot aportacions. Tant de bo, tant de bo, aquesta mostra de sentit comú perdurara no sols per a corregir la política de transport, sinó també per a prendre les decisions adequades per a tornar a les institucions valencianes la dignitat que mai no haurien d'haver perdut. El senyor Camps, que, lamentablement, hui no està ací, sap molt bé quin és el camí per a aconseguir-ho, i tots vostés també.

(Aplaudiments)

El senyor president:

Moltes gràcies.

Té la paraula, senyor Oltra.

La senyora Oltra Jarque:

Moltíssimes gràcies, senyor president.

Senyories.

És un honor per a mi intervindre per primera vegada en esta legislatura davant de tots vostés. Excusar la presència del nostre síndic, perquè, per raons de força major per tots vostés conegudes, no ha pogut assistir, i al qual segurament li hauria agradat molt fer hui este debat.

I hui s'havia de parlar de corredor mediterrani, eixe és el tema que està en l'ordre del dia, i encara que saludem l'ample consens a què s'ha aplegat i finalment que les postures s'hagen flexibilitzat i s'haja acceptat les esmenes dels dos grups que n'hem presentat, el Grup Socialista i el Grup Compromís, hui, coincidiran amb mi tots vostés, que no és el tema polític.

Malauradament, veníem a parlar de corredor, però no és el tema polític. Els mitjans de comunicació que estan ahí dalt, la gent que està al carrer, està pendent d'una altra cosa: vostés també estan pendents d'una altra cosa. Per això fotografien el cartellet de «Francisco Camps» els mitjans de comunicació abans d'entrar, perquè no saben si tindran moltes més oportunitats de fer-ho. I el molt honorable, que hui no ha tingut l'amabilitat d'honrar-nos amb la seua presència, que hui no ha tingut l'amabilitat de votar esta proposta, perquè està pensant-se si accepta pagar la multa.

El senyor president:

Senyora Oltra.

La senyora Oltra Jarque:

. i reconéixer que és un delinqüent. Jo ho entenc.

El senyor president:

Senyora Oltra, per favor,.

La senyora Oltra Jarque:

El senyor president:

. cal cenyir-se al tema i vosté, després, als mitjans de comunicació, explique el que crega oportú.

La senyora Oltra Jarque:

Senyor president, amb la vènia, el tema és que el president hui no ha votat esta proposta que és estratègica per al nostre territori, i jo tinc de dir-ho, perquè és el màxim mandatari d'esta comunitat, representa els valencians i valencianes i hui devia estar ací, perquè açò és un afront al poble valencià, que el seu president estiga pensant-se si accepta la petició fiscal i accepta haver-se deixat subornar, com ha fet per altre costat ja Campos, un membre del.

El senyor president:

Si vosté seguix amb este tema, jo li tinc de dir que la cride a la qüestió. Centrem-nos en.

La senyora Oltra Jarque:

Bé. , és que és el tema, és el tema.

El senyor president:

. el que toca, ¿eh? , i és el més.

La senyora Oltra Jarque:

Estem tots d'acord amb el corredor mediterrani, però ací n'hi ha hagut una persona, molt important, que no ha votat esta proposta, i en esta situació crítica, que humanament és comprensible, jo entenc que políticament és insostenible per al poble valencià.

El corredor mediterrani és una infraestructura estratègica clau per al nostre territori, i ho és per dos motius fonamentals que s'expliquen molt bé, i més acuradament i més rigorosament en el preàmbul, que és una raó econòmica i una altra de sostenibilitat. Malauradament, les propostes i necessitats més urgents no sempre són les primeres en política, tampoc les més raonables són sempre les que s'aproven. L'aposta dels dos grans partits, el PP i el PSOE, per la xarxa radial cap a Madrid, la xarxa ferroviària, a més, basada en Alta Velocitat Espanyola, eixa aposta centralista de trànsit de persones, és la que s'ha engolit milions i milions d'euros d'un pressupost que podia haver anat a una aposta molt més estratègica com és el corredor mediterrani.

Ara estan tancant línies d'AVE, com Castella-la Manxa. L'AVE de Castella-la Manxa s'ha tancat sense que ací ningú dimitixca, ni d'un costat ni d'altre. Es veu que la vergonya només la tenen els Murdoch, perquè haver-se engolit 3. 000 mil milions d'euros que hagueren vingut molt bé a esta infraestructura, que, almenys al poble valencià, també a altres regions d'Espanya, és moltíssim més efectiva per a polítiques econòmiques, per a ser competitius, per a l'exportació dels nostres productes, per a l'exportació, en definitiva, a obrir les nostres mercaderies a Europa i a la resta del continent. Un corredor que equivaldria a una autopista de 18 carrils, amb capacitat de transportar mercaderies, que llevaria de les carreteres milers de camions i estalviaria a l'atmosfera tones de CO

, eixe gas que genera l'efecte hivernacle.

El més important de la proposta que hem aprovat per a nosaltres és el desdoblament dels trams congestionats, les connexions amb els ports, tan necessàries, el canvi d'ample i avançar en extensions cap a l'horitzó del 2020. Hem votat a favor amb l'esperança que açò no siga un brindis al sol més, ara que la crisi i la mala gestió dels governs a l'estat espanyol i al nostre territori ha deixat les arques públiques com els apologetes de la no-intervenció han forçat, buides. Esperem que no siga novament una presa de pèl als ciutadans, una manera de construir discurs o una manera d'evadir les responsabilitats d'allò del que hui estan pendents els mitjans de comunicació i que malauradament no és el corredor mediterrani.

La nostra aposta des de Compromís seguix sent una aposta per un ferrocarril sostenible, una aposta pel ferrocarril convencional per al transport de persones, eixe que ens haguera posat en Madrid en dos hores i vint, amb una inversió exponencialment menor, i una aposta també pel corredor de mercaderies, una aposta per les rodalies, una aposta per la intermodalitat, una aposta, en definitiva, senyories, per la raó, per una manera de desplaçar-se que faça compatible la vida humana amb el planeta i la vida humana en el futur d'este planeta.

Moltíssimes gràcies.

(Aplaudiments)

El senyor president:

Moltes gràcies, senyora Oltra.

Té la paraula el portaveu del Grup Socialista, senyor Alarte.

El senyor Alarte Gorbe:

Señores diputados del Partido Popular, es una anomalía, no seamos autistas y que piensen allá fuera que no sabemos ni dónde vivimos ni que tenemos problemas. Les tendimos la mano para resolver hasta los problemas judiciales y de corrupción que a algunos de ustedes les afectan, pero esto no da respuestas. No dar la cara, huir y esconderse no es una buena salida para el futuro.

El senyor president:

El senyor Alarte Gorbe:

(Aplaudiments)

El senyor president:

El senyor Blasco Castany:

Moltes gràcies, senyor president.

Honorables consellers i conselleres, il·lustres senyores i senyors diputats.

Vull començar esta intervenció en nom del Grup Parlamentari Popular expressant un triple agraïment. El primer, al Consell de La Generalitat, i en la seua persona al president, per la tenacitat que esta infraestructura bàsica que hui estem reivindicant ha plantejat des del primer moment estar al costat dels interessos de la societat valenciana.

(Aplaudiments)

El segon agraïment és al Grup Parlamentari Popular perquè al llarg dels últims anys, i especialment en l'última legislatura, hem portat a esta cambra contínuament iniciatives reivindicant esta infraestructura bàsica del corredor del mediterrani, concretament nou en les quals sempre el Grup Parlamentari Popular ha estat recolzant que això fóra una realitat. I el tercer agraïment és a la resta dels grups polítics ací hui presents, perquè han recolzat una iniciativa del Grup Parlamentari Popular que després d'haver recollit les propostes que han fet ja no és exclusivament del Grup Parlamentari Popular, és de tota la cambra, cosa que agraïm eixa mà que mosatros tendírem als grups parlamentaris i que ells, a més, han enriquit políticament esta proposta que hui hem aprovat.

I això és una forma de situar estes Corts en la defensa dels interessos dels valencians, de posar-mos al costat d'una reivindicació generalitzada per la societat valenciana i, concretament, pels agents econòmics i socials i, més concretament, pels sectors productius i, més específicament, pel sector turístic que veuen en este corredor del mediterrani una expectativa de present i futur. Una expectativa que quan se duga a terme haurà pogut complir d'una forma molt concreta el que representa, és a dir, posar al servici de més del 50% de la població espanyola una infraestructura bàsica, col·locar en el que representa el 50% aproximadament del producte interior brut i el 50% de les nostres expectatives i activitats exportadores, una infraestructura que va a ser òptima per a poder desenrotllar-se, independentment que este consens generalitzat de la societat valenciana ha comptat també, gràcies a les iniciatives del govern de La Generalitat i d'altres opcions polítiques, el posar d'acord a quatre comunitats autònomes.

Jo crec que estem davant d'un dia important per a esta cambra, és important perquè a més anem a aconseguir que el Govern d'Espanya siga capaç també de situar-se en el context de la defensa de tots els interessos, inclosos els valencians, i que pugam reivindicar abans que en el mes de setembre la Comunitat Europea decidisca que el corredor del mediterrani és un eix prioritari en el que va a se la xarxa de transports que ha d'existir en Europa i que això ho farà possible.

Per tant, reitere l'agraïment perquè hui esta cambra s'ha col·locat d'una forma clara i definida al servici dels interessos de la societat valenciana, als interessos que tots defensem ací i que això va a fer possible que en esta cambra siguem capaços, com hui hem sigut, de resoldre un tema pendent, de plantejar clarament al Govern d'Espanya quin és el paper que ha de jugar i també de presentar-mos davant d'Europa reivindicant una cosa a què tenim dret per a garantir el nostre present i el nostre futur.

El Grup Parlamentari Popular, en esta explicació de vot, vol dir clarament que estem per això i continuarem treballant, obrint vies de diàleg i de comunicació amb la resta dels grups, per a defensar, com sempre hem pensat mosatros, defensar els interessos de la societat valenciana. No és moment de ninguna altra consideració, és el moment de saber que ací estem representant el que representem i que mos podem unir per a donar satisfacció al que està en l'interés concret de tots els valencians. De nou, moltes gràcies i enhorabona a tots nosaltres.

Gràcies.

(Aplaudiments)

El senyor president:

Moltes gràcies, senyor Blasco.

S'alça la sessió.

(S'alça la sessió a les 11 hores i 26 minuts)

