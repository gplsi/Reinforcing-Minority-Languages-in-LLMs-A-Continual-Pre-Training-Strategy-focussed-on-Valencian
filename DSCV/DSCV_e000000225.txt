Ple de les Corts Valencianes celebrat el dia 12 de juny de 2003. Comença la sessió a les 10 hores i 38 minuts. Sessió plenària número 1.

Constitució de les Corts Valencianes.

La senyora lletrada major en funcions:

Il·lustres senyores diputades, il·lustres senyors diputats.

He d'informar a les seues senyories que, d'acord amb el que estableix l'article 7. 2 del Reglament de les Corts Valencianes, tots vostés han complimentat les declaracions d'activitats i béns contemplades en l'article 18 del Reglament d'aquestes Corts.

Així mateix, d'acord amb l'article cinqué del Reglament de les Corts Valencianes, ha d'iniciar-se l'acte de la sessió constitutiva de les Corts Valencianes, en la VI Legislatura, amb la formació de la Mesa d'Edat.

Segons les dades trameses per les juntes electorals provincials d'Alacant, Castelló i València, correspon a l'il·lustre diputat senyor José Cholbi Diego la presidència de la Mesa d'Edat, i a les il·lustres diputades senyores Verónica Marcos Puig i Elvira Suanzes Fernández, la secretaria. Els pregue que passen a ocupar la presidència. Moltes gràcies.

(Ocupa la presidència el senyor José Cholbi Diego, acompanyat per les secretàries senyora Elvira Suanzes Fernández i senyora Verónica Marcos Puig)

El senyor president de la Mesa d'Edat:

Senyories, bon dia.

Queda oberta la sessió.

A continuació, té la paraula la secretària de la Mesa d'Edat, la il·lustre diputada Elvira Suanzes Fernández, perquè, d'acord amb l'article 5. 2 del Reglament de les Corts Valencianes, procedisca a llegir el decret de convocatòria, així com la relació de diputades i diputats electes.

Té la paraula.

La senyora secretària de la Mesa d'Edat:

Moltes gràcies.

"Decret 3/2003, de 31 de març, del president de la Generalitat, de dissolució i convocatòria d'eleccions a les Cortes Valencianes.

Enguany es compleix el termini de durada del mandat fixat per als diputats i les diputades de les Corts Valencianes en l'article 12. 4 de l'Estatut d'Autonomia de la Comunitat Valenciana, i escau, en els termes prevists en la Llei Orgànica del Règim Electoral General, convocar les eleccions autonòmiques.

Per això, sent competència del president de la Generalitat la dissolució parlamentària i la convocatòria d'eleccions, de conformitat amb el que estableix l'article 16 de la Llei de Govern Valencià, i fent ús de les facultats conferides per l'article 14 de la Llei 1/1987, de 31 de març, de la Generalitat, electoral valenciana, amb la deliberació prèvia del Consell de la Generalitat en la reunió del dia 25 de març de 2003,

Article 1. Queden dissoltes les Corts Valencianes elegides el dia 13 de juny de 1999.

Article 2. Es convoquen eleccions a les Corts Valencianes, que tindran lloc el dia 25 de maig de 2003.

Article 3. De conformitat amb el que preveu l'article 11 de la Llei Electoral Valenciana, el nombre de diputats i diputades a triar en cada circumscripció electoral serà el següent:

Alacant: 30 diputats i diputades.

Castelló: 23 diputats i diputades.

València: 36 diputats i diputades.

Article 4. La campanya electoral tindrà una durada de 15 dies. Començarà a les zero hores del dia 9 de maig de 2003 i finalitzarà a les 24 hores del dia 23 de maig de 2003.

Article 5. La sessió constitutiva de les Corts Valencianes tindrà lloc el dia 12 de juny de 2003, a les 10 i mitja hores, al Palau de les Corts Valencianes.

Disposició Final. El present decret entrarà en vigor el mateix dia de la seua publicació en el Diari Oficial de la Generalitat Valenciana.

València, 31 de març de 2003.

El president de la Generalitat, José Luis Olivas Martínez. "

El senyor president de la Mesa d'Edat:

Moltes gràcies, il·lustre senyora secretària.

Relació de diputats i diputades que han estat acreditats.

Té la paraula la il·lustre diputada i secretària.

La senyora secretària de la Mesa d'Edat:

Moltes gràcies.

Pla i Durà, Joan Ignasi

Ros i Piles, Jesús

Noguera Montagud, Ana

Sarrià i Morell, Vicent

Andrés Barea, Josefa

Puig i Ferrer, Joaquim

Escrig Peris, Vicente

Soler Garibo, Joaquín

Blasco Castany, Rafael

Camps Ortiz, Francisco Enrique

Molés Alagarda, José Blas

Costa Climent, Ricardo

Rambla Momplet, Vicente

Castelló Boronat, Fernando

Maluenda Verdú, Rafael

Cabot Saval, Juan Manuel

Ribó i Canut, Joan

Oltra i Soler, Joan Antoni

Arnal i Ibáñez, Carles

El senyor president de la Mesa d'Edat:

Moltes gràcies, il·lustre secretària.

Relació de possibles recursos presentats davant del Tribunal Superior de Justícia de la Comunitat Valenciana.

Té la paraula la il·lustre secretària.

La senyora secretària de la Mesa d'Edat:

Asimismo, según lo establecido en el artículo 5. 2 del Reglamento de las Cortes Valencianas, les informo que por el presidente del Tribunal Superior de Justicia de la Comunidad Valenciana se nos ha comunicado que hoy finaliza el plazo para la presentación ante la Sala de lo Contencioso-Administrativo de dicho tribunal de los recursos contencioso-electorales que se pudieran interponer y que podrían afectar a la composición de las diputadas y diputados elegidos por la circunscripción electoral de Valencia.

El senyor president de la Mesa d'Edat:

Moltes gràcies.

A continuació, intervenció o discurs de benvinguda del president de la Mesa d'Edat.

Molt honorable senyor president de la Generalitat, il·lustres senyores diputades, il·lustres senyors diputats.

És per a mi un gran honor i una satisfacció presidir esta sessió constitutiva de les Corts Valencianes en la seua VI Legislatura, quan encara estem celebrant els vint anys del nostre Estatut d'Autonomia i prompte commemorarem els vint-i-cinc de la Constitució.

Esta és la primera institució de la Generalitat, i després del vot disposat pels valencians el passat dia 25 de maig, ara comença, amb este solemne acte, una nova legislatura amb l'elecció de la Mesa i el jurament o promesa de tots vostés com a diputades i diputats.

Presidisc este acte perquè, encara que no ho parega ni ho semble, sóc el diputat de més edat de la Cambra. Ara bé, si per esperit i ganes de viure i de treballar fóra, estaria ocupant el lloc d'alguna de les secretàries que m'acompanyen en esta Mesa d'Edat.

Jo no puc oblidar, senyories, que en la I Legislatura, que s'inicia un 7 de juny de 1983 ­ara fa ja vint anys­, jo era diputat d'estes Corts i síndic del meu grup parlamentari. Després, les decisions del meu partit em van portar a diputat i a senador a Madrid. Però fa huit anys, per decisió, recalque, per decisió d'Eduardo Zaplana, he tornat a ser diputat d'estes Corts i vicepresident primer, la qual cosa li agraïsc molt.

De tot este temps, no puc deixar de mencionar els moments dramàtics de la mort d'aquell gran valencià i president d'estes Corts, Vicent González Lizondo. (Aplaudiments) Després de tan trista i dolorosa pèrdua, vaig tindre la responsabilitat de ser president en funcions durant dos mesos.

Sempre, senyories, he intentat actuar des d'esta Mesa amb sentit institucional, respectant tots els grups i totes les senyories. Des d'eixa manera meua de ser, vull donar la benvinguda a tots vostés, diputades i diputats, en la VI Legislatura, i espere que la tasca que anem a fer junts durant els pròxims quatre anys siga beneficiosa per a tot el poble valencià, però especialment ­vull subratllar-ho­ per als sectors socialment més necessitats i dèbils.

Espere i desitge que, per damunt del punt de vista polític de cadascú, sapiguem mantindre unes bones relacions personals amb tots els altres. Els qui em coneixen ja saben que jo sempre ho he fet aixina, i és la millor manera ­almenys això crec jo­ perquè puguem posar-nos d'acord en les solucions que necessita el nostre poble.

Vull felicitar a tots en este dia perquè és un dia important per al poble valencià, i és un dia més d'exaltació democràtica i de demostració que la Constitució i l'Estatut d'Autonomia són els instruments legals que fan possible la convivència pacífica del nostre poble valencià.

No vull deixar passar esta ocasió, l'última que vaig a tindre des d'esta Mesa, per a fer algunes mencions especials Aquí, al meu entendre, han ajudat amb la seua dedicació a escriure una bona part de la història d'estes Corts, cadascú des de la seua dedicació i cadascú des de la seua convicció de valencians i de demòcrates.

Em referisc a tot el personal d'esta institució. Des dels seus llocs de treball aconseguixen, amb la seua eficàcia, que este temple de la democràcia estiga sempre en activitat.

Igualment em referisc a tots els mitjans de comunicació, a les persones que treballen aquí per a ells, perquè ajuden a difondre la realitat d'estes Corts.

I, per últim, a totes les diputades i els diputats que han format part d'esta Cambra ­algunes i alguns ja no estan entre nosaltres­, perquè han fonamentat amb el seu esforç una institució representativa i orgull de tot un poble, el poble valencià. I als presents, el meu agraïment i reconeixement al treball i la dedicació que, sense dubte, van a desenvolupar en esta nova legislatura.

Senyories, em sent orgullós i satisfet de poder compartir un escó amb tots vosaltres en esta il·lusionant etapa. De tot cor, i amb la humilitat que ha d'orientar un representat del poble, moltes gràcies i fins sempre. Moltes gràcies. (Aplaudiments)

A continuació, es procedix a l'elecció del president o presidenta, vicepresidents o vicepresidentes i secretàries o secretaris de les Corts Valencianes, segons el que establixen els articles 34 i 35 del Reglament de les Corts Valencianes.

Iniciem l'elecció del president o presidenta de les Corts Valencianes. La secretària senyora Verónica Marcos Puig crida als diputats i diputades per ordre alfabètic, el Govern i la Mesa d'Edat votem al final, d'acord amb els articles 34 i 35 del Reglament de les Corts Valencianes.

Té la paraula.

(La secretaria, senyora Verónica Marcos Puig, anomena els diputats i les diputades per ordre alfabètic per tal de procedir a la votació nominal. )

Senyories, anem a realitzar l'escrutini.

(El president de la Mesa d'Edat, senyor José Cholbi Diego, llig cadascuna de les paperetes dipositades en l'urna. )

Senyories, el resultat és el següent: 2 vots nuls, 5 per l'il·lustre diputat Alfredo Botella, 34 en blanc i 48 el senyor Julio de España Moya. (Aplaudiments). Donat que hi ha hagut majoria absoluta queda, per tant, proclamat, d'acord amb el resultat, el senyor Julio de España Moya president de les Corts Valencianes.

El senyor president de la Mesa d'Edat:

Elecció dels vicepresidents de les Corts Valencianes. El procediment és el que marca l'article 34 i també el 35 del Reglament de les Corts Valencianes. Per tant, la il·lustre diputada senyora Elvira Suanzes Fernández cridarà per ordre alfabètic i després farem el mateix que anteriorment, el govern i la Mesa votaran els últims.

Té la paraula.

(La secretària, senyora Elvira Suanzes Fernández, anomena els diputats i les diputades per ordre alfabètic per tal de procedir a la votació nominal. Posteriorment, el president de la Mesa d'Edat, senyor José Cholbi Diego, llig cadascuna de les paperetes dipositades en l'urna. )

Senyories, el resultat de la votació és el següent: 5 vots, l'il·lustre diputat senyor Ramón Cardona; 36 vots, Ximo Puig; i 48 vots, María Barrieras. (Aplaudiments). Senyories, queden proclamats, per tant, vicepresidents de les Corts Valencianes l'excel·lent diputada María Barrieras i l'excel·lent diputat Ximo Puig.

Senyories, queda proclamat, per tant, vicepresident de les Corts Valencianes l'excel·lent diputada María Barrieras, i l'excel·lent diputat Ximo Puig com a vicepresident segon.

El senyor president de la Mesa d'Edat:

Senyories, pel mateix procediment seguit en les dos votacions, anem a iniciar el de secretaris de la Mesa. Té la paraula la il·lustre diputada secretària

(La secretaria, senyora Elvira Suanzes Fernández, anomena els diputats i les diputades per ordre alfabètic per tal de procedir a la votació nominal. Posteriorment, el president de la Mesa d'Edat, senyor José Cholbi Diego, llig cadascuna de les paperetes dipositades en l'urna. )

Senyories, el resultat és el següent: Alfred Botella, 5; Carmen Ninet, 36; Juan Manuel Cabot, 48. Queden, per tant, elegits i proclamats secretari segon de la Mesa de les Corts, l'excel·lent diputada senyora Carmen Ninet, (aplaudiments) i secretari primer, el senyor Juan Manuel Cabot. (Aplaudiments)

Senyories, fetes les votacions, realitzat l'escrutini, nomenats els càrrecs, per tant, la Mesa elegida passa a prendre possessió. Senyor Julio de España i següents, benvinguts.

(Els membres elegits puguen a l'estrada per tal de prendre possesió dels seus càrrecs)

El senyor president:

(El senyor secretari procedeix a la lectura dels noms dels diputats i diputades per tal que juren o prometen. Quan diu el nom del diputat Joan Ribó, este diputat parla sense micròfon)

El senyor Ribó i Canut:

Volguera demanar, per favor. (Inintel·ligible)(Remors)

El senyor president:

El senyor Ribó i Canut:

Senyor president. És la tercera vegada que vaig a jurar o prometre en estes Corts. I les dues vegades ho he pogut fer en valencià.

El senyor president:

El senyor Ribó i Canut:

El senyor president:

Gràcies.

(Continua i finalitza el jurament o promesa dels diputats i diputades)

El senyor president:

Molt honorable president de la Generalitat Valenciana.

Es necesario que desde ahora trabajemos juntos para dar respuesta a la esperanza manifestada en nosotros por los electores en las urnas. Tenemos la obligación de contribuir a aprobar y mejorar las leyes que rigen los destinos de la Comunidad Valenciana. Esa es nuestra misión y nuestro compromiso con los ciudadanos. Por eso, les invito a trabajar desde el diálogo y desde la moderación para poder atender al compromiso contraído con los ciudadanos. Tenemos un gran reto ante nosotros que hemos de hacer realidad desde la pluralidad.

Se levanta la sesión. (Aplaudiments)

(S'alça la sessió a les 12 hores i 28 minuts)

