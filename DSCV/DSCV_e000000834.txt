Ple de les Corts Valencianes realitzat el dia 22 de novembre de 2006. Comença la sessió a les 10 hores i 47 minuts. Presideix el Molt Excel·lent Senyor Julio de España Moya. Sessió plenària número 97. Primera reunió.

Proposició de llei de modificació de la Llei 1/1987, de 31 de març, electoral valenciana. Dictamen de la Comissió de Coordinació, Organització i Règim de les Institucions de la Generalitat (BOCV número 238)

El senyor president:

S'obri la sessió.

Bon dia, senyor vicepresident, honorable senyor conseller de Cultura, Educació i Esport, ilustrísimos diputados y diputadas.

El senyor president:

La senyora Palomar Pérez:

Butlletí Oficial de les Corts Valencianes

número 207 el 23 de junio. Diez días después, la misma fue tomada en consideración por el pleno de la cámara, el 12 julio de este año. Posteriormente, la Mesa de les Corts Valencianes, el 8 de agosto ordenaba su remisión a la comisión de Coordinación, Organización y Régimen de las Instituciones de la Generalitat y la apertura del plazo para la presentación de enmiendas.

(El senyor president colpeja amb la maceta)

El senyor president:

La senyora Palomar Pérez:

Butlletí Oficial de les Corts Valencianes

El senyor president:

El senyor Such Botella:

Moltes gràcies, senyor president.

Senyories.

Comparec per a defensar els vots particulars que el Grup Parlamentari Socialista ha presentat al dictamen de la comissió de coordinació referent a la modificació de la Llei electoral valenciana.

El Grup Parlamentari Socialista va presentar en el seu moment una Proposició de llei de modificació de la Llei electoral valenciana entenent que era necessari arran del desenvolupament de l'Estatut d'autonomia. Jo crec que és evident que tenia diverses finalitats.

La primera d'ella és adaptar la Llei electoral valenciana al que és la norma normativa estatutària, incorporant efectivament i adequant el seu articulat i el que és l'aposta de la reforma de l'Estatut a la Llei electoral valenciana.

En este sentit, intentàrem millorar i adaptar als nous temps el que és la Llei electoral valenciana a través d'esta proposició de llei, adaptada als nous temps amb criteris de participació, de major representativitat, amb criteris també d'igualtat entre hòmens i dones, amb criteri de fomentar i recolzar tot allò que suposava transparència en la gestió de recursos públics i en la gestió dels mateixos diputats, i, a la vegada també, incrementar la possibilitat que els ciutadans es veren més representats en les Corts.

Nosaltres entenem que férem un bon treball, un treball que posava i modernitzava el que era la Llei electoral valenciana i que assumia els nous reptes que la modernitat, el futur i el progrés ens deparen. En este sentit, apostàrem clarament per fer esta modificació de la Llei electoral valenciana. Per desgràcia, una vegada produït el debat al si de la comissió, esta modificació que va presentar el Grup Parlamentari Socialista ha sigut modificada substancialment per les esmenes que el Partit Popular ha aprovat.

Nosaltres entenem que la defensa d'estos 10 vots particulars, que el Grup Parlamentari Socialista manté per a la discussió en este ple, se substancia en criteris diferents, criteris distints a aquells que han eixit al final en la comissió i en el dictamen de la comissió. En este sentit, és necessari reafirmar el manteniment dels vots particulars i reafirmar el text que el Grup Parlamentari Socialista va presentar en el seu moment.

Entenem que és necessari, en el vot particular número 1, és necessari adaptar al nou articulat de l'estatut esta llei. És necessari, així mateix, fer referència a l'aval substancial que suposa l'increment de la participació i de la representativitat dels diputats i de les diputades, dels valencians i valencianes.

Entenem també, com és evident, que calia incrementar el que eren les causes d'incompatibilitats incorporant aquells que en estos moments ja estan exercint determinats càrrecs públics i que la nostra llei no feia referència en absolut.

Entenem també que calia adaptar a l'articulat el que és la proposta de la nova llei.

Però, jo crec que el fonament del manteniment dels vots particulars i el fonament de la mateixa llei presentada són dos motius bàsicament.

El primer d'ells és fer que els valencians i valencians amb el seu vot puguen participar més activament i que millorem la qualitat de la nostra democràcia. En este sentit, a l'article 7 proposàrem la rebaixa electoral del 5 al 3% perquè enteníem que el 3% és un percentatge, és un sostre electoral suficientment important com per a afavorir els dos objectius que nosaltres plantegem: millorar la qualitat de la nostra democràcia, fer que més valencians se senten representants al si de les Corts Valencianes, i, a la vegada també, ser un percentatge suficientment persuasiu per a evitar camins que realment afavoririen determinades disgregacions territorials. En este sentit, mantindre el 3% a nivell de comunitat autònoma consideràvem que era important.

Nosaltres volem fer una apel·lació, perquè jo crec que este és un dels elements claus d'esta reforma electoral. Volem apel·lar als grups de la cambra, volem apel·lar que puguem arribar a un consens en esta matèria. Jo crec que la política és l'art de fer el possible. I no és més rigorós, més seriós o més ferm aquell que manté una posició des del primer moment en estes Corts i que no vol variar-la, que aquell que se sega a discutir i és capaç d'arribar a acords i és capaç de modificar la seua posició.

La política és això, la política és negociació, és acord, és cessió per part de tots per arribar a una finalitat. Eixe és l'art de la política, a la qual mosatros volem fer una crida avui, perquè encara estem a temps que puguem fer una llei electoral moderna, avançada, que reculla tot allò que hem incorporat, però també amb posicions que es puguen apropar, amb posicions que siguen i que possibiliten que puguem tindre una llei adequada.

I jo faig una crida de nou al Partit Popular perquè fem possible l'acord, perquè eixa posició ferma, dura i intransigent de mantindre el 5% i que això no es va a tocar, doncs, es modifique. Estem a temps. Podem arribar a un acord en això, però cal cedir. Tots podem cedir al respecte. Eixa és la proposta que li fem al Partit Popular perquè entenem que seria convenient que avui poguérem aprovar una Llei electoral valenciana i que s'aclariren les incògnites, que ja molts columnistes i molts experts en dret han tingut ocasió de plantejar.

Nosaltres creiem que l'altre fonament d'esta discussió és el tema de la paritat. Hem incorporat a la Llei electoral valenciana el que són elements que ja s'estan discutint avui en la llei d'igualtat a nivell de l'Estat, com és el reconeixement de la necessitat d'avançar cap a la igualtat entre homes i dones obligant-mos, a nosaltres mateixos, obligant els partits polítics que formulen un determinat percentatge d'hòmens i dones en les llistes electorals, en este cas la proposta del 60-40 amb llistes cremallera, home-dona, dona-home, perquè la igualtat siga realment una obligació que ens imposem nosaltres. Dia que ja la llei d'igualtat, que s'està treballant en el Congrés dels Diputats, ja ho estableix. I nosaltres el que fem és incorporar exactament el mateix. Ja la llei d'igualtat del Congrés dels Diputats va a obligar també les comunitats autònomes a fer les modificacions substancials perquè això es puga incorporar. Per tant, jo crec que seria convenient que ens avançàrem a això i que incorporàrem el tema de la igualtat.

Nosaltres fem eixa aposta, fem eixa aposta perquè creiem que és convenient. Per molt que a tots se'ls òmpliga la boca dient que els seus partits polítics aposten per la igualtat real, podem vore finalment que no és cert, podem vore a este Consell que té poques dones en el seu si, té molt poques dones. I esta llei els podria obligar que incorporaren més dones i, a més, que haguera una representació paritària en este govern del Partit Popular. Jo crec que eixa és la nostra obligació també.

És cert que s'ha mantingut sempre per part del Partit Popular una actitud contrària a això, però no sols contrària a això, sinó és que, a més a més, han sigut capaços d'esmenar la Llei electoral valenciana per a modificar el llenguatge no sexista. És que tenim articles en què parlem de valencians i valencianes, i el Partit Popular ha fet esmenes modificant allò de «valencianes». Eixa és un poc la mostra que tenim en estos moments per part del Partit Popular respecte al llenguatge no sexista, la incorporació de la dona amb plens drets i amb igualtat de condicions que els hòmens i el que és realment el concepte d'igualtat hòmens i dones.

Jo crec que faria bé el Partit Popular si finalment aprovara els vots particulars en què el llenguatge sexista es modifique. Jo crec que això faria bé i seria un bona mostra que, almenys, amb un poquet de sentit comú en esta cosa s'haguera pogut avançar.

Bé, després, tenim alguns vots particulars més al respecte, però el fonament és eixe realment. Nosaltres creiem que hem de donar major representativitat als ciutadans, hem d'obrir les portes perquè les regles del joc puguen estar clares i nítides, i, sobretot, perquè aquells partits que arriben a 100. 000 vots tinguen representació en estes Corts.

Nosaltres creem que això és fonamental, i no que passe el que ha passat últimament, que amb molts vots, a molts ciutadans que han depositat la seua esperança en una determinada opció política, han vist truncada la seua possibilitat i les seues esperances de poder participar activament en la vida pública. I no és perquè han sigut poquets els vots, vora 200. 000 l'última vegada, 200. 000 valencians i valencianes que han vist truncada, han vist truncada la possibilitat de tindre representació política a les Corts Valencianes.

Jo crec que les regles del joc són per a tots, són per a tots. I en este sentit, el grup majoritari no hauria de tindre por, no hauria de tindre por que es rebaixara el sostre electoral. Però pareix ser que no és així, que la seua obsessió és mantindre açò. L'obsessió del Partit Popular és mantindre el 5%, perquè estan convençuts que això podria suposar una modificació substancial en esta cambra. I jo li he de dir: és que tots tenen dret també a estar representants i, sobretot, quan tenen un nombre de vots suficients per a poder estar. I això la societat no ho entén, senyors del PP, no ho entén. Que vostés intenten limitar la capacitat de la gent perquè estiga representada, això no ho entén.

Jo no vaig a dir que puga ser més democràtic o no. El que sí que dic és que es millora la qualitat de la democràcia, si som capaços de rebaixar el sostre electoral i fer que més valencians i més ciutadans que opinen de forma distinta puguen estar representants en estes Corts. Eixa és la nostra voluntat. Eixe és el nostre treball i la nostra aposta.

I reitere l'oferta: modifiquem posicions, senyors del Partit popular, menegen fitxa, senyors del PP, perquè jo crec que val la pena que entre tots sigam capaços de traure una llei electoral amb regles de joc clares, consensuada per tots i acordada entre tots. Jo crec que això seria fonamental, aclariria dubtes i, sobretot, estic convençut que els valencians i valencianes ho agrairien.

Gràcies.

(Aplaudiments)

El senyor president:

El senyor Castellano Gómez:

Gràcies.

Molt excel·lent president.

Senyories.

Jo crec que hauríem de centrar el debat del que és la modificació de la llei electoral valenciana d'una manera clara, dient quina és la justificació o el motiu que fa que estigam debatent ací canviar la nostra llei electoral. I la justificació és la reforma del nou Estatut d'autonomia.

I en què afecta la nova reforma de l'Estatut d'autonomia a la nostra llei electoral? Solament en una qüestió, solament una, absolutament ninguna més, que és harmonitzar el nombre de diputats d'esta cambra al que diu el nou article de l'estatut, que diu que no ha de ser inferior a 99 diputats. No hi ha cap altra qüestió. Ni que hi haja incompatibilitats, ni que hi haja contradiccions, ni que hi haja ningun tipus de discrepància entre la nova reforma i la llei electoral. Per tant, l'única exigència estatutària del nou estatut és que modifiquem el nombre de diputats, on diu 89, que en siguen 99.

I a més, vostés saben, tant el Grup Parlamentari Socialista com el Grup Parlamentari d'Esquerra Unida, saben perfectament que eixe és un tema que des del principi tots hem estat d'acord, tots, en els debats de la ponència, en les diferents votacions que hem tingut, en l'aprovació de la reforma de l'estatut. En tots i cada un dels debats que hem tingut, tots hem estat d'acord que el nombre de diputats ha de ser 99.

Per tant, jo crec que intentar utilitzar la modificació d'esta llei per a altres tipus d'interessos electorals, almenys és poc seriós, almenys és poc seriós. I jo crec que el que pretén és fer obstruccionisme institucional, és a dir, obstruccionisme institucional de parlar d'unes qüestions que res tenen a vore amb l'exigència estatutària, que res tenen a vore amb el que ha de modificar la llei de cara a les pròximes eleccions autonòmiques i municipals. I a mi me pareix molt legítim que vostés vullguen ací formar tot tipus de coalicions electorals, me pareix molt legítim que vostés facen els seus

electorals entre partits, un amb partits extraparlamentaris, altres per a intentar fer tripartits o coalicions o el que creguen convenient. Si me pareix tot això molt bé. Però no intenten manipular i instrumentalitzar i utilitzar una llei per aconseguir eixes coses, perquè no és seriós. Senzillament perquè no és seriós.

Jo ja diguí, a més, a més, que sense fer ningun tipus d'obstruccionisme institucional, que és el que vostés volen fer, que arribàrem a un acord en la llei electoral i que parlàrem de tot, però que és molt difícil, a sis mesos de les eleccions, fer un debat electoral. És com a meitat d'un partit de qualsevol tipus d'esport, vullgam canviar les regles de joc, Mire vosté, a meitat de partit no es poden canviar les regles de joc. Anem a fer un grup de treball, anem a asseure'ns sense ningun tipus de nerviosisme electoral, de nerviosisme electoral, a fer un grup de treball perquè en la pròxima legislatura pugam aplegar a un acord assossegat, tranquil, prudent, moderat i responsable del que és un sistema electoral.

I a més, quan les regles de joc estan molt clares. Jo vaig a intentar-ho dir amb la major claredat possible. És a dir, ací tots els grups polítics, tots els partits, excepte el Partit Popular d'esta cambra, han canviat la seua posició en els últims mesos respecte al llistó electoral. L'únic partit que ha mantingut una coherència des del principi fins a hui, i estem dient hui el mateix que fa sis mesos, el mateix que fa quatre anys i el mateix que fa deu anys, és el Partit Popular. És a dir, el Partit Socialista, fins fa uns mesos, ha estat defenent a capa i espasa el 5% com a llistó electoral. I el defengué a capa i espasa en el mateix debat de la reforma de l'Estatut d'autonomia a Madrid. I ho defengué el senyor Rubalcaba, ho defengué el senyor Lerma, ho defengué el senyor Pla i ho defengueren tots, com sempre ho havien defés. Fins a hui també, Esquerra Unida defenia el 3% com a llistó electoral. Ara, igual que el Partit Socialista canvia del 5 al 3%, Esquerra Unida diu: ja no vull tampoc el llistó electoral del 3%, sinó vull que no existisca llistó electoral i anar directament a l'aplicació de la llei D'Hondt. Molt bé.

Mosatros estem mantenint una coherència, i jo ho podré dir de manera més alta, però no més clara. És a dir, el Grup Parlamentari Popular i el Partit Popular han explicat en reiterades ocasions, han argumentat en reiterades ocasions, que no van a modificar el 5%, perquè mos pareix que és una aposta per l'estabilitat, per la governabilitat; perquè mos pareix que ha donat lloc que ací, amb eixe percentatge, hi hagen cinc grups parlamentaris; perquè mos pareix que ací en esta comunitat, des de l'any 1983, no ha existit mai bipartidisme amb el 5%, quan en altres comunitats autònomes que tenen el 3% sí que hi ha bipartidisme.

I per moltíssimes raons més. I perquè ací hi ha hagut grups parlamentaris i partits polítics que amb el 5% han tingut representació parlamentària i ara no la tenen. I per què? Perquè en democràcia, en democràcia, senyories, són els ciutadans els qui elegixen lliurement i democràticament qui volen que els representen en esta cambra. I això és el més important. I en democràcia, allò important és la igualtat d'oportunitats per a tots, la igualtat d'oportunitats per a tots. Això és el que cal fer i això, per tant, el que n'hi ha.

Per tant, no va a haver una modificació. I, a més, saben que fa falta una majoria qualificada de dos terços perquè n'hi haja, i mosatros, des del principi, hem mantingut i hem donat les raons, els arguments clars de per què no es va a fer una variació del llistó electoral del 5%.

Però, clar, amb què es troba hui el Partit Socialista? Es troba hui el Partit Socialista que estem debatent una proposició de llei presentada pel Partit Socialista. I que evidentment, com per mercantilisme polític, volen ajuntar coses que res tenen a vore, com és el nombre de diputats i el llistó electoral, per eixe mercantilisme polític, volen ací bloquejar institucionalment una cosa que està aprovada i que vostés han firmat amb el Partit Popular i el Partit Socialista com un acord de partits, i és que siguen 99 diputats. Ho han firmat, ho han votat en comissió, ho han presentat en la seua proposició de llei que siguen 99 diputats. I ara, per mercantilisme, i per manipulació d'este tema, que me pareix que és molt seriós, volen, volen lligar-ho al llistó electoral, que res té a vore amb eixa qüestió.

I què passa? Que com resulta que ara es van a vore obligats, com ja digué en la Junta de Síndics el senyor Such, a votar en contra d'una llei que han presentats ells, jo entenc que el ridícul siga important. I a partir d'ahí, es trauen totes les argúcies que creuen convenients. Diuen: «No. És que ara resulta que anem a presentar un recurs -o l'han presentat-, un recurs contra les esmenes del Partit Popular». Jo no he vist res més descabdellat, res més que descabdellat en ma vida en eixa qüestió, ni políticament ni jurídicament. I seran, evidentment, els tribunals de justícia els qui ho hauran de dir. Efectivament, efectivament que seran els tribunals de justícia.

Però, clar, és que voler agarrar-se a un

, com és el del Tribunal Constitucional 118/1999, o el 275/1993, del Tribunal Constitucional, que res té a vore amb el que ací estem debatent. Perquè vosté sap que eixe

el que fa és que se presenten 23 esmenes a una proposició de llei que tenia una. suposava una nova exposició de motius, una redacció de 5 apartats d'un article únic de la proposta, l'addició de 17 apartats més i una nova disposició derogatòria. És a dir, a un article únic, es presentaven 23 esmenes, es ficaven disposicions addicionals, es ficaven nous apartats. És que no té absolutament res a vore, és que és fins i tot ridícul. És que és, com li diem, i una frase que a vosté no li agrada, és que és un insult a la intel·ligència. I me pareix molt bé com a cortina de fum. I me pareix molt bé que vosté per a evitar el ridícul que van a fer hui ací, intente recórrer per a embolicar a tot el món, per embolicar els mitjans de comunicació, que això és possible o no és possible. És a dir, ací cal ser seriosos i cal dir les coses com són.

I després vostés diuen «l'esperit de la llei». Si algun esperit de la llei pot tindre esta modificació és l'exigència estatutària, perquè això sí que és objectiu, això sí que és objectiu. I és una llei que vostés mateixos parlen de transparència, parlen de paritat, parlen d'incompatibilitats, parlen d'invisibilitats, parlen de llistó electoral. parlen de moltes coses. Llavors, l'esperit de la llei, què és, el que vosté diuen? No. Mire vosté, l'esperit sols pot marcar-la una cosa objectiva, que és l'exigència estatutària. O la mateixa exposició de motius que fan vostés, que en ningun moment diuen quin és l'esperit de la llei i que el llistó electoral va per allà pel paràgraf sèptim o octau, pel paràgraf sèptim o octau, i passa com una cosa més de les moltes que proposen.

Per tant, jo crec que se demostra i se desemmascara clarament que allò del recurs és una fugida cap endavant en el sentit, en el sentit d'evitar fer un ridícul, embolicar a tot el món perquè no es veja la vertadera realitat del que vostés estan fent.

I a més, jo crec que sí que és una cosa molt preocupant tindre l'argument que un grup parlamentari no puga presentar esmenes a un projecte o a una proposició de llei. És que, és clar, si hi ha cosa més antidemocràtica que eixa, que algú me l'explique. Això sí que és fer. Inadmetre arbitràriament, sense ningun tipus d'argument, esmenes, això sí que és una cosa antidemocràtica i això sí que es fer obstruccionisme polític, que és l'únic que vostés volen fer amb la seua proposta en el tema del llistó electoral per a intentar arribar a pactes de cara a unes eleccions autonòmiques i municipals.

Però, bé, jo crec que no mos van a enganyar, ni molt menys, i crec que amb esta proposició de llei demostren el seu tarannà democràtic. És a dir, quan no els agraden les decisions que se prenen en les Corts, recorren a l'obstruccionisme, ja siga amenaçant amb recursos, ja siga abandonant comissions o ponències o ja siga muntant els numerets que vostés creguen convenients.

I mire vosté, jo crec que el tema del llistó electoral queda molt clar i els arguments són molt clars. Parlen vostés del tema de la paritat. Mire vosté, en la paritat el que cal fer és complir la Constitució. És a dir, no pot haver ningun tipus de desigualtats per raó de sexe, ni polítics, ni laborals, ni culturals, ni de ningun tipus. O és que,

, vol dir el Partit Socialista i el Grup Parlamentari Socialista que o m'obliga la llei o jo no fique dones en les llistes? No. Mire vosté, les dones i els hòmens s'han de ficar per la seua capacitat, s'han de ficar per la seua eficàcia. I, per tant, en eixe sentit vosté diu: «És que ací hi ha representat un Consell. ». Mire vosté, el tripartit català que s'ha acaba de fer crec que ha anunciat 15 consellers i en té 2. 2 dones de 15, 13 hòmens. Eixes són les polítiques progressistes quan vostés apleguen al govern. Quan estan en l'oposició diuen de tot, però quan apleguen al govern resulta que són el pitjor exemple en temes d'igualtat d'hòmens i dones que se poden fer.

Mire vosté, i eixa és un poquet la realitat. I a més vostés proposen els percentatges del 60 i del 40% en l'alternança d'hòmens i dones en les llistes. Aleshores què és el que ocorre? Primera, que ahí no pot ser el tema cremallera que vostés dien, home i dona, home i dona, en eixos percentatges. En segon lloc, si dimitix un diputat, què, haurà de dimitir un altre perquè entre un del mateix sexe? No sé? Haurien vostés d'explicar-ho.

I a més, mire vosté, imposar l'alternança és que no té cap sentit. És que no poden anar tres o quatre dones juntes en els primers llocs? Per què no? És que una llei va a impedir que un partit polític, per exemple, porte l'1, el 2, el 3 i el 4 de la seua llista electoral i que siguen dones? És que vostés en la seua proposta això ho impedixen. Eixa és la igualtat que vostés volen? Eixa era. ? Bé, el que acaba de decidir Esquerra Unida en la seua assemblea no se podria complir, mire vosté, que fica tres dones al principi de la llista, o siga, no podrien complir-ho.

Mire vosté, jo crec que cal ser molt més seriosos i no utilitzar sempre la demagògia absolutament per a tot. Jo crec que la confiança està en la vertadera capacitat de les persones, no en el sexe que tinguen. S'ha de tractar de manera igual a tots per la seua capacitat i per ser persones, amb independència que siguen hòmens i dones i amb independència del seu estat social. Eixa és la vertadera essència de la democràcia.

Però, miren vostés, lleve algunes esmenes que les passe a referir molt ràpidament en les quals parlaven del tema de les incompatibilitats, i dien «automàticament que s'aplique la incompatibilitat a un diputat». Mire, no pot ser. Si és que l'article 160 de la Lorec i el reglament de les Corts especifica clarament, especifica clarament que hi ha un termini de vuit dies perquè si algun càrrec públic té algun tipus d'incompatibilitat puga optar per llevar un dels càrrecs que tinga la incompatibilitat. Perquè no té ningun sentit que se li done a les Corts el control de les incompatibilitats i vostés lleven el termini de vuit dies que establix en el 163 de la Lorec i que estableix el 19. 4 del reglament de les Corts. És que no té ningun sentit. És que és absolutament desgavellat. I vostés simplement comencen una proposta, i dic un exemple d'una esmena que és tan clara que no faria falta ni debatre-la, s'havia d'haver aprovat en comissió perquè jo crec que cau pel seu propi pes, però vostés tot el que ve del Partit Popular resulta que és mal, tot el que ve del Partit Popular no volen ni sentir-ho. Eixe és el seu tarannà.

I fins al dia de hui jo els he fet una nova proposta, inclús abans de començar el ple. Els he dit que anem en tot allò que estem d'acord i que hem aprovat en la comissió, com l'esmena del tema del braille per als cegs, per a les persones sordes i per a les persones que tenen algun tipus d'incapacitat sensorial, que presentà Esquerra Unida i que l'aprovàrem en comissió, i en totes aquelles que hem estat d'acord presentem conjuntament, retirem esta proposició de llei, i jo retiraré els tres punts que porte de la meua proposició de llei de la llei electoral, i presentem una conjuntament en tot allò que estem d'acord, i en altres parlem d'eixa qüestió. Això sí que és tindre tarannà de consens. La resta són històries i la resta són excuses per a haver d'evitar fer el ridícul, com vostés saben que el van a fer. Perquè no té res a vore el llistó electoral amb el nombre de diputats. Saben vostés que votaren a favor en 99 diputats, que vostés presenten en la seua proposició de llei 99 diputats, que en el pacte institucional de partits votaren en companyia del Partit Popular en 99 diputats, i que no té cap sentit, i que no té cap sentit que això no s'aprove. Ara, voler anteposar els interessos electorals i partidistes, inclús utilitzant o manipulant una llei, com se demostra clarament, per a fer obstruccionisme institucional. Me pareix que demostra el tarannà, me pareix que demostra la poca responsabilitat que vostés com a partit majoritari de l'oposició haurien de tindre en esta Comunitat Valenciana.

Moltes gràcies.

(Aplaudiments)

El senyor president:

El senyor Such Botella:

Moltes gràcies, senyor president.

Senyories.

Mire, senyor Castellano, el ridícul l'han fet vostés perquè ara ens trobem en una situació que és sosprenent, una situació que és que el Grup Parlamentari Socialista fa una proposició de llei, vostés l'esmenen i a rengló seguit tenen una proposició de llei seua que sols aborda un punt, i tot el que ara han esmenat no està en la seua proposició de llei. I, per tant, açò és una cosa que era incomprensible.

Vosté diu que hem fet el ridícul més espantós. Mire, el ridícul l'han fet vostés, perquè vostés han intentat a través d'una estafa política, que és votar a favor de la presa en consideració una llei que presenta el Partit Socialista, modificar-la de tal forma que ja no siga del Partit Socialista i siga seua. Això és una estafa política el que vostés han fet, senyor Castellano, una pilleria, una pilleria. Una pilleria intolerable que l'única cosa que suposa és una burla als ciutadans. Perquè, si vostés no estaven d'acord amb esta proposició de llei, haver-ne fet una i haver votat en contra de la seua presa en consideració, haver-ne fet una i haver incorporat totes les esmenes que vosté ha posat a la nostra llei.

Ara es troba vosté amb el problema que anem a parlar de la seua proposició de llei i sols té un article. I tot açò que ha esmenat vosté no ho té, no ho té

. Sí, xiule, xiule, xiule també. No ho té, senyor Castellano. I es trobarà que efectivament

(el senyor president colpeja amb la maceta)

vostés no han fet la faena que havien de fer.

I per això demana que retirem tot açò per a refer. Jo ja li he dit abans, senyor Castellano, vosté menege fitxa en el tema del sostre electoral i en el tema de la paritat i arribarem a acords. Però vosté no vol menejar fitxa.

I mire, mire, parlar de coherència com vosté parla, parlar de coherència, que mosatros des del primer moment hem dit «blanc» i és blanc, parlar de coherència jo l'assimile en este cas a intransigència, a intransigència. No és coherència, no, és intransigència. Perquè li he dit, i no ha entés res de les meues paraules abans, li he dit que la política és l'art de fer el possible i que tots estem obligats en pro del consens i d'arribar a l'acord a cedir posicions. Però no, vosté la intransigència és la coherència del Partit Popular. No, no, vostés són uns intransigents! Li ho he dit abans. El que passa és que no entén res, no entén res.

I parla vostés d'insults a la intel·ligència, senyor Castellano? Mire, vostés insulten la intel·ligència. Esta discussió l'hem tinguda també. Insulten la intel·ligència, però de tots, dels valencians. Perquè si vosté no estava d'acord amb la proposició de llei, haver-ho votat en contra i ja està. Però no, és que voten a favor, la primera vegada que vostés voten a favor que es discutisca la rebaixa electoral del 3%. La primera vegada, per a després modificar-la i canviar-la substancialment.

Mire, també li dic que per molt que vosté diga en matèria jurídica, vosté al final no és el Tribunal Constitucional, no és el Tribunal Constitucional. Moltes vegades parla vosté com si vosté fóra el tribunal que ja ha sentenciat i parla al mitjans com si ja fóra eixa la decisió de tots. No, ací estem parlant de criteris. En tot cas parlarem de criteris jurídics en el Tribunal Constitucional. Però que vostés voten a favor d'una proposició de llei per a després suprimir els articles importants i substancials, el que és el fonament del cos de la pròpia proposició de llei i els suprimisquen els articles, això em pareix a mi un insult a la intel·ligència. Perquè en tot cas explique vosté per què han votat a favor. Explique-ho, que no encara no ho ha dit, si no és per a fer una estafa. Explique per què votaren a favor si no és per a fer una estafa.

Mire, s'ha retratat vosté, senyor Castellano, en el tema d'igualtat. Li he donat l'oportunitat de fer un xicotet gest. Hi ha dos articles, dos, que vostés han modificat, que han llevat «candidatas». Per què li molesta a vosté que parlem de «candidatos i candidatas» i de «valencians i valencianes»? Li he donat l'oportunitat, un simple gest perquè el llenguatge no sexista s'impose realment en la llei. Però ni això! I vosté parla d'igualtat? Vosté parla d'igualtat? Si inclús en els textos vostés no fan cap esforç per a intentar arreglar açò, cap, cap esforç. No vaig a dir-li jo la llei, efectivament.

Vosté s'ha llevat la careta, senyor Castellano, s'ha llevat la careta. I este govern més. Perquè si vegem les dones que té este Govern Valencià, bé, açò és d'igualtat i de paritat clara, clara i evident. No com té el govern de Rodríguez Zapatero que té la paritat en el seu propi govern.

Mire, senyor Castellano, per acabar. La reforma de l'estatut finalment aprovada va llevar el sostre electoral del 5% i demana a estes Corts que, a través de la llei electoral, s'establisca el que és el sostre electoral, senyor Castellano.

Si vosté vol ho entén i, si no vol, doncs no ho entenga, i continue tal com està vosté en esta estratègia d'intransigència absoluta, de no modificar posicions i de creure que això és la coherència.

I jo li dic, mire, els polítics estem per avançar, i per arribar a acords i per a fer modificacions. I també li dic, anem a modificar nosaltres una posició respecte a la comissió, i anem a acceptar una esmena d'Esquerra Unida en este respecte perquè entenem que la seua proposta.

El senyor president:

El senyor Such Botella:

. -acabe ja, senyor president-, que la proposta d'Esquerra Unida en el sentit que les províncies no perden representativitat per l'increment territorial, i que això supose, si es pacta realment, supose un increment del nombre d'escons, per a nosaltres això és interessant.

I nosaltres estem ací per a fer el possible, per a intentar arribar a acords. I anem a acceptar l'esmena d'Esquerra Unida. I li demanem a vosté també que si té a bé i és coherent amb el que va votar en el seu dia en la presa en consideració, vote a favor dels vots particulars que presenta el Grup Socialista.

El senyor president:

El senyor Castellano Gómez:

Gràcies, senyor president.

Mire, senyor Such, per ordre, vaig a explicar-li per què votàrem a favor en la seua proposició de llei. Perquè mosatros sempre estem per la negociació i pel consens, i perquè vosté haurà vist en el debat de comissió que han hagut moltes coses de la seua llei que hem aprovat, igual que vosté mos ha aprovat dos esmenes en comissió i hem aprovat també una esmena d'Esquerra Unida en comissió. I li vaig dir més, perquè mosatros esta llei quedàrem que totes les lleis que se desenrotllaren en l'estatut se farien per consens. I se presentà una proposició de llei perquè firmaren conjuntament els tres grups parlamentaris. I vostés, com estan en els seus

preelectorals no volgueren presentar conjuntament esta llei. Volien fer obstruccionisme institucional. Volien, volien fer xantatge a este Partit Popular dient «o se canvia el llistó electoral o resulta que no s'aproven els 99 diputats». Eixe és el tarannà democràtic de vostés, una vergonya, una vergonya. Eixe és el tarannà democràtic de vostés, voler fer xantatge a canvi d'una llei que vostés resulta que han firmat, que han aprovat, que han anotat i que estan d'acord, i que en la seua proposició de llei han tornat a ficar i votar els 99 diputats.

I vosté no pot eixir a esta tribuna sense ficar-se roig a dir el que està dient. Perquè vosté sap el que és una estafa? El que és una estafa és enganyar els ciutadans com vosté ha vingut ací a enganyar els ciutadans. El que és una estafa és voler manipular i instrumentalitzar les institucions com vosté està fent ací. El que és una estafa és voler per interés partidista electoral voler canviar i instrumentalitzar una llei simplement pel seu interés partidista i electoral. Això és una estafa, però una estafa en majúscules i subratllada en negreta. Això sí que és una estafa.

I mire vosté, en el tema de la paritat és molt clar. La vertadera igualtat entre homes i dones és la que se basa en la capacitat i la integritat de les persones pel simple fet de ser persones, no per tindre un sexe o per tindre un altre sexe, i no per ficar percentatges, perquè si fiquem percentatges del 60 i el 40% el meu grup parlamentari actualment ja té un 44%. Aleshores què he de llevar un 4% de dones? És que és descabdellat el que vosté diu, és que és descabdellat el que vosté diu.

Per tant, jo crec que ací u quan demostra que vol negociar i que vol consensuar ho demostra de manera clara. Els únics que no s'han menejat en el llistó electoral, en coherència, sense enganyar a ningú, hem sigut mosatros.

Vostés estaven en el 5% fa uns mesos i com ara volem fer un tripartit per a portar ací l'embolic, per a portar la inestabilitat i per a portar ací la falta de governabilitat,

per aconseguir el poder a qualsevol preu, ara resulta que no volen el 5% que defensaren a capa i espasa fa uns mesos, i ara volen el 3%. I si els fera falta el 2%, dirien el 2%, perquè no tenen ningun empatx com bé demostren.

I vosté sap ací qui negocia i qui consensua? El grup parlamentari al que represente. I ho ha tornat a demostrar en les caixes d'estalvis i ho ha tornat a demostrar en tots i cadascun dels acords importants. I mire vosté, i acabàvem d'eixir d'una moció de censura ridícula, i hem tornat a negociar, perquè per a mosatros estan els interessos generals de la gent, de la comunitat, de les entitats financeres d'esta comunitat estan per damunt d'altres coses. I hagueren pogut perfectament lligar pactes de les caixes a pactes del que estem debatent ací. Però creem que això no és seriós, que això no és responsable en política. Creem que s'ha de mirar primer per les persones, després per l'interés general de la comunitat i després, en últim lloc i en tot cas, per l'interés dels partits.

I vostés fan tot el contrari, anteposen el seu interés de partit per damunt de tot. Eixa és la gran diferència que tenim entre vostés i mosatros. Per això ací se fan 46 lleis o 43 lleis que estan aprovades i el 46% estan aprovades o per unanimitat o amb el vot de tots els grups parlamentaris. I per ací es pot debatre i per ací en estes Corts es pot aplegar a acords importants encara que tinguen majories qualificades.

I vostés vénen ací amb un vocabulari d'estafa, amb un vocabulari al qual ja ens tenen molt acostumats sempre a la desqualificació perquè no tenen ningun tipus d'argument. I vosté sap que no està bé que vosté vinga ací a exigir o a fer xantatge dient: «O vostés mos modifiquen el 5% o mosatros no aprovem els 99 diputats». Perquè això en una paraula és per a sentir vergonya aliena del que ho faça, senyor Such, i si no me sent no sabrà mai els arguments que li estic dient. Jo m'espere que vosté acabe de parlar perquè puguem debatre tranquil·lament. I li he fet una proposta al començar el ple hui una altra vegada, que em paeix que és molt seriosa i que em pareix que és molt prudent. En el que estem d'acord anem a aprovar-ho. Ara, ¿vostés què és el que pretenen? Fer un obstruccionisme institucional a l'hora de ficar el nombre de diputats que vostés han firmat, que vostés han votat, que vostés estan d'acord i han proposat. Diga'm vostés si això no és mercantilisme polític a l'hora d'utilitzar una llei com és esta.

Mire, en eixe sentit no mos van a trobar. I coherència mosatros? Tota la del món, tota la del món. Diguérem des del principi, ho diguérem en el debat en l'estatut de Madrid i ho seguim dient hui que el 5% no se va a modificar en el llistó electoral. No se va a modificar. Nosaltres no enganyem a ningú. Els que estan enganyant són vostés, que fa quatre dies defenien el 5% i ara defenen el 3% i demà ja vorem què és el que defenen. Ara ja estava dient també que els diputats també se poden variar per tal d'estar a bones amb Esquerra Unida o amb el Bloc. Aquí governar a cualquier precio, no importa con quién y no importa los intereses que tengan que pagar los ciudadanos.

El senyor president:

El senyor Castellano Gómez:

Sabem ja quines són les seues polítiques que estan fent en Catalunya, que estan fent en Galícia i que estan fent en altres comunitats autònomes. Però, mire vosté, jo crec que ací s'han de primar els interessos de la comunitat i sobre tot ací ha de primar la dignitat política. I crec que el que vostés estan fent no és correcte. No és correcte voler instrumentalitzar una llei i fer xantatge en una cosa que estem d'acord per a aconseguir un interés partidista i electoral, perquè ni tenen programa, ni tenen alternativa ni tenen res a dir als ciutadans. L'única cosa que volen és aconseguir el poder a qualsevol preu sense importar-los el preu que han de pagar els ciutadans i ciutadanes de la Comunitat Valenciana.

Moltes gràcies.

(Aplaudiments)

El senyor president:

El senyor Ribó i Canut:

Estem avui davant de la primera llei de desenvolupament del nou Estatut d'autonomia i la primera cosa que s'hauria de dir, com s'ha interpretat per part d'un grup polític, que l'única cosa que s'ha de canviar és el nombre de diputats, cosa en què estem tots d'acord. No, hi ha més coses a canviar en aquesta llei. I jo crec que és una idea que abans, per una banda, el Partit Socialista no va entendre el Partit Popular, però crec que fins i tot en les esmenes s'ha entés.

Per exemple, quan nosaltres presentem una esmena perquè s'utilitze el llenguatge de signes en la propaganda política, en la campanya electoral, perquè hi hagen paperetes braille per a les persones que no tenen visió i perquè hi haja accessibilitat concretament en els centres de votació, ho fem com a conseqüència d'un article que parla concretament d'açò i que és absolutament raonable.

Quan nosaltres estem parlant, per exemple, d'eliminar la barrera del 5% no ho fem perquè siga un caprtix, ho fem perquè en aquest estatut en estos moments no hi ha ficada cap barrera. Per tant, el que es mantinga una barrera del 5, del 3 o que no hi haja barrera, no és una qüestió que estiga en l'estatut, és una qüestió que ara no està en l'estatut i és discutible en la llei electoral. Abans no ho era. I en este sentit s'ha de dir que l'estatut a nosaltres ens haguera agradat que aquest tema l'haguera deixat clar per a no tenir els problemes que tenim, però l'estatut ha millorar respecte a abans. Però algun grup no vol veure-ho, però açò és una de les conseqüències de la reforma de l'estatut. Ara no hi ha en l'estatut una barrera per entrar en aquestes Corts.

Jo he de dir que avui parlarem més d'açò, perquè si vostés miren els punts de votació, a més d'este punt, després estan el 4, el 5 i el 6, que tornarem a parlar d'esta llei. Si ara parlem d'una llei ampla, després parlarem de la llei vista des dels plantejaments del Partit Popular: passar exclusivament de 89 a 99 diputats. Ja no li importen les persones amb discapacitats, ja no li importa absolutament res més; és la seua concepció.

I a nosaltres ens sembla important deixar clar que s'ha de fer una llei electoral i s'ha de fer bé ara. Si no s'arregla ara no s'arreglarà mai, perquè ha quedat d'una forma explícita que hi han grups que no volen consensuar absolutament res en determinats temes.

I vull recordar que el tema de llistó electoral va ser un dels temes claus en tot el debat de l'estatut, que no és una qüestió baladí, que fins i tot es va arribar a un acord entre el nostre grup, un acord que es va modificar parcialment en Madrid i que va ser la causa per la qual nosaltres al final votàrem que no a la reforma de l'estatut. Si haguera estat d'una altra forma, el nostre vot haguera estat d'una altra manera. Per tant, no és una qüestió baladí, no és una qüestió a deixar-lo

és una qüestió fonamental. Qualsevol persona sap que en este tema s'estan discutint les majories absolutes del País Valencià, qualsevol persona que conega la situació sociològica electoral d'ací.

Per tant, estem discutint una cosa. I jo, efectivament, li vull dir al Partit Popular el mateix que li deia ell al Partit Socialista: que no utilitze este tema per als seus propis i exclusius beneficis, que no siga tacany, que antepose els interessos democràtics i de participació i de representació als seus interessos com a partit. És molt clar que si no hi ha una barrera.

El senyor president:

Senyor Ribó. Senyor Ribó.

El senyor Ribó i Canut:

. o esta barrera baixa el 3%, les coses canvien en este país. I per açò és tan important aquest tema.

Gràcies.

El senyor president:

El senyor Castellano Gómez:

Gràcies, president.

Senyor Ribó, vosté sap perfectament encara que s'ha apartat de la negociació i del consens i votaren en contra a la reforma de l'Estatut d'autonomia, sap perfectament que l'Estatut d'autonomia elimina la barrera electoral i la remet, el llistó electoral, perdó, i la remet a la Llei electoral valenciana. I sap vosté que la Llei electoral valenciana, una llei que se féu en l'etapa del govern socialista, especifica el 5% i que se votà ja amb la majoria qualificada que en aquell aleshores se tenia. I sap vosté perfectament, i no vulga ací enganyar i contar les veritats a mitges que l'estatut diu que «se remite a la ley electoral respecto al listón electoral». I que especifica claríssimament la llei vigent, la llei vigent en la Comunitat Valenciana, el 5%.

Per tant, ací no n'hi ha ni ningun buit legal, ací no n'hi ha ninguna contradicció, ací no n'hi ha ninguna interpretació que valga en eixe sentit. És més, la voluntat clara quan se fa la reforma de l'estatut és inclús elevar la majoria qualificada per a modificar o reformar la llei electoral de tres quints a dos terços, és a dir, fer una majoria qualificada, perquè s'entenia que aquelles qüestions que afecten les institucions de la Generalitat, aquelles qüestions que afecten a una cosa tan important per a l'estabilitat política i institucional, com és el sistema electoral, que haguera de tindre el màxim consens polític de tots i cada un dels partits polítics que representen una comunitat. I, per tant, s'establix la majoria qualificada de dos terços per a poder modificar eixe llistó electoral. Per tant, diga les coses com són. Diga que l'estatut, d'acord amb un consens, que este partit ha demostrat amb fets sempre que existisca per la negociació, pel diàleg i pel consens, lleva la referència del 5% en l'estatut i la remet al que establisca la llei electoral, que ha de fer falta una majoria qualificada de dos terços per a aprovar-la.

I que, per tant, ací està aprovat el 5% i que mosatros hem defés des del principi sempre eixe 5%. I, a més, un 5% que no es pot parlar ni de qualitat democràtica, ni de no qualitat democràtica. Si de 17 comunitats autònomes pràcticament 11 tenen en estos moments el 5%, mire vosté, és que n'hi ha falta de qualitat democràtica en eixes 11 comunitats autònomes? O, si per exemple, com vosté o algun company seu vingué a Escòcia a vore el parlament escocès i tenien un 6 i un 7%, segons les circumscripcions, ¿és que no són democràtics en el Regne Unit, a Escòcia, amb un 7%?

Mire vosté, jo crec que no s'ha d'enganyar la gent. No s'ha intentar enganyar-la, cal afrontar el debat amb valentia, cal afrontar el debat des de la responsabilitat. I a mi em pareix molt bé que vostés vullguen fer tot tipus de pacte preelectorals. Em pareix molt bé que vostés tinguen legitimats per a fer el còctels polítics que creguen convenient. Home, però no intenten vindre ací a utilitzar una cosa que l'única cosa que demana, l'única cosa que demana l'estatut és harmonitzar el nombre de diputats d'esta cambra al que diu el nou article, que és que no siga inferior a 99. I que a més vosté sap perfectament, i no he d'esforçar-me en explicar-li-ho.

El senyor president:

El senyor Castellano Gómez:

. -gràcies, senyor president, acabe immediatament-, no tinc per què explicar-li-ho, que vosté també estava d'acord amb eixe nombre de 99 diputats.

Gràcies.

El senyor president:

El senyor Ribó i Canut:

Senyor president, gràcies.

Manifestar, en primer lloc, que efectivament estava d'acord amb els 99 i estava d'acord que les persones amb minusvalideses tinguen les condicions per accedir i amb moltes altres coses. Per tant, eixe no és el tema.

No és cert que d'una cosa se'n derive l'altra. En estos moments, la llei electoral es pot canviar, i vosté ho sap perfectament. I pensem que és un element clau. I, mire vosté, jo els demane un poquiu de voluntat d'entendre quin són els motius pels quals 200. 000 persones s'han quedat fora de representació en estes Corts. I eixes són les dades claríssimes de les últimes eleccions. I açò és el que vostés estan intentant impedir. I açò no té res a veure amb coalicions. Mire vosté, es faciliten les coalicions amb el mínim del 5%, no amb un 3%. És al contrari exactament. Però és una qüestió de qualitat democràtica.

I, mire vosté, es té més qualitat democràtica si els grups tenen representació en esta casa. Es té menys qualitat democràtica si 200. 000 persones que han votat, quasi el 10% dels votants, un de cada deu, no poden accedir a estes Corts. I açò és el que es demana.

El senyor president:

El senyor Ribó i Canut:

. I nosaltres els demanem que tinguen la capacitat de veure un poquiu per damunt dels interessos del seu partit.

Gràcies.

El senyor president:

El senyor Castellano Gómez:

Gràcies, senyor president.

Mire, en el tema de les minusvalideses, sap vosté perfectament que, quan debatérem l'Estatut se ficà la llengua de signes, se ficà qualsevol tipus. una carta de drets socials per als valencians i per a les valencianes, precisament per a potenciar les persones més desfavorides o aquelles persones que tingueren algun tipus d'incapacitat o minusvalidesa física o sensorial, amb la qual cosa, jo crec que les coses serioses no les toquem perquè no és de bon gust parlar de coses que jo crec que han d'estar fora del debat polític.

És més, vosté sap que en debat en comissió, quan l'esmena que presentà vosté sobre les paperetes en braille i altres qüestions que parlava, per a les persones cegues, fou aprovada pel Partit Popular sense cap tipus de problema. Perquè nosaltres allò que és coherent, allò que és sensat, ho aprovem.

I mire, no confonga pluralitat i participació social i política amb imposar les minories a les majories. No confonga que en una comunitat que representen el cent per cent dels vots, un 2% doblegue al 98%, que és el que passa a altres comunitats autònomes. Perquè això és confondre la democràcia amb altres qüestions que no vull anomenar-les. Per tant, una cosa és la pluralitat i la participació i una altra cosa és que un percentatge mínim de vots estiga hipotecant.

El senyor president:

El senyor Castellano Gómez:

. hipotecant més d'un 98% dels vots representats per una comunitat autònoma i els partits.

Per tant, ¿participació i pluralitat? Tota la del món. Imposició d'una minoria extraparlamentària o d'una minoria molt xicoteta que doblegue, per mercantilisme polític, i hipoteque el govern de torn.

Moltes gràcies.

(Aplaudiments)

El senyor president:

Bien. Dice el refrán que no por mucho más correr amanece más temprano, y a veces. Son los artículos 1, 2, 3, 4 y 5. Supongo que no se podrán votar todos juntos, así que les ruego a ustedes. Uno a uno. Muy bien.

El senyor Ribó i Canut:

Anava a comentar en primer lloc efectivament, el tema de les persones amb minusvalideses; és una cosa seriosa, molt seriosa, però per desgràcia, després veurem, que en la llei de modificació de la llei electoral del Partit Popular no està contemplat. I per tant, sí que és seriós, sobretot, el que no estiga contemplat quan el tenim en l'estatut.

Vaig a parlar de les esmenes 5, 10, 15 i 27.

La primera, l'esmena 5, parla del nombre de diputats i diputades. L'article 24 de l'estatut parla de la desproporció que es puga establir en el sistema resultant que siga inferior a la relació u a tres. Per a ser clars, que un vot de Castelló no valga més que tres vegades un vot de València. Això està prohibit -per dir-ho així- per l'estatut; el que passa és que la llei electoral no contempla com arreglar açò en el cas que ocorreguera. Estava a punt d'ocórrer concretament en estos moments.

Nosaltres plantegem que amb que ocórrega açò, es manté concretament el nombre de diputats base per la província i s'augmenta el nombre de diputats totals proporcionals fins que no supere aquesta barrera.

Repetisc: no està contemplat en la llei electoral i és important fer aquesta previsió estatutària.

L'esmena número 10 és respecte l'equilibri de sexes, la paritat. Nosaltres plantegem que es faça legal allò que hi ha a la societat: el nombre de dones, en estos moments, és superior al d'homes i que, per tant, en les llistes ocórrega açò.

L'esmena número 15 és una esmena que a nosaltres ens sembla important; és una esmena que pot tenir un caràcter tecnicojurídic però ens sembla important, perquè hi ha hagut en estos moments ja, hi ha hagut al·legacions i hi ha hagut recursos als tribunals, que pensem en el cas d'unes eleccions autonòmiques; cal fer un esforç perquè aquests recursos i aquests problemes s'intenten arreglar en la Comunitat Valenciana.

I per tant, pensem que el que s'ha de fer és obrir la possibilitat de dos dies, de presentar recursos a les juntes electorals autonòmiques, preservant sempre, evidentment, la possibilitat que a la fi, doncs si açò. no se sent satisfet qui ha presentat el recurs, puga recórrer a les instàncies de caràcter estatal.

Però em sembla que és un element de dotar de voluntat autonòmica, d'augmentar el poder electoral cara a aquestes eleccions, el fet que les distintes instàncies, les distintes juntes electorals, perdó. provincials i autonòmiques puguen tenir competències a eixe nivell.

I per últim, l'esmena número 27 és una esmena referent a la Sindicatura de Comptes. A nosaltres ens dóna la sensació -parlaré després també- que a l'hora de plantejar-se possibles sancions contra incompliments d'aquesta llei electoral -per exemple, la publicació d'enquestes fora de temps, per exemple, gastar-se més diners i coses d'aquest tipus- no generen, en primer lloc, les mesures necessàries per a poder ser investigades.

I per açò plantegem en la Sindicatura de Comptes, que tinga la possibilitat també de realitzar les tasques d'inspecció front a possibles irregularitats o possible violació del límit. És molt curiós que la Sindicatura de Comptes és la que va a realitzar açò però no té competències d'inspecció; i per tant, la seua possibilitat de control queda molt minvada, queda molt disminuïda, com veurem després al parlar d'unes altres esmenes que és molt curiós que les sancions que es posen són tan baixes que, en definitiva, sembla que, a vegades, estan incitant a que es cometa algun tipus d'irregularitats.

El senyor president:

El senyor Castellano Gómez:

Sí, gràcies, senyor president.

Mire vosté, senyor Ribó, respecte a la primera esmena, sí estem d'acord; ho hem estat sempre. Estiguérem d'acord en el debat de la ponència i és més, nosaltres ho incorporàvem també a la llei, perquè ja està en l'Estatut d'autonomia el que la relació respecte dels vots entre les distintes províncies fóra menor de un a tres. I a més, crec que fou l'objecte d'un gran debat -jo crec- molt interessant i que a la fi, se plasmà en l'Estatut d'autonomia i també nosaltres en el debat de comissió ho introduírem ja.

Perquè se ficava que en cap cas s'havia de superar -en l'article 6 concretament- que el sistema resultant fóra inferior a la relació d'un a tres, que és a més la mateixa relació que se ficà en l'Estatut d'autonomia.

Jo crec que cal ser fidels amb allò que és la redacció de la llei electoral a allò que s'ha establert en l'Estatut d'autonomia. Jo crec que, per tant, no té sentit el mantindre esta esmena quan ja està ficat en l'estatut i quan també està ficat en el paràgraf quart de l'article 6; jo crec que ahí estem d'acord en la filosofia i en el fons, en el sentit que el que volíem era equilibrar més eixa qüestió, inclús sabent que estem d'acord des del Grup Parlamentari Popular amb que hi haja, com així se mantingué en l'estatut, un mínim de 20 diputats per cada província amb independència del nombre d'habitants que tinguera eixa província. Perquè entenem que això són polítiques bones, destinades a la vertebració social i política de la comunitat. I per tant, hem seguit apostant per eixa fórmula en el nou estatut, per qüestions de vertebració territorial -que jo crec que són molt importants- i, en eixe sentit, equilibrant dins d'allò que és el sistema d'inferior d'un a tres.

Mire vosté, allò del Consell Jurídic Consultiu, sap vosté que férem una modificació; en la Llei del Consell Jurídic Consultiu no se plantejà esta qüestió; se pot plantejar esta i altres tipus de qüestió. Jo crec que seria obvi, dins del que és la llei que regula el funcionament i l'organització del Consell Jurídic Consultiu, el poder debatre este tipus de qüestions.

Nosaltres, igual que la modificàrem. perdó, en el Consell Jurídic Consultiu, podem modificar-ho també en la Sindicatura de Comptes, les coses que vostés creguen que se puguen dialogar i que se puguen parlar. Jo crec que seria una qüestió de parlar-ho amb aquella legislació que regula d'una manera directa la Sindicatura de Comptes i també mirant, lògicament, allò que són les competències del Tribunal de Comptes i allò que són les competències de la Sindicatura per a no tindre incompatibilitats que puga marcar també la legislació bàsica de l'Estat.

No obstant, eixa és una qüestió de les que se podia parlar, de les que podíem vore amb tranquil·litat però que, evidentment, jo crec que seria la ubicació millor en la legislació que regula allò que és la Sindicatura de Comptes i harmonitzant-la amb allò que és la competència del Tribunal de Comptes de l'Estat.

Moltes gràcies.

El senyor president:

El senyor Ribó i Canut:

Sí, jo m'alegre que estem d'acord, senyor Castellano, en el tema de la proporció u a tres. És cert que estem d'acord. Però. i que vosté parle de mantenir la proporció o la desproporció, però que no s'arbitre mai és el mecanisme, en cas que això ocórrega, com s'arregla. Eixe és el problema que tenim. Açò és el que nosaltres plantegem en una esmena.

Sí, sí. Mire, li vaig a llegir. Apartat 4 de l'esmena número 5: «Si la distribució prevista en l'apartat anterior superara la desproporció entre circumscripcions a la relació d'u a tres -i ara ve com ho arreglem- s'anirà augmentant el nombre d'escons de la cambra fins que distribuint, segons els criteris anteriors, no supere aquesta desproporció». No hi ha una altra possibilitat si no és que vosté vulga canviar els 20, cosa que a nosaltres ens sembla que és una base provincial. O toca açò o toca els 20; ha d'optar.

Mosatros fem l'opció d'augmentar a 100, 101, 102, fins on siga, fins no s'arribe al 3. Tocar els 20 per circumscripció ens sembla malament, i nosaltres volem ressaltar que no volem fer açò. Vostés no aclarixen el tema. I si no l'aclarixen, si açò és produeix, queda una indefinició jurídica clara. L'estatut mana que no passe d'1 a 3 però no es concreta en la llei electoral.

En l'altre aspecte, de la Sindicatura de Comptes, a nosaltres ens sembla molt més important que queden clares les tasques d'inspecció en la llei electoral, perquè pense que és un tema clar.

I no m'ha parlat vosté de donar més competències a les juntes provincials per a acceptar o denegar determinats tipus de recursos i de queixes. Pensem que açò seria molt positiu per a millorar la capacitat autonòmica respecte les eleccions autonòmiques. I pensem que és un tema fonamental que s'hauria de desenvolupar.

Com pot veure, no és només el tema que discutirem després, el tema del 5%. Hi ha moltes altres coses a millorar i a nosaltres ens sembla que ens hauríem de seure's per a millorar-ho.

Gràcies.

El senyor president:

El senyor Castellano Gómez:

Gràcies, senyor president.

Mire, senyor Ribó, jo crec que el paràgraf quart, de l'article 6, és molt clar. I diu: «En el seu cas, la distribució prevista en l'apartat anterior hauria de ser adoptada de manera que la desproporció entre circumscripcions que establisca el sistema resultant siga inferior a la relació d'u a tres». No n'hi ha cap buit legal ni n'hi ha llacuna legal ahí, perquè després els decrets de convocatòria són els que van marcant eixes qüestions concretament. Per tant, ahí no estem parlant de ninguna qüestió.

Els sistemes que vostés proposen com alternativa almenys necessiten d'un estudi amb més profunditat. En principi, anar augmentant el nombre d'escons en el parlament amb el sistema que vostés proposen, doncs, jo, la veritat és que no ho veig ara en estos moments. Podria estudiar-se, però en estos moments és que no ho veig.

I mire vosté, no n'hi ha, perquè no tinga cap dubte, no n'hi ha cap intenció per part del Partit Popular de tocar el llistó dels 20 diputats per circumscripció provincial, no n'hi ha ninguna. I li he dit la raó, la raó és la vertebració territorial i política de la comunitat. I mos pareix bé que, amb independència del nombre d'habitants de cada província, n'hi hagen 20 diputats fixos i que la resta, fins a 99, siguen proporcionalment a la població, que és com està establert en l'estatut i és com està establert en la llei electoral.

Per tant, mosatros no tenim en estos moments ninguna intenció. I li ho dic perquè hi haja la màxima claredat possible en el debat, perquè, si no, vosté estarà d'acord amb mi que ja ho haguérem fet en l'estatut i ho haguérem variat en l'estatut. Si no ho han variat en l'estatut, evidentment no ho anem a variar en la llei electoral, entre altres coses perquè no se pot, perquè ahí sí que contradiríem el que fica l'estatut, i una llei inferior no pot mai contradir una llei superior, com és la norma institucional bàsica, com és l'Estatut d'autonomia.

Moltes gràcies.

El senyor president:

Senyor Such?

El senyor Such Botella:

Senyor president, en este grup de quatre esmenes ens agradaria que es votara per separat la número 10.

El senyor president:

El senyor Such Botella:

Senyor president, anem a vore, el vot particular número 7 el tenia en el segon bloc i no ha sigut defés. Per tant, si vosté l'incorpora haurem de fer votació separada també, però enteníem que no s'havia defés perquè el que s'havia defés era la 5, 10, 15 i 27, que és la que vosté ha anunciat que anava a defendre's. Clar!

El senyor president:

El senyor Ribó i Canut:

A vore, perquè no ens emboliquem més. Done per debatuts i per defensats tots els vots particulars del meu grup.

L'esmena 7 és l'esmena del mínim electoral. Nosaltres plantegem senzillament que no hi haja cap restricció. En primer lloc, és un tema perfectament vàlid a nivell d'Estatut d'autonomia, tal com ha quedat en estos moments.

Pensem que el fet que hi haja una restricció és una limitació a la representativitat, a la capacitat de representació en les Corts. Jo vull ressaltar, per exemple, que en estos moments amb 89-99 diputats, amb un 2,5% en la província de València es pot accedir a les Corts. És possible que a algú no li agrade que puguen accedir a les Corts determinats grups de la província de València, és possible. Però, a nosaltres ens sembla que si tenen representació social han de poder estar, de la mateixa manera que han de poder estar en la província d'Alacant, amb un 2,9%, que és el que fa falta en estos moments, o amb un 4,4 aproximadament en la província de Castelló. A nosaltres açò ens sembla el més democràtic, ens sembla el més democràtic. I, per tant, aixina ho defensem.

Però, vull que li quede una cosa molt clara, senyor Castellano, perquè abans s'ha referit a açò. Si hem de treballar per una política de consens, nosaltres estem disposats que hi haja un llistó en el 3%, perquè no li quede cap dubte. Nosaltres pensem que esta és la posició màxima que defensàrem en l'estatut, en el seu moment, nosaltres presentàrem diverses alternatives, però, insistim, si hi ha possibilitats d'arribar a un consens, nosaltres estem disposats a arribar a un consens sobre la base de baixar el llistó del 5 al 3%, perquè aixina evitaríem el que està passant en estos moments, que és que hi hagen 200. 000 persones sense representació. No són grups extraparlamentaris, són aproximadament 1 de cada 10 persones que varen votar i que aquí no estan representades. I açò és important, almenys per al nostre grup. És important per al nostre grup. I pensem que açò és important.

El senyor president:

El senyor Ribó i Canut:

. també per a la democràcia.

Esta esmena per a nosaltres és una esmena de les claus.

El senyor president:

El senyor Castellano Gómez:

Gràcies, senyor president.

Senyor Ribó, jo estaria d'acord amb vosté si n'hi haguera algun tipus de desigualtat o n'hi haguera algun tipus de privilegiats o de favoritisme a determinades formacions polítiques front a altres formacions polítiques per a accedir a estes Corts. No, mire vosté, las democràcia se basa en la igualtat, fonamentalment, en la igualtat, i en la igualtat d'oportunitats, en la igualtat de tindre requisits tots els partits polítics per a accedir a un parlament. I dóna igual el 2, el 4, el 6 que el 7%, exactament igual, perquè ja li he dit que ací hi ha hagut partits polítics que poden tornar a estar representats.

Però sap per què estaran representants ací? No perquè hi haja un 5% o un 3%, sinó perquè els ciutadans voldran que estiguen representats, com ha estat el Bloc representat ací, com ha estat Unió Valenciana representat ací o com ha estat el CDS representat ací en el seu moment, amb un 5%. Per què? Perquè han volgut els ciutadans, no perquè ho ha marcat un determinat llistó o un altre determinat llistó. El que importa és que els requisits, la igualtat, siga exactament igual per a tots. I a partir d'ahí, i partir d'ahí, mosatros ja li hem dit que el 5% mos pareix igual o tan democràtic com el que més, com el que més. I que la governabilitat, l'estabilitat, mosatros entenem que és una cosa important en política.

I mire vosté, i mire vosté, entren els partits que convencen els ciutadans. No hi ha ningun problema, no hi ha ningun problema. Però és que vosté primer demana el 3%, perquè fan els números i els càlculs electorals i diuen: «Amb un 3%, podran entrar o no podran entrar, podrem fer o no podrem fer». I si no fóra el 3%, seria el 2 o l'1. Si els dóna exactament igual. Jo crec que cal ser més seriosos en estes qüestions. Mosatros no enganyem a ningú, no enganyem a ningú.

I ara li fan falta dos terços per a baixar el llistó electoral. Ja li ho he dit, ho he retirat ja en massa ocasions: no anem el Partit Popular a variar el 5%, ni al 3%, ni a ninguna altra fórmula alternativa que siga, per exemple, llevar. aplicar directament la llei D'Hondt. No ho anem a fer. I ho diem amb tota la tranquil·litat. I no vaig a tornar a argumentar-li, a argumentar-li que bipartidisme no és igual al 5%, ni que pluralitat no és igual a 3%.

I li reitere una cosa que és molt important i que crec que vostés no és que no ho entenen, es que no volen entendre-ho. Una cosa és la pluralitat i la participació i una altra cosa és voler instrumentalitzar una minoria per a doblegar les majories democràtiques. Perquè això no té res a vore, això no té res a vore. I això no és bo ni per a la credibilitat, ni per a la confiança de les institucions, ni és bo tampoc per al sistema electoral. I vosté això ho sap perfectament. Pluralitat, tota la del món, tota la del món.

Mire, no foren 200. 000, foren 211. 000 els qui es quedaren en tretze partits, encara que hi haguera dos partits que tenien la majoria dels vots. Però vosté sap que amb un índex de participació com en el de les eleccions europees, amb molts poquets de milers de vots un partit té representació parlamentària ací amb el 5%, un partit inlcús localista, d'alguna capital de província d'esta comunitat.

El senyor president:

El senyor Castellano Gómez:

De què estem parlant ací?

El senyor president:

El senyor Castellano Gómez:

El senyor president:

El senyor Ribó i Canut:

Senyor Castellano, vosté ha fet una confusió important. No fan falta dos terços per a baixar el llistó electoral. Fan falta dos terços per a fer la llei electoral. No ho oblide, eh? No ho oblide. Que els dos terços no els té ni vosté ni ningú. Fan falta dos terços per a fer la llei electoral, que este element és important tenir-lo en compte.

I la segona cosa. Parlar de governabilitat no és el mateix que parlar de majoria absoluta. Vostés només saben parlar de majories absolutes. I, en definitiva, estan plantejant este tema perquè la seua governabilitat és igual a majories absolutes. Es pot governar en coalició, es governa per Europa majoritàriament en coalició. El que passa és que vostés no tenen ningú amb els qui poder fer coalició. Eixe és el seu problema. Però es pot governar amb coalició. Vaja a la immensa majoria de països de la Unió Europea i veurà com es governa en coalició. El que passa és que vostés açò no ho coneixen. Només saben governar amb majoria absoluta, o destrossant al que tenen al costat, com van fer fa uns anys. Eixe és el seu problema. Però, mire, es pot governar en coalició, i els europeus, generalment, preferixen que es governe en coalició. I açò no és ingovernabilitat. Moltes vegades és més ingovernable un país quan hi ha un senyor que ordena i mana i fa les destrosses que estan fent vostés.

Gràcies.

El senyor president:

El senyor Castellano Gómez:

Senyor Ribó, anem a jugar a l'activa i a la passiva. Fan falta dos terços per a modificar o per aprovar la llei electoral. El llistó electoral està en l'article 12 de la llei electoral, fan falta dos terços per baixar el llistó electoral. Diga-ho vosté com vulga, per activa o per passiva, si dóna exactament igual. Dos terços. Estem d'acord? Bé.

En segon lloc, mosatros hem governat en coalició, i mosatros governem des del diàleg. I vostés podran ací dir totes les frases grandiloqüents que vullguen, totes les que vullguen, però ací hem aplegat a més de dotze pactes en este legislatura, en esta legislatura, que feia falta majoria qualificada. De dos terços, i de tres cinquenes parts o de majoria absoluta. A dotze pactes, dels quals el 46% els hem aprovat amb el vot d'algun grup parlamentari. Hem aprovat acords interns en estes Corts, en estes Corts, per unanimitat. I a més, importants, que feia molts anys que s'intentaven fer i no s'aconseguien.

Mire vosté, això és governar des de la Generalitat, des del diàleg i des de la negociació, que és el que està fent este govern, que és el que està fent el govern del Partit Popular.

I mire vosté, hem governat en coalició, però hem governat en coalició dins del que és l'empatia electoral o sociològica o ideològica de determinades formacions polítiques, no dic de les contradiccions, que només que porten a còctels polítics absurds, que només que comporten inestabilitats i només que comporten falta de credibilitat en les institucions. I els exemples estan molt clars, els exemples estan molt clars.

El senyor president:

El senyor Castellano Gómez:

Ja sé que a vosté no li agrada, però ahí està Catalunya o ahí està Galícia. I eixa és la realitat, eixa és la realitat.

Per tant, mosatros apostem pel diàleg, pel consens, per la paraula, per la negociació, com estem demostrant, i no apostem per fórmules estranyes, que l'únic que aconseguixen és buscar el poder a qualsevol preu, sense importar el preu que han de pagar al cap i a la fi els ciutadans i ciutadanes, que són al final els últims pagans de les decisions que prenem els polítics. Eixa és la distinció, senyor Ribó.

El senyor president:

(S'interromp la gravació)

(S'interromp la gravació)

El senyor Such Botella:

El senyor Maluenda Verdú:

El senyor president:

(Remors) (S'interromp la gravació)

El senyor Castellano Gómez:

El senyor president:

El senyor Castellano Gómez:

El senyor president:

El senyor Camarasa Albertos:

Si me dejan ustedes continuar termino, no les voy a quitar mucho tiempo.

El senyor president:

(Inoïble per raons tècniques)

El senyor Ribó i Canut:

Senyor president, jo exclusivament m'he dedicat a donar açò.

El senyor president:

El senyor Ribó i Canut:

. i als meus minuts. No sé res més de la defensa de la resta, la veritat. No. No em correspon a mi, jo què vol que li diga?

El senyor president:

(Se suspén la sessió a les 12 hores i 34 minuts)

(Es reprén la sessió a les 12 hores i 45 minuts)

El senyor president:

El senyor president:

El senyor Such Botella:

Estiguen tranquils els del Grup Popular. És per a demanar la separació del vot particular i de l'esmena.

El senyor president:

El senyor Maluenda Verdú:

Senyor Such, siga més explícit en la seua petició per a saber mosatros què és el que anem a votar, perquè és que jo no l'he entés, que me perdone, però de veritat que no l'he entés.

El senyor president:

El senyor Ribó i Canut:

Bé, la primera cosa que volia comentar. Vaig a debatre el que estava apuntat com a bloc número 3 i número 4, els ajunte a afectes que augmente el temps i aixina les seues senyories se'l puguen repartir amb certa facilitat. Eixe és l'objectiu que li havia proposat al president.

El bloc 3 i el bloc 4.

El senyor president:

Señor Maluenda, señor Camarasa, yo les ruego, por favor, que salgan un momentito al pasillo, que tienen que hablar, por favor.

El senyor Ribó i Canut:

Bé, abans de començar amb estes esmenes, jo l'altre dia li deia al conseller de Sanitat que hi havia una malaltia que amenaçava de ser perillosa per a la dreta i es diu la «febre del tripartit», i li està afectant a vosté ja greument perquè ho menciona massa vegades. Jo crec que és important vacunar-se adequadament per a açò, perquè és que, si no, al final cada vegada sentim parlar més, al final ens creurem que vostés estan profundament preocupats amb este tema, eh? , perquè les seues paraules, de veritat, de veritat que ho estan indicant, que estan molt preocupats amb este tema.

Bé, anem a les esmenes. L'esmena 12 i 13 es referix a un tema que creem que és important en una campanya electoral i per tant en una llei electoral. I és el tema de la garantia dels principis de pluralitat, de transparència, d'objectivitat dels mitjans de comunicació de titularitat pública.

Home! , hi ha moltes coses que s'han de parlar d'aquests temes. S'hauria de parlar, i no vaig a parlar del funcionament normal que moltes vegades significa propaganda diària. Però sí que entenem que en un procés de campanya electoral és imprescindible ficar uns mínims perquè totes les forces polítiques concurrents tinguen uns mínims d'igualtat. I pensem que açò s'ha fer, s'ha de garantir en els mitjans de comunicació pública -que aquí és Canal 9 i Radiotelevisió Valenciana, Televisió Valenciana- unes garanties que tot. , d'igualtat d'oportunitats, que almenys, repetisc, en aquest mitjans es produïsquen. Garanties en el sentit d'entrevistes, de debats. Garanties en el sentit que estiguen en uns horaris pareguts. Garanties que es faça com a mínim un debat televisiu i radiofònic durant la campanya electoral, cosa que no passa sempre. I garanties, en definitiva, que nosaltres considerem fonamentals.

El segon aspecte que nosaltres volem plantejar aquí són esmenes relacionades amb temes econòmics. Hi ha una cosa que sí que crec que hem de pensar i que el Partit Popular també es va oblidar en el seu moment. Hi ha una sèrie d'articles que es refereixen concretament a subvencions en període electoral, que curiosament, com era una llei dels anys huitanta, estava en pessetes. És lògic que açò s'ha de traduir. La primera cosa, ni açò en determinades proposicions de llei obsessionades amb la barrera electoral s'havia plantejat.

Jo crec que este tema s'ha introduir. Nosaltres pensem que a més s'ha d'adequar als temps actuals, pensem que les formacions polítiques amb uns recursos que no són exagerats necessiten, necessiten aquestes subvencions d'una manera important.

I després jo vull citar, concretament en l'esmena número 19, un tema que em sembla important concretament. I és el tema de quan s'ha d'abonar les subvencions. En l'apartat 3 nosaltres afegim una cosa que ens sembla important, i és que la Generalitat abonarà la subvenció electoral als partits, les coalicions i les agrupacions d'electors abans dels dotze mesos de realitzar les eleccions autonòmiques. Per què ho diem açò? Per experiència. Perquè hem viscut aquests dotze últims anys en els quals les subvencions electorals s'han plantejat amb un retard considerable, en primer lloc; i no ens sembla just ni ens sembla correcte.

És difícil poder parlar aixina, senyor president.

(El senyor president colpeja amb la maceta) (Pausa)

Deia que no em semblava correcte que hi haguera retards.

El senyor president:

El senyor Ribó i Canut:

Deia que no em semblava raonable que hi hagueren retards en el pagament de les subvencions, i ho déiem sobre una base experimental. Açò és el que ha passat en els últims anys.

I mire vosté, si mirem els pressupostos per a 2007, on hi haurà eleccions autonòmiques una altra vegada, si veiem les subvencions electorals veiem que el capítol que el Partit Popular dedica a les subvencions autonòmiques per a 2007 no es correspon ni amb l'antiga llei electoral, sense pujar. Què vol dir açò? Doncs vol dir una cosa molt senzilla. Que el conseller d'Economia no té previst pagar en tot el 2007, evidentment, les subvencions electorals almenys en la seua totalitat.

A nosaltres açò no ens sembla correcte perquè, en definitiva, és carregar el finançament d'aquestes eleccions d'una forma irregular en formacions polítiques. Hi haurà formacions polítiques que tindran molts recursos, que podran buscar els recursos en molts llocs, que és possible fins i tot que el seu finançament siga fàcil, però pensem que no hi ha igualtat de condicions si açò no es realitza.

Hi ha un altre aspecte que sí que creiem important destacar, que també s'ha de modificar, i és concretament l'aspecte de les sancions. Si les sancions es mantenen per incompliments de la llei electoral, tal com estan en la llei electoral actual, la de 1987, aquestes sancions estan induint d'una forma solapada que es cometen les infraccions pel seu baix cost.

Nosaltres pensem que si no volem que es produïsquen determinades infraccions de passar-se de recursos, per exemple, en les despeses electorals, d'incompliment, per exemple, divulgant enquestes com s'ha fet en determinats llocs i altres situacions, s'han de posar unes sancions adequades a la infracció. I em sembla que és fonamental perquè, si no, en definitiva, s'està potenciant sense voler o volent, s'està potenciant que es cometen aquestes infraccions pel senzill motiu, com passen moltes vegades en medi ambient, que és més barat pagar la sanció que cometre la infracció, els beneficis que puga produir.

Per tant, pensem que és imprescindible aquest tipus d'esmenes. I vull recordar que aquestes esmenes tenen un caràcter tècnic, tenen un caràcter de pluralitat, però em semblen molt importants per adequar una llei electoral, concretament a un procés que anem a tenir en maig de l'any que ve.

Gràcies.

El senyor president:

El senyor Castellano Gómez:

Gràcies, senyor president.

Senyor Ribó, mire vosté, s'ha parlat molt i crec que se seguirà parlant molt d'allò que ha de ser l'objectivitat, la transparència, la pluralitat informativa de tots i cada u dels mitjans públics de comunicació. S'ha legislat molt des de l'inici de la democràcia, m'imagine que se continuarà legislant en eixa qüestió, i crec que tots estarem d'acord en anar encaminant al que ha de ser la veracitat, l'objectivitat i la informació.

Ara, me sorprén a mi molt que vosté puge a esta tribuna i parle només de Radiotelevisió Valenciana, parle de Canal 9, parle de Ràdio 9 i no parle de Ràdio Nacional o parle de Televisió Espanyola, quan sap vosté perfectament, perquè també té membres del seu grup en el consell assessor, que s'estan fent denúncies per escrit amb noms i cognoms d'intrusisme laboral, de manipulació informativa, de no comptar amb el consell de redactors, i no una, sinó reiteradament en l'últim any, diverses denúncies d'allò que és vertadera manipulació en un mitjà públic de comunicació. Però, bé, pareix que ací Radiotelevisió Valenciana és una cosa i la televisió espanyola és una altra. Jo el que diria és que n'hi haguera una ponderació en estes qüestions.

I no vaig a tornar als arguments, que jo crec que han estat sempre ahí. Mire, l'única vegada que una sentència judicial condemnà Radiotelevisió Valenciana no estàvem governant mosatros. Mire, vosté, estava governant el Partit Socialista. I, per tant, n'hi ha una llei de creació, la de Radiotelevisió Valenciana, que és molt clara, i que els seus principis rectors i amb els que ha d'inspirar la seua informació, formació, en tots els seus organismes, tant Canal 9, Punt 2, Ràdio 9, etcètera, són molt clars. Per tant, jo crec que són qüestions que sempre també solen eixir quan estem cada vegada més prop de les campanyes electorals.

Mire vosté, i en eixe sentit, bé, n'hi ha una llei de creació de l'ens, igual que també està lògicament. I volguera que tractara el tema de l'equilibri i que quan parlara de mitjans públics, doncs, també n'hi ha un mitjà públic que és Radiotelevisió Espanyola, que pareix que a vosté tot el que faça li pareix bé, li pareix molt bé. Jo crec que hauríem de parlar amb tota seriositat de tots i cada un dels temes.

Mire, obsessió i preocupació per tripartits? Ninguna. Obsessió i preocupació pel llistó electoral? Ninguna. Vosté sap qui té obsessió i preocupació sobre eixes qüestions? El que ho trau al debat polític, el que ho proposa, el que ho vol canviar. Si mosatros en la llista electoral ja n'hi ha una llei que diu el 5% i estem molt d'acord amb ella. Per tant, no ho traiem al debat polític. Quina preocupació anem a tindre si mosatros ni ho hem proposat ni ho hem tret al debat polític, senyor Ribó? Si són vostés els que proposen el tema del tripartit. Si són vostés els que proposen el tema del canvi de llistó electoral. Són vostés els que estan obsessionats i preocupats en eixa qüestió, no mosatros. Mire, vosté, si mosatros ni tan sols ho hem proposat al debat polític! Mire vosté si està equivocat i està lluny la realitat d'allò que vosté diu en eixa qüestió.

I, mire, per últim, i per centrar-mos perquè ens n'estem anant hui molt d'allò que eren les esmenes i del debat de la llei que hui estem debatent, el tema de la transformació de les pessetes a l'euro, que jo crec que no hi ha cap problema, ja ho havíem aprovat en comissió, i el tema que en les esmenes que vosté i el Grup Parlamentari Socialista havien preparat se perdia -el Grup Parlamentari Socialista en este cas-, se perdia el 50% de la subvenció que els partits polítics rebien per part de les subvencions electorals, per vot i per escó. Doncs, mire vosté, bé, ja se n'adonaren a temps, se rectificaren ells mateixos l'esmena i, per tant, se quedà clar eixe tema en comissió.

Mosatros mantenim el sistema que n'hi ha actualment en la Llei electoral valenciana i creiem que no és convenient canviar eixe sistema. És a dir, estan els paquets-partits que han tingut un 3% en vots i que, per tant, se'ls paga el que està estipulat en la llei per cada vot, i estan també a part els que tenen escó, el grup parlamentari, que també s'adherix una altra quantitat per haver obtingut representació parlamentària.

Mosatros estem d'acord amb allò que està estipulat actualment en la llei electoral, i, per tant, tampoc ho modifiquem. Simplement diem que es quede el que està en la llei electoral sense cap tipus de problema.

Senyor Ribó, i les subvencions electorals es paguen quan pertoquen, i la Conselleria d'Economia les paga quan pertoca lògicament pagar-les.

En eixe sentit i en eixe aspecte, el Grup Parlamentari Popular té absolutament clar que el sistema que n'hi ha actualment en la llei és un sistema adequat, un sistema que estem totalment d'acord i que, per tant, no volem canviar-lo.

I, mire vosté, debats del llistó electoral o debats de tripartits, mosatros, evidentment, ni els hem tret a escena política, ni els hem proposat, ni els hem tret al debat mediàtic i electoral. Són vostés. Per tant, ni preocupació ni obsessió ni tot el contrari. Simplement opinem d'una cosa que vostés volen que siga un

de tota la precampanya electoral. Almenys entendrà, i vosté estarà d'acord amb mi, que vullguen donar-mos el dret a l'opinió.

Moltes gràcies.

(Ocupa la presidència la vicepresidenta primera, senyora Rosa María Barrieras Mombrú)

La senyor vicepresidenta primera:

Moltes gràcies, il·lustre diputat.

Per a rèplica em demana la paraula el senyor Ribó.

El senyor Ribó i Canut:

És que no sabia exactament si hi havia una altra intervenció o què hi havia.

A veure, la primera cosa. Mire, senyor Castellano, la paraula «tripartit» l'ha formulada vosté per primera vegada avui ací; no l'he formulada jo, i li he contestat.

Anem a vore. Sí que voldria comentar una cosa. Seria una frivolitat que en una llei electoral autonòmica nosaltres parlàrem dels mitjans de comunicació públics, que no són de tipus autonòmic. Seria absolutament una frivolitat. O siga, nosaltres no tenim cap inconvenient de parlar de principis de transparència, de tot tipus, dels mitjans de comunicació públics però al lloc on toca. I aquí toca parlar dels mitjans de comunicació públics valencians: Canal 9 i la ràdio. I en Madrid, en el parlament estatal, toca parlar de Ràdio Nacional i de Televisió Espanyola. Totalment d'acord amb vosté. Però cada cosa en el seu lloc.

Estem parlant aquí d'una modificació d'una llei electoral valenciana. I jo crec que vosté no voldrà ficar ací una cosa de Ràdio Nacional, perquè crec que no toca. I si vol que parlem d'este tema, podem parlar-ne en un altre lloc, però aquí el que toca és parlar que siguen transparents els mitjans de comunicació públics valencians, que poden millorar i molt, que poden millorar i molt, que seria bo ficar unes normes mínimes perquè hi haguera una igualtat mínima a nivell electoral, que vostés juguen amb avantatge, que seria bo ficar unes normes mínimes. I com que no governen en Madrid, em parlen de Madrid. Mire vosté, estic d'acord, parlem-ne però on toca, parlem-ne però on toca.

Mire vosté, m'ha parlat també del tema de les subvencions, que es paguen quan pertoca. Doncs, no senyor, no senyor. No és correcta esta formulació. Quan pertoque podria ser dintre de 40 anys. Per això nosaltres introduïm. Clar que sí! Quan s'ha tardat? Se'n recorda vosté? Mire-ho, revise-ho, revise-ho. Al seu partit segurament açò no li importarà perquè té moltes altres fonts de finançament, imagine. A la nostra formació política sí, de veritat li ho dic. I no em sembla correcte que no tinga un termini per a pagar les subvencions. I fiquem 12 mesos, no fiquem 1 mes, fiquem un any des de les eleccions.

Dos pressupostos, senyor Castellano. No li sembla suficient? Tan mal està el conseller d'Economia de recursos per a no poder pagar ni en dos pressupostos? A nosaltres ens sembla raonable que quan u es presenta a les eleccions realitza unes despeses, tinga un temps aproximadament en el qual sàpiga que aquestes subvencions arribaran per a poder fer front a aquestes despeses. És raonable, i vosté ho sap. I això s'hauria de ficar en una llei electoral. És totalment raonable. I ficar 12 mesos com a màxim no és una bogeria. I a nosaltres ens sembla que s'hauria de ficar i és totalment lògic.

En definitiva, jo crec que aquestes esmenes no tenen res a vore ara amb el llistó, són altres coses, són temes molt concrets de millora de la llei electoral i que nosaltres pensem que s'haurien de plantejar. Però, ahí el problema és que vostés ho han plantejat d'una forma molt clara: en un article, que és l'única cosa que els interessa, que no es toque el 5%.

La senyora vicepresidenta primera:

Senyor Ribó, quan vullga.

El senyor Ribó i Canut:

A nosaltres -ho hem escrit- ens interessen moltes altres coses.

Gràcies.

La senyora vicepresidenta primera:

Moltíssimes gràcies, il·lustre diputat.

Té la paraula, en nom del Grup Parlamentari Popular, l'il·lustre diputat, senyor Castellano.

El senyor Castellano Gómez:

Senyora presidenta.

Mire, senyor Ribó, mosatros hem aprovat moltes coses en comissió, ja hem aprovat inclús esmenes que vostés han presentat perquè mos han paregut absolutament raonables.

Per tant, n'hi havia una exigència estatutària que simplement se referia al nombre de diputats. S'ha volgut fer més ampla i no hi ha hagut cap problema. Estem debatent-ho, ho hem debatut en comissió, és més, hem acceptat moltíssimes coses més.

I jo he dit, si volem, en profunditat, fem un grup de treball i l'aprovem sense cap tipus d'apassionament electoral, que ara és complicat en les dades que estem. És a dir, qui és el que no vol parlar, senyor Ribó? Qui és el que no vol parlar?

I mire vosté, la Televisió Valenciana. Ací tenim un sistema proporcional i de representativitat proporcional a la representació parlamentària i democràtica que té cada partit polític. I això és el que diu la llei i això és el que complix Radiotelevisió Valenciana. Per tant, ho complix en compliment del que ací en el parlament diguem i en compliment del que establix la llei vigent. Altres qüestions són altres qüestions que caldrà parlar-les en la Llei de creació de Radiotelevisió Valenciana o que cal parlar-les en altre tipus de fòrums. Mosatros estem absolutament d'acord amb allò que establix fer un sistema proporcional i de representació, que és, al cap i a la fi, tant el que el sistema electoral general en Espanya com el sistema electoral valencià tenen en la seua legislació. Per tant, no entenem que calga fer cap tipus de modificació en eixe aspecte.

I quan li dia que, evidentment, si se parla de sistemes públics de comunicació, evidentment cal parlar de tots els sistemes públiques de comunicació, estatals o autonòmics, que afecten lògicament el territori de la Comunitat Valenciana. I a això me referia i vosté crec que m'ha entés perfectíssimament. Per tant, sistema proporcional, sistema de representativitat.

I mire vosté, el conseller d'Economia complix amb la seua obligació i fa els pagaments electorals conforme li marca la llei.

Moltes gràcies.

(Ocupa la presidència el president, senyor Julio de España Moya)

El senyor president:

El senyor Such Botella:

Gràcies, senyor president.

Per a demanar que n'hi hagen dos blocs, la 17 i la 19, per una part; i la 12, 13 i 29 per una altra.

El senyor president:

El senyor Ribó i Canut:

En este grup d'esmenes sobre la transparència, nosaltres presentem un conjunt d'esmenes encaminades que aquelles persones que siguen escollides com a diputades o diputats tinguen un plus de transparència respecte a les persones normals i, sobretot, que açò ho sàpiguen perquè estiga en la llei electoral.

El que plantegem és una cosa molt senzilleta: que es publiquen en el

Butlletí Oficial de les Corts Valencianes

les declaracions d'activitats, de béns i de rendes, segons consta en una sèrie d'articles, perquè pensem que és imprescindible que la societat valenciana sàpiga, en primer lloc, que per a ser polític en este país s'ha de tenir un nivell de transparència superior a una persona qualsevol, i pensem que és bo per a garantir, en definitiva, millorar la confiança de la societat valenciana en els polítics, i pensem que és bo fer-ho en una llei electoral, perquè és una condició que es fica a qualsevol persona que vulga concórrer a un procés electoral.

I, en segon lloc, ho fem perquè és perfectament constitucional. Per tant, és possible, per una banda, constitucionalment, i, en segon lloc, és bo. Per què dic que és perfectament constitucional? Doncs, per una cosa molt senzilla, perquè el que plantegem que es faça ací és una cosa que s'està fent fa bastants anys en algunes comunitats. Per exemple, en Castella-la Manxa; per exemple, en Extremadura; per exemple, des de l'última legislatura, electrònicament, en Catalunya; i, per exemple, de forma pareguda, es fa també en Andalusia.

Per tant, com que estes comunitats, que sapiguem, tenen la mateixa constitució que regix per a nosaltres, si és constitucional en estes comunitats, també ho serà entre nosaltres, no crec que tinguem un plus de poder amagar determinades coses respecte a la resta de persones.

Nosaltres, en segon lloc, pensem que la transparència ha de ser molt útil, perquè no és bo que hi puguen haver dubtes respecte al comportament de determinades persones que estiguen en aquestes Corts, sospites que puguen haver tingut informació privilegiada, etcètera, etcètera. Jo posaria tres exemples que palesarien açò d'una forma clara.

Exemple número 1, el d'una persona que va ser conseller en el primer govern del 1995 del Partit Popular i que ha estat encausat i condemnat pels tribunals d'este país. Em referixc al senyor Cartagena. Este senyor, a més, era diputat. Evidentment, este senyor no haguera pogut amagar, sense cometre un delicte, el tema de les primes úniques, que fa molts anys que ronden i que va ser el motiu pel qual va tindre de dimitir de conseller, en aquell moment d'Infraestructures. Crec que és un exemple claríssim.

Però en podria ficar algun altre. Un senyor com l'alcalde de Torrevieja, que estava aquí, concretament, fins a la passada legislatura de diputat, i que tots sabem que en estos moments està encausat per una sèrie de problemes relacionats amb l'urbanisme. Este senyor, o no faria estes coses o les hauria de declarar en les seues declaracions anuals de béns o patrimoni, o delinquiria també per amagar-les. Per tant, jo pense que una situació d'estes seria una situació claríssima per a palesar que situacions com estes no apareixerien.

O, tercer cas que podríem ficar, que també en la passada legislatura s'ha produït, el cas del senyor Carlos Fabra: este senyor renunciaria a ser diputat o no podria tenir una sèrie d'elements com els que estan investigant, o pretenent investigar, concretament, Hisenda respecte a la seua persona.

Pensem, per tant, que és una qüestió que no solament, repetixc, és possible, perquè és constitucional, perquè es fa en altres comunitats amb la mateixa constitució, sinó que és terriblement útil, perquè es produeixen casos, en estes Corts, s'han produït en els últims dotze anys, casos en estes Corts que, si tinguérem aquests mecanismes de transparència, o no es podrien produir o esta persona renunciaria a ser diputat, la qual cosa seria bo per a aquestes Corts, o, concretament, delinquiria amagant determinats béns que, en estos moments, a més, tenen problemes, concretament, amb la justícia.

Pensem que açò ens ajudaria a tots, perquè, en definitiva, jo he buscat casos, no n'he trobat més, evidentment, potser se'n podrien trobar més, però, sobre el total de les diputades i els diputats, són molt pocs, però, sens dubte, si aquests casos no es produïren i tinguérem este plus de transparència, sense dubte que eixiríem guanyant tots.

Gràcies.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltíssimes gràcies, senyor Ribó.

Té la paraula el senyor Castellano en representació del Grup Parlamentari Popular.

El senyor Castellano Gómez:

Gràcies, senyora presidenta.

Senyor Ribó, estem d'acord que la professió política té de tindre sempre un plus de transparència en tot allò que faja, inclòs el tindre l'obligació de presentar la declaració no a soles de bens patrimonials, sinó també la declaració d'activitats que falta, i així ho diu la llei i aixina ho diu el reglament d'este Corts. Vosté sap que per a poder accedir a l'acta de diputat, té de presentar una declaració de béns, té de presentar una declaració d'activitats obligatòriament i, és més, en el transcurs del temps té de vosté dir si n'hi ha una alteració en el patrimoni o si n'hi ha una alteració en les activitats i constar en la custòdia d'estes Corts per a poder-ho fer.

I a mi me pareix molt bé que això estiga en la llei, i està en la llei. I a vosté, ni a ningú, no li prohibix la llei el que vostés puguen fer-lo públic, aprofitant les noves tecnologies o aprofitant el que vostés creguen convenient. No els ho impedix absolutament ningú. Jo no entre en el debat de si és constitucional o no constitucional, jo és que això ni m'ho qüestione. Ací, ningú li prohibix que cada u diga el que tinga de dir.

Ara, el que no me pareix ja tan bé, senyor Ribó, és que se vullga crear la sospita per interessos electorals en les institucions, en la classe política i en el debat polític i mediàtic tots els dies, perquè això és irresponsable, perquè això perjudica la credibilitat ja no dels partits polítics, la credibilitat de les mateixes institucions, i això me pareix greu. I ací me pareix que se fan juís sumaríssims i col·laterals i mediàtics amb massa alegria a decisions que se prenen en ajuntaments, o que se prenen en altres instàncies administratives.

I jo crec que els juís sumaríssims són propis d'altres èpoques no democràtiques, o altres èpoques d'altres tribunals, com els tribunals de la Inquisició; no en un sistema democràtic en què hi ha una separació de poders, en què hi ha un poder judicial, en què cal confiar amb eixe poder judicial i, evidentment, deixar treballar lliurement les instàncies judicials perquè, si hi ha algun tipus d'irregularitat amb qualsevol decisió, algun tipus d'irregularitat en qualsevol gestió administrativa -miren vostés- que s'aplique la llei i, per tant, que se facen les sentències que creguen convenients.

Però mire, l'honradesa està en les persones; el compliment de la llei l'han de fer les persones i per tant, el que no se pot és crear la sospita de la corrupció generalitzada, entre altres coses -i ja he dit- perquè és que no és bo per a la institució i damunt és mentir també, i damunt és mentir.

Per tant, transparència, tota la del món; demagògia, cap; demagògia, cap. Vosté, vol entregar els seus béns patrimonials? No té cap problema; no té cap problema. S'ho penja en la seua pàgina

o fa uns pasquins i ho repartix a la porta de les Corts i no té cap problema. Qui li ho impedix? Absolutament ningú.

Clar, el que no se pot és crear la sospita ni tampoc se pot aprofitar, que és l'objectiu que vostés fan sempre, vindre ací a esta tribuna a parlar d'allò de sempre: que quan hom no té alternatives, no té idees i no té projectes, va a parlar d'allò de sempre. Va a parlar ací que si del senyor Fabra, que si del senyor Cartagena, allò de sempre; allò de sempre.

Mire vosté, i no obstant, m'estranya que hui hem sabut alguna cosa recent del senyor Maciá i no se parla, del senyor Pascual Azorín i no se parla; vostés és que

sesguen

molt les coses.

Jo crec que les coses cal agafar-les amb tota la tranquil·litat del món, afrontar-les totes com cal. Ací hi ha una legislació que diu que cal presentar la declaració d'activitats i la declaració de béns. A vosté ni li prohibix cap llei que vosté puga fer públics, en el moment que crega convenient, els seus béns i els seus patrimonis i, per tant, el que vosté no pot és vindre ací a suscitar la sospita de tota la classe política i de la falta de credibilitat i confiança dels ciutadans en les institucions; ni ací, vindre a acusar demagògicament i falsament, perquè cal deixar treballar els tribunals de justícia, que per a això estan. I per això són un poder també democràtic dins del sistema constitucional i dins de la nostra Constitució de 1978.

Jo crec que és així de senzill; som les persones les que fem la societat; som les persones les que fem les institucions; i som les persones les que hem de complir la llei; i som les persones les que no hem de cometre cap tipus de frau de cap manera.

Per tant, mire vosté, ací no s'ha de crear una sospita generalitzada com vostés volen fer. Però segurament ho fan perquè estan en l'oposició. Mire, el meu partit -jo estic tremendament orgullós de formar part d'ell- quan ha estat governant no s'ha parlat; s'apartà el debat de la corrupció i no s'ha parlat, ni era una preocupació, en cap enquesta sociològica, la corrupció.

Ha sigut tornar el Partit Socialista i l'esquerra al poder i altra vegada parlar de corrupció i altra vegada parlar de corrupteles a l'administració.

Moltes gràcies.

La senyora vicepresidenta primera:

Moltes gràcies, il·lustre diputat.

Té la paraula el senyor Ribó.

El senyor Ribó i Canut:

Senyor Castellano, s'enrecorda del codi ètic que propugnava el seu partit i que ara ja ha canviat? Si vol li l'ensenyaré; li l'he ensenyat al president Camps alguna vegada però jo, si vol, li l'ensenyaré.

Però mire vosté, vosté ha afirmat una sèrie de coses que no són certes. Diu: «No li ho prohibeix ningú». Doncs, sí senyor; quan una persona té alguna d'estes coses que amagar davant de la justícia, sí que li ho prohibeix; evidentment. El que vosté proposa és que les persones que no tinguen cap problema puguen publicitar aquestes declaracions i aquells que tenen un problema no ho facen. Vosté veurà per què ho fa; per què no vol que açò, com es fa en altres comunitats autònomes -no estic plantejant una cosa estranya-, repetisc, es fa en altres comunitats autònomes i ho pot veure vosté, per què vostés no accepten este mecanisme.

I no és cert. Fem una declaració, però esta declaració no és accessible a les persones que en volen tenir coneixement. I vosté ho sap perfectament i ha passat amb molts casos. Per tant, no em diga coses que són falses.

L'única cosa que estem demanant és que estes declaracions siguen públiques com són en altres comunitats autònomes i vosté és el que està creant la sospita perquè té por a la transparència; perquè si no tingueren vostés por a la transparència no tindrien cap problema que aquestes coses es publiciten.

Mire vosté, és que ha passat fa molts pocs dies este problema en esta casa; i vostés, amb la mateixa. Són vostés els que tenen por a la transparència; són vostés els que estan generant la sospita sobre vostés mateixos. Vostés veuran per què.

I jo li he parlat del senyor Fabra, de l'alcalde de Torrevella i li he parlat de l'exconseller, senyor Cartagena, perquè són casos molt concrets que van estar com a diputats en estes files. I li he parlat de persones exclusivament, que estan encausades per la justícia; que tenen una causa amb la justícia. I si se n'ha de parlar més, se'n parla; del que siga, senyor diputat, del que siga.

Però a nosaltres ens sembla molt important en estos moments que la societat valenciana tinga clar que els que seguem ací tenim un nivell de transparència que, al menys, farà molt més difícil que puguen fer-se determinades coses; que es puguen tenir primes úniques en determinats llocs; que es puguen fer determinats «pelotassos».

La senyora vicepresidenta primera:

Senyor diputat.

El senyor Ribó i Canut:

Vostés són els que no volen que es conega. Per alguna cosa serà.

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari Popular, l'il·lustre diputat senyor Castellano.

El senyor Castellano Gómez:

Senyora presidenta.

Mire, senyor Ribó, tots i cadascú dels diputats del meu grup parlamentari tenen l'acompliment de la llei i tots han declarat des del primer dia els béns i el patrimoni; i ahí estan, a disposició, la declaració d'activitats, de tota la població en general -perquè és pública, conforme diu el reglament- i la dels béns, que qualsevol autorització judicial o quan corresponga ho puguen fer.

Per tant, mire vosté, ací estem assistint, com sempre, a un debat fals i demagògic, perquè vostés, com no tenen res a dir de la inseguretat ciutadana, com tenen res a dir de l'aigua, com no tenen res a dir de l'AVE, com no tenen res a dir de la immigració, com no tenen res a dir de les infrastructures, doncs mos vénen a parlar ací dos mesos embolicant-nos amb el tema prou banal, que l'única cosa que fa és acabar amb la credibilitat de les institucions amb el seu afany demagògic de demanar.

És a dir, ningú li impedix a vosté que el seu patrimoni el diga on vulga. És més, facen vostés una pàgina

del seu grup parlamentari i vosté pot penjar ahí allò que crega convenient; tot el que crega convenient; fins -com jo li deia, si me permet la llicència, ja que és l'última intervenció- fins a dir on va vosté a sopar els dissabtes per la nit, a quin restaurant va. Pot dir-ho, no li ho impedix la llei, però per favor, no mentim, no manipulem, no portem debats falsos ací. Parlem d'allò que hem de parlar.

Qui l'impedix a vosté ensenyar el seu patrimoni? Ningú. I vosté està parlant ací sempre dels mateixos noms. Hi ha imputats com el senyor Azorín, com el senyor Maciá -que he vist alguna cosa hui també - mire vosté, i ací no se diu res.

Jo, simplement li demane, evidentment, l'objectivitat que cal tindre quan se parla d'estos temes importants. I este és un tema fals, demagògic i electoral; igual que els dels mitjans de comunicació i altres temes que vostés sempre trauen quan falten sis mesos per a les eleccions. Després en tres anys i mig ni s'enrecorden d'ells. Ací, enganyar i manipular, que vénen les eleccions, i després ja no ens enrecordem de res.

Mire vosté, no compten amb eixes estratègies amb el Partit Popular; absolutament per a res. Nosaltres creem en la justícia, creem que s'ha de complir la llei i creem que en les persones està en la seua integritat, en la seua honradesa, el que complisquen la llei i que no cometen cap tipus de frau legal; i si el cometen, ahí estan els tribunals de justícia perquè fiquen a cadascú en el seu lloc.

I això és la democràcia i la resta és embolicar; i la resta és portar debats falsos perquè no se vol que se debaten ací altres problemes que són molt importants, perquè sempre estan esquivant-los. No compten amb nosaltres. Este grup proposa que, des de les Corts, si volen, que facen una pàgina

-igual que el meu grup parlamentari la té- se la fan vostés i el Partit Socialista, i ahí poden publicar el que vulguen; sense cap problema.

Ara, no vulguen ficar al mig una institució per a portar-li més gasto, per a portar inseguretats jurídiques i per fer alguna cosa que vosté pot fer sense cap tipus de problema quan crega convenient.

Moltes gràcies.

La senyora vicepresidenta primera:

Moltes gràcies, il·lustre diputat.

(Ocupa la presidència el president, senyor Julio de España Moya)

El senyor president:

El senyor Tomás Puchol:

Gràcies, president.

Mosatros, independentment de consideracions així d'entrar molt en profunditat, el que sí que veem és que açò ha sigut com si diguérem un intent de mutilar la veu de 200. 000 persones que exercixen el seu legítim dret a votar, però que el seu vot arriba a l'hora de la veritat i no és tingut literalment en compte. Jo crec que ha hagut per part d'algun grup polític l'intent de fer el que diguérem un

amb eixos vots, eixos vots que en certa mesura els beneficien. I jo crec que si mos fixàrem bé fins i tot li caïa la babeta.

Cal dir que el que és un govern responsable, el que és un partit responsable i que en estos moments té legitimat i legítimament pot agarrar acords, no se podria ni se deu passar per alt ni moltíssim menys el que és eixa oportunitat per a poder solucionar eixe problema que tenim de tants i tants anys ací, en el que és la Comunitat Valenciana.

Jo crec que no deu haver ni tan sols eixa barrera. Estem convençuts que després de les eleccions hi haurà un repartiment d'acord i que esta casa, que és la casa de tots, ha de tindre la veu d'aquelles persones de la comunitat que legítimament han estat i han votat. I per això jo crec que ara, que s'ha obert i s'ha encetat el meló del que és la llei per a poder-ho arreglar, no deuríem passar esta oportunitat ni moltíssim menys per a poder-ho arreglar.

I acabar dient que, evidentment, que sempre han hagut i sempre hi hauran grups extraparlamentaris, això és llei de vida. Però cosa diferent és que hi hagen grups extraparlamentaris, com sempre n'hi han hagut, i grups que estaran arrossegats a l'extraparlamentarietat per causes d'una por, de tindre dins d'esta casa un major ventall, una major pluralitat, una major veu. I dir que eixe temor que tenen alguns grups parlamentaris, alguns partits polítics, el Partit Popular concretament, a baixar eixe llistó i que entren altres forces polítiques és un temor infundat que no té ningun fonament perquè en altres llocs s'està donant i per suposat que és possible governar una comunitat, altres ho estan fent, sense esta barrera.

Per tant, insistix més que açò, torne a dir-ho, pareix més un

de 200. 000 vots que no arriben a cap lloc, és un frau pels ciutadans que hagen exercit el seu dret al vot i que se'ls embutxaquen alguns en benefici propi.

Res més i moltes gràcies.

El senyor president:

El senyor Ribó i Canut:

Gràcies.

Breument, perquè he intervingut ja abans. Dir una cosa, jo crec que el que ha començat malament, perquè aquest projecte de llei va començar d'una manera prou estranya i atípica, no podia acabar bé. I nosaltres, evidentment, hem de dir que hem votat que no per un motiu claríssim. Si hem presentat un conjunt d'esmenes i se'ns ha acceptat una que s'ha acceptat perquè tenia un mínim de lògica, el nostre vot ha estat molt clar, no podem estar d'acord amb aquest projecte de llei. No estem d'acord que es toque només el mínim del número de diputats. Pensem que aquesta llei electoral s'ha de retocar en moltes altres coses. Hi ha temps per a retocar-la abans d'acabar la legislatura. I, per tant, nosaltres entenem que és lògic que aquest vot siga que no. I esperem que el Partit Popular aprenga la lliçó i a partir d'ara faça una revisió amb profunditat i des del consens d'una llei electoral que és vella, que necessita millorar-se i que sobretot necessita millorar-se quant als nivells de representació d'aquestes Corts.

Gràcies.

El senyor president:

El senyor Such Botella:

Moltes gràcies, senyor president.

El vot en contra definitiu del nostre grup al que és esta llei en estos moments ve donat, evidentment, per la pràctica de trilerisme polític que practica el Partit Popular en estes Corts i és fer les cabrioles per a intentar caure de peu permanentment. Jo crec que el Partit Popular ha intentat aprofitar, fent una estafa als ciutadans, una proposició de llei que va presentar el Grup Socialista en pro del consens i de l'acord. Però eixa estafa ha culminat ja en esta votació. I és modificar de tal forma esta proposició, perquè siga impossible que aquells que han sigut els actors i els que hem impulsat esta iniciativa puguem votar la nostra mateixa iniciativa.

Jo crec que eixa actitud de trileros que ha practicat el PP és la tònica habitual que ens ha demostrat este grup parlamentari. I en este sentit dir-li que hem desaprofitat una magnífica ocasió per fer una proposició, una llei electoral moderna, avançada, amb el reconeixement de la igualtat entre hòmens i dones, amb major participació social i, al cap i a la fi, la possibilitat que els grups polítics que obtinguen un determinat nombre de vots puguen accedir.

Cal recordar que més de 200. 000 ciutadans es quedaren sense representació política. I avui el Partit Popular, amb esta actitud, està condemnant a més de 200. 000 valencians a quedar-se sense representació política en esta cambra. Jo estic convençut que la societat li passarà factura.

Gràcies.

El senyor president:

El senyor Castellano Gómez:

(Aplaudiments)

El senyor president:

Bueno, llegado este punto yo les planteo una diatriba a los señores portavoces. Tenemos una ley delante, que es la ley del golf, que cumpliendo los tiempos nos metemos en dos horas y diez, que calculo que serán dos horas y veinte minutos con la votaciones. Terminaríamos a las cuatro y diez, cuatro y cuarto. Señores, como poder sí puede ser; tenemos una tarde que yo les recuerdo a ustedes que por unas motivaciones o por otras está muy falta de contenido.

El senyor Such Botella:

Sí, senyor president.

El meu company de grup el que volia matisar és que per a fer justícia si està falta de contingut el ple és perquè els consellers no acudixen. I en este sentit és l'aportació que li ha fet i que ha provocat que vosté acabe expulsant finalment el diputat del meu grup parlamentari.

Considerem, i considera este portaveu adjunt, que és del tot injust i volem elevar una protesta respecte a l'expulsió del nostre company Eduardo Vicente.

El senyor president:

De todas maneras, por eso les planteaba a ustedes la posibilidad, si no seguimos perdiendo el tiempo, de terminar el pleno a las cuatro de la tarde y reanudarlo a las seis. Es tarde, efectivamente es tarde, y probablemente haya que buscar otras alternativas.

Señores, yo les digo a ustedes, ¿hacemos la ley? Señores, los portavoces.

El senyor Such Botella:

Senyor president, a part que la propera vegada sols cride el senyor Castellano i que li faça les suggerències que considere, jo crec que els diputats tenen alguns drets en esta cambra; i els drets han de tindre la certesa de quant van a fer-se les reunions, almenys això de les comissions que m'estaven dient els meus companys. Ara, com no pot ser ara, i ara continua la llei, ara es passa per a demà. Açò infringix totes les convocatòries, tots els drets, i sobretot vulnera el que són totes les agendes dels nostres diputats, i creem que algun dret hem de tindre nosaltres ací per a poder fer bé la nostra faena.

El senyor president:

El senyor Castellano Gómez:

El senyor president:

El senyor Such Botella:

Sí, senyor president.

Almenys per a procedir a la modificació del que és la convocatòria de les comissions, almenys la mesa d'eixes comissions havia d'haver tingut coneixement per a poder fer això. I no de forma unilateral aquell que considera que cal fer-ho presentar un paperet i es llig. Jo crec que almenys el respecte parlamentari que es mereixen els nostres representants de les meses de les comissions es mereix almenys una consulta, senyor president. Això és el que volia dir-li i no que anem ací a

d'allò que el Partit Popular planteja.

El senyor president:

Projecte de llei reguladora de camps de golf a la Comunitat Valenciana. Dictamen de la Comissió d'Obres Públiques i Transports (BOCV número 238).

El senyor president:

La senyora Quinzá Alegre:

Molt excel·lent senyor president.

Este proyecto de ley fue presentado en Les Corts el pasado 5 de mayo de 2006 y tramitado por la Mesa de la cámara en su reunión del día 16 de mayo, siendo publicado en el

El plazo para la presentación de enmiendas finalizó el día 5 de septiembre, tras haberse concedido por la Mesa de les Corts una prórroga solicitada por el Grupo Parlamentario Socialista.

La senyora vicepresidenta primera:

Moltíssimes gràcies, il·lustre diputada.

(Aplaudiments)

Anem a passar al primer bloc d'esmenes, que compren la 50, 105, 117, 146, 151, 158, 159, 164, 167, 169, 171, 173, 174, 176, 178, 182, 186 i 187, que corresponen al Grup Parlamentari Esquerra Unida-Els Verds-Esquerra Valenciana: Entesa.

Per a la seua defensa li done la paraula a l'il·lustre diputat senyor Arnal.

El senyor Arnal i Ibáñez:

Bon dia, senyores diputades i diputats.

Vaig a intentar defensar amb tota la seriositat possible les meues esmenes davant d'una cambra, més que mig buida, amb absència de qualsevol representant del Govern Valencià i amb la notable absència del conseller responsable d'esta llei.

No, perdone, no entenc per què se m'interromp o se me fan crítiques quan estic dient el que estic dient.

Vull també dir que esta tramitació està sent accidentada, amb presses, després d'una considerable patxorra, per dir-ho d'una manera

durant la tramitació d'esta llei. Ja se tenia el projecte definitiu abans de l'estiu i ha hagut una considerabilíssima lentitud i falta d'interés en convocar la Comissió d'Obres Públiques perquè avançara la tramitació, i al final s'ha fet coincidir tot amb el debat dels pressupostos, corrents, de pressa, malament i amb este final lamentable

, penós, de com està ara debatent-se en una cambra pràcticament buida, amb absència -torne a dir- del responsable, del conseller de Territori, que ha brillat per la seua absència; brilla i destaca molt per la seua absència.

En este primer bloc d'esmenes hem agrupat tota una sèrie que van referides a la tramitació dels projectes de camp de golf. Ací sobretot hem esmenat determinades disposicions transitòries que tenen una gran importància, i així va ser recollit, la importància d'estes disposicions i les esmenes que fem a elles, pel propi conseller que va arribar a prometre o a insinuar que adoptaria alguna de les esmenes que vam presentar.

Encara tenen la possibilitat ara, senyores diputades i diputats del PP, de fer valer eixes paraules que va dir el conseller fa molts dies. En concret, en una esmena a la 186, demanem que s'elabore un pla estratègic en relació a l'esport del golf per posar de manifest quina és la demanda realista i les necessitats socials d'aquests esport, tenint en compte fins i tot 15 anys, i que a més este pla, en base a estudis i dades objectives i actualitzades no simplement establiria les demandes totals actuals i previsibles en el futur immediat, sinó també establiria els criteris de distribució territorial per evitar la saturació, la sobreoferta, les interferències i els desequilibris en l'oferta.

El conseller González Pons va dir en el seu moment que li semblava una bona idea. El que no entenem és per què no existix ja un pla com el que estem reclamant ara? Per què no existix des de fa temps? Des que va començar aquella allau que hem patit tot este temps de nous projectes de camp de golf acompanyats pràcticament sempre de grans urbanitzacions. Per què no existix ja eixe projecte? Potser que la resposta és que realment no hi havia interés en regular-lo, potser que realment el que va dir el conseller l'altre dia no era més que un brindis al sol, que era molt interessant fer açò, molt bonic, però no pensa fer-ho. Eixa és la realitat.

La veritat és que si no hi ha eixe pla que fonamente moltes de les coses que després se diuen en la llei, en l'exposició de motius i en la seua regulació, la veritat és que sense eixe pla podem malament saber els impactes que tindrà este projecte de llei, perquè desconeixem realment quina quantitat de camps de golf es faran i de quina manera s'implantaran realment en el territori.

Amb aquesta llei sense eixe pla s'està donant una carta en blanc per fer moltes coses sense saber quin serà l'impacte real definitiu d'esta llei. La realitat és que no hi ha pla i les paraules del conseller s'han quedat res en res, s'ho emporta el vent.

Insistisc que este pla no val a dir ara que se farà després o acompanyant la llei. Ha de ser previ! Previ que s'acabe el desplegament de la llei. Previ que es finalitze la tramitació dels projectes actualment en marxa. Per això ha d'anar indissolublement unida a una moratòria, amb el nom que se li vullga donar, que implique la suspensió temporal de les aprovacions definitives dels projectes urbanístics que incloguen camps de golf, vagen acompanyats o no d'urbanitzacions, i dels instruments de planejament que els continguen. Del contrari, repetisc, no serviria de res un pla que arribara després. I açò és una intenció: racionalitzar al màxim allò que encara no està fet, donar-li racionalitat, i ordre lògic i la màxima eficàcia i abast a aquest projecte de llei. Eixe seria l'objectiu de plantejar eixe pla i l'associada moratòria. No fer-ho, no fer-ho ara, no fer-ho abans, ja vaig dir que és el mateix que presentar els plànols d'una casa després que la casa ja estiga feta i acabada. Això és realment si es fa el pla després.

També hem presentat un grup destacat d'esmenes adreçades a evitar que s'escapen d'esta regulació. -sense entrar si la regulació és bona, mala, molta, pobra, jo crec que és molt defectuosa-, però inclús suposant que és alguna regulació, esta llei, este projecte de llei permet que s'escapen la immensa majoria de projectes de camps de golf que s'han presentat fins ara i que encara no estiguen aprovats definitivament.

Hi ha una disposició transitòria que permet que tots els projectes de camps de golf units a les seues urbanitzacions, a les seues grans urbanitzacions, a milers de vivendes en moltes ocasions, escapen totalment a les regulacions d'esta llei. Es permet. Només que simplement hagen eixit a exposició pública, sense tindre, evidentment, ni l'aprovació definitiva ni res, i escaparan tots estos projectes a esta regulació. És a dir, escaparan la immensa majoria dels projectes de camps de golf, la immensa majoria. Eixa és la realitat.

Llavors, esta llei per a què és? Ja ho hem dit. És una llei per a maquillar, és una llei per a donar aparença buida, falsa, irreal, perquè la immensa majoria dels camps de golf ja tenen la porta ben ampla, la porta ben gran per a escapar. Això és el que planteja este projecte de llei en les seues disposicions transitòries. Tots aquells que hagen començant la seua tramitació, escaparan. Una vergonya! La immensa majoria escaparan.

Altres esmenes també que hem presentat en este bloc van a ser per a exigir compromisos temporals i estrictes en la redacció de desplegament de la llei, com per exemple el reglament, i perquè tinguen caràcter imperatiu alguns plantejaments que estaven de manera, diguérem, utilitzant temps verbals que no obliguen en la llei.

També plantegem en les nostres esmenes que en tots els casos estiguen justificades documentalment les demandes hídriques que es plantegen. La justificació també documental que no es vegen afectats els valors ambientals. La possibilitat d'intervenció subsidiària de la conselleria per fer complir la llei. I també que no es puga aplicar de manera generalitzada la declaració d'interés comunitari, que entenem que no es pot aplicar de manera sistemàtica, sinó, en tot cas, de manera excepcional i quan realment estiga justificat eixe interés comunitari, que no es pot acceptar que d'entrada abaste tots els camps de golf.

La senyora vicepresidenta primera:

Senyoria. .

(Pausa i remors)

Moltes gràcies, il·lustre diputat.

Té la paraula, en representació del Grup Parlamentari Popular, l'il·lustre diputat senyor Castejón.

El senyor Castejón Chaler:

Gràcies, senyora presidenta.

Bé. Per tercera vegada en poques setmanes, estem debatent aquesta llei del golf. Si correm perquè correm, si li donem viabilitat a les lleis perquè els la donem, i si no, perquè no els la donem. És a dir, en definitiva, acontentar a vostés, a l'Entesa, este partit o esta agrupació de la moratòria absolutament i permanent, sembla que és molt difícil portar-ho a terme.

Ha fet referència a una sèrie d'esmenes, a totes aquelles que fan referència normalment a les disposicions transitòries, i no podem acceptar, i no podem acceptar cap de les esmenes d'addició que vosté ha presentat, ja que la disposició transitòria

(la senyora vicepresidenta primera colpeja amb la maceta)

primera dels camps de golf que ja ha iniciat la seua tramitació, perquè ja queda convenientment regulat en la disposició transitòria segona.

Jo suposo que li queda clar -perquè encara després de tres setmanes de debat. - que els municipis que previnguen la implantació de camps de golf en el seu planejament hauran d'adaptar-lo a la present llei -no es pot crear en cap moment un buit legal-, incoant, naturalment, el corresponent expedient de revisió i aplicar-lo sempre a la legislació urbanística que estiga en vigor en cada moment.

Ha fet referència. De tot el que vosté ha explicat, jo me centraria, amb el poc temps que mos han deixat al final, en allò de la famosa moratòria. Moratòria que implica la paralització dels projectes que estan en tramitació. Jo suposo que convindrà amb mi que a la nostra comunitat els camps de golf que hi ha, no n'hi ha massa. Existix realment un retard, un retard en la implantació de camps de golf, tenint un índex de camps molt inferior al que apareixen en comunitats molt properes a nosaltres, com puguen ser la de Catalunya i la d'Andalusia, que són les dos comunitats amb més camps de golf.

Nosaltres hem pensat sempre que no es pot detindre de cap manera el desenrotllament competitiu i social de la Comunitat Valenciana. I per això, donar una moratòria, amb els plantejaments que vosté la vol interpretar o voldria que s'instaurés, donaria realment una imatge de poca seriositat i d'inseguretat jurídica. I pensem nosaltres que actuar d'aquesta manera és contraproduent per a la confiança de les inversions en el nostre territori. I que es procedisca a una aplicació retroactiva de la llei, significaria, en definitiva, que tots els projectes que estan en tramitació es paralitzessen, i això de cap manera ho podem portar a terme. Per què? A part que li dic que el retard és consistent, este retard que mirant a altres comunitats, està ahí, nosaltres. Quan vosté parla, sempre dóna la sensació que per a vosté regular els camps de golf només és pensar en l'urbanisme o els possibles perjuís mediambientals que això representa.

Jo he dir-li una altra vegada que a part que esta llei -insistim- representa la millor llei pel seu caràcter mediambiental, és una llei que realment regula aspectes impensables a la millor en la seua formació política que estiguessen regulats, que estiguessen en una llei que regula una instal·lació esportiva. Jo penso que la importància que també se li ha de donar a la llei és la seua repercussió econòmica que té, amb tots els condicionants que els camps de golf representaran per a la nostra comunitat. Això no hi ha cap manera que vostés ho comprenguen.

Així, el règim transitori que es preveu, vostés l'anul·larien per complet. I el que faria. Dels articles 20 al 42, pràcticament, tot el que fa a disseny i gestió mediambiental, tampoc podem acceptar-li cap de les esmenes, perquè nosaltres pensem que estan perfectament regulats tal com estan estructurats en la present llei, en la redacció de la present llei.

Hi ha un destacat sistema integrat de gestió ambiental, auditories mediambientals -concretament en l'article 34. I així com els requisits d'integració territorial, que vénen a assegurar estes mancances que vostés pensa que existixen en la llei, que són ni més ni menys que assegurar que els terrenys sobre els quals s'implante un camp de golf siguen idonis per a l'exercici de l'activitat. I si és viable esta activitat des del punt de vista mediambiental, s'integren paisatgísticament disposant els recursos hídrics suficients.

Per a vosté també és una. contínuament mos apareix el tema de l'aigua. Jo, per a resumir, li diria que està perfectament garantit el respecte al medi ambient en la llei, en la implantació dels camps, en l'estat de tramitació, el qual

(la senyora vicepresidenta primera colpeja amb la maceta)

es troba avançant en este moment en este projecte de llei.

La moratòria. No tornarem a insistir en l'oferiment que li va fer el conseller el dia que es va presentar l'esmena a la totalitat per part de la seua agrupació, que existia la possibilitat de poder consensuar una possible, una possible. , no dic moratòria, que en cap moment ho va utilitzar el conseller. I, bé, el seu interés, al marge del que era pròpiament la llei, s'ha vist reflectit precisament este cap de setmana. El passat divendres, el comité. el mateix conseller que aquí va fer aquesta oferta, va presentar el que serà el comité d'experts, un comité que estarà presidit pel mateix conseller de Territori i Vivenda i integrat per quinze membres.

I que, en definitiva, el que plasma és que realment per al Consell és necessari, és necessari. no perquè vosté mos intente inculcar una altra vegada, sinó perquè considerem que és necessari analitzar l'oferta actual dels camps de golf que existixen a la nostra comunitat, comparar-la amb altres comunitats, i també altres països, i determinar realment les necessitats potencials, amb l'objectiu de definir una estratègia d'implantació, una labor que serà comesa per este comité d'experts, que, com dia, va estar creat en l'últim. el passat divendres pel Consell presidit pel president Camps.

En definitiva, no podem acceptar cap de les esmenes que vosté fa referència en este primer bloc, fonamentalment totes aquelles que fan referència a l'anul·lació o la supressió de les disposicions transitòries. Primera, perquè, dit així de forma global, suprimir este règim transitori quasi, quasi, crearia un buit legal, que seria inacceptable, per la mala imatge i perquè, en definitiva, tampoc és el que nosaltres volem.

Penso que al llarg d'este debat que ara comença podem seguir parlant del tema més prioritari que sembla que a vosté li preocupa més, que és ni més ni menys que tot el que siguen cauteles mediambientals es tinguen en compte. I d'això podem seguir parlant, perquè penso que és el tema que més li preocupa i que penso que està perfectament reflectit en esta llei que ara comencem a debatre.

Moltes gràcies.

La senyora vicepresidenta primera:

Moltes gràcies, il·lustre diputat.

Té la paraula per a rèplica, el senyor Arnal.

El senyor Arnal i Ibáñez:

Mire, senyor Castejón, realment el conseller l'altre dia o va mentir, o va fer un

, o es va equivocar, o ens volia prendre el pèl o una cosa pareguda. Perquè si l'altre dia va dir que li pareixia molt bé una determinada esmena que contenia un pla, i sense mencionar la maleïda paraula, parlava de «moratòria», i això ho va dir fa unes setmanes, no sé per què de sobte ha canviat d'opinió. Alguna cosa falla i possiblement hem de dubtar molt de les paraules que diu este senyor conseller. Vostés encara estan a temps, si els continua pareixent una bona idea la planificació i eixa suspensió.

Vosté em diu que no es pot aplicar retroactivament. No. Estem parlant de projectes, projectes no executats, de projectes que no tenen encara l'aprovació definitiva. Per tant, si no tenen l'aprovació definitiva, no poden estar ni començades les obres, ni afectat cap cosa d'estes. I estem parlant d'una suspensió temporal, no eterna, una suspensió temporal, perquè prèviament tinguem dades objectives, una planificació rigorosa.

Si tot això fa unes setmanes era bo i era vàlid, ara hauria de ser-ho també. I no té sentit dir que allò s'oferia a canvi d'alguna cosa. A canvi de què? A canvi de què? A canvi que es retiraren una sèrie d'esmenes? El moment de presentar transaccionals o d'acceptar esmenes parcials és durant esta tramitació que estem fent ara. I ara és el moment, estan perfectament a temps. Si volen, poden. Si tenen sentit i coherència les afirmacions del conseller, ara podrien aplicar-les. O què? O era una espècie de xantatge, o de canvi de cromos o de vore un

(La senyora vicepresidenta primera colpeja amb la maceta)

Anem a vore. Era una bona idea, com donen a entendre tot el temps, que hi haja una planificació? Si era una bona idea, accepten-la. I eixa bona idea només té plena significació si va acompanyada a eixa suspensió temporal de l'aprovació definitiva dels projectes, perquè és l'única manera d'aplicar-ho. Perquè com arribe després, de què servix, de què servix?

Ara vosté me parla d'un meravellós conjunt de savis que proclamaran coses. Quan? Al final ja? Quan la llei ja estiga aprovada? Quan realment ja tots els projectes que s'han posat en marxa, la immensa majoria, ja no els afectarà? I, per tant, de què serviran les declaracions d'estos homes? Imagine's que arriben a deduir que farien falta molt menys dels projectes que ja s'han aprovat. Llavors, què fem? Anirem darrere dels que s'han fet a vore si els desfan? Per favor, seriositat! Açò té sentit de manera prèvia, no

La moratòria no és per entrebancar res, no és per fotre'ls a vostés. És per a ser rigorosos, és per a ser eficaços, és per aplicar les coses en l'ordre lògic i racional, i no de cap altra manera. Això és el que estem demanant. I si volien vostés haver fet açò, haver-ho fet molt abans. Han tingut anys, anys, per a fer eixa planificació i no han volguda fer-la. Podien haver-la tinguda feta des de fa molt de temps, podien tindre-la feta ja. No han volgut, no s'han preocupat d'això.

(Ocupa la presidència el senyor president, Julio de España Moya)

El senyor president:

El senyor Castejón Chaler:

Gràcies, senyor president.

Evidentment, el conseller no mentia. Cap conseller del govern de Francesc Camps menteix. Li va fer un oferiment en tota regla, un oferiment en tota regla, per a intentar consensuar una llei. Ho van dir ben clar. Evidentment, la resposta seua va estar rebutjar-la, jo diria que de males maneres, però la va rebutjar.

Què significa això? Que el consens que en un principi es preveia per part d'un conseller que portava una llei aquí intentant que la majoria de forces polítiques la poguessen recolzar, es va trencar. Li ho va dir una vegada, li ho hem dit en comissió, li ho hem dit quaranta mil vegades. És a dir, nosaltres no estem en desacord perquè es faça este pla estratègic de la Comunitat Valenciana dels camps de golf. El que per a vosté sempre és

, en un algun moment s'ha de començar a construir.

Jo, este exemple que vosté fa que esta moratòria actual sembla com si calguera trencar els plànols de la casa després de fer-la o alguna cosa així que mos diu. És que, escoltant-lo a vosté, me dóna la sensació que el que vol fer vosté és trencar totes les cases, anul·lar-ho tot.

I això, moltes d'estes moratòries que moltes vegades- ja no només en esta llei de golf sinó en l'urbanisme, en altres coses a nivell de la Comunitat Valenciana- jo penso que també hauria de mirar aquells ajuntaments directament o indirectament gestionats per la seua força política que, avui per avui, tenen camps en tramitació. Moratòria per a tots, suposo; suposo que per a tots.

Però el que també ha de tindre en compte, i això és que no ho assimila de cap manera, és que la llei també contempla que, una vegada haja passat tots els requeriments necessaris, en el moment que s'hagen de ficar a l'aplicació, han de seguir el que mos marca esta llei. I almenys una cosa tenim clara i que arreplego les seues paraules: la llei es bona. Perquè si vosté diu que desgraciadament se mos escaparan totes les que estan en tràmit, «desgraciadament» vol dir que esta llei per a vosté seria perfecta, cosa que possiblement -penso- que per a vosté haurà arribat massa tard; penso, no sé.

Una llei que s'oferix amb valentia per a regular un sector importantíssim, perquè insistixo, vostés sempre pel mateix; nosaltres, a part de l'aspecte mediambiental, també ens preocupa i molt, la repercussió econòmica i turística que té la regulació dels camps de golf.

No li citaré ara les mateixes estadístiques que li vam donar en el moment del debat en comissió, d'allò que representen els camps de golf. Jo, simplement, li diria que si se creen set o vuit mil llocs de treball en estos propers cinc o sis anys, només pels camps de golf, benvinguts siguen. Tot és dinamitzar, vertebrar i cohesionar la nostra Comunitat Valenciana.

I esta llei farà possible esta regulació que -insistixo- dóna la sensació que vosté l'acceptaria; però en canvi, possiblement, per a vosté haja arribat massa tard.

Nosaltres mantindrem la llei endavant perquè -insistixo- si en alguna cosa mos poden donar lliçons, no serà precisament en una llei de caràcter ambientalista, com és esta llei: la millor avui per avui de totes les que existixen arreu de l'Estat espanyol.

Moltes gràcies.

El senyor president:

(Aplaudiments)

El senyor Perelló Rodríguez:

El senyor president:

El senyor Sanmartín Besalduch:

Gràcies, president.

Un bloc molt curtet de sis esmenes relatives a les dos taxes -entre cometes- mediambientals que hi ha en esta llei.

La primera fa referència als terrenys associats als camps de golf i, concretament, assenyalen que la millora mediambiental o paisatgística a càrrec del promotor es concretarà en l'adquisició de terrenys degradats que, una vegada restaurats, seran cedits a l'administració en una superfície igual a la quarta part, una quarta part del camp de golf.

Ho vaig dir l'altre dia en la comissió; insistisc ara igual, que pensem que aquesta proposta resulta un autèntic

, ja que el promotor, mitjançant un preu irrisori, insignificant, pague esta taxa ambiental però sobretot, pensem que seria més lògic i coherent que el promotor ingressés en metàl·lic al fons d'equitat territorial el 10% del valor dels terrenys dedicats a camps de golf i instal·lacions complementàries. A més a més, ens asseguràvem amb això que la restauració paisatgística es pogués fer conforme cal; conforme cal i sobretot, a través d'una entitat on estan presents l'administració i els agents econòmics i socials.

Respecte a tornar a aplicar en aquesta -la segona esmena- llei, l'article 13 de la Llei d'ordenació del territori, recorden la sessió gratuïta que a l'administració de sòl no urbanitzable protegit amb una superfície igual a la reclassificada. li dic que seguisc insistint en el mateix que dèiem durant el debat de la Llei d'ordenació del territori. Pensem que és una estranya forma d'entendre la participació en les plusvàlues generades per la reclassificació, ja que a la fi de tot el procés, únicament s'obtenen sòls protegits totalment allunyats de l'actuació i amb escàs valor per a l'administració local.

Res més.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltes gràcies.

Té la paraula, en representació del Grup Parlamentari Popular, l'il·lustre diputada senyora Lorente.

La senyora Lorente Ramón:

Yo le expuse que ya había ejemplos de ese tipo de medidas, que no son finalistas sino que tienen objetivos concretos; y sobre todo, no determinan y priorizan qué prioridades y qué recuperación del paisaje o qué actividades de recuperación o mejora ambiental hay que proponer. El caso que más conocemos, por famoso que es, fue el caso de la ecotasa en Baleares y así les ha ido al anterior gobierno de Baleares.

(Ocupa la presidència el president, senyor Julio de España Moya)

El senyor president:

La senyora Lorente Ramón:

El senyor president:

El senyor Sanmartín Besalduch:

Molt breument.

A vore, senyora Lorente, no pot comparar absolutament la proposta que fa este grup parlamentari amb la proposta que apareix en el projecte de llei.

Done's compte que nosaltres diem que: «El promotor ingresse en metàl·lic per al fons d'equitat territorial el 10% del valor dels terrenys dedicats a camps de golf». Perquè, a més a més, el fons d'equitat territorial és una cosa pública, té una participació d'agents públics: administració, agents econòmics, agents socials. La restauració d'estos espais degradats es farà conforme cal i sota la tutela de l'administració, mentre que vosté, pel contrari, el que me diuen és que a preu irrisori el promotor comprarà sòls d'antigues pedreres, antics abocadors clausurats, zones contaminades o zones incendiades; això val quatre

perres

, perquè si no, no val per a res més.

I aleshores, vostés permeten que el promotor, a través de passar per la gatera compre amb un preu irrisori un terrenys que no valen absolutament per a res. Únicament sí, que els cediran a l'administració restaurats; doncs, per tant, que ho faça l'administració a través del fons d'equitat territorial, que per a això el van crear i li van donar la propaganda que li van donar.

Per tant, no té comparació una proposta amb l'altra; vostés deixen d'ingressar.

El senyor president:

El senyor Sanmartín Besalduch:

. a través d'esta via, una gran quantitat de fons.

El senyor president:

La senyora Lorente Ramón:

El senyor president:

La senyora Lorente Ramón:

El senyor Arnal i Ibáñez:

Per separar la 57 i la 58 de la resta. 57 i 58, senyor president.

El senyor president:

El senyor Arnal i Ibáñez:

Anem a defensar este segon bloc que agrupa tota una sèrie d'esmenes que han de vore amb la planificació urbanística sobretot. I he de dir, en relació amb algunes coses que hem escoltat de si considerem que esta llei és bona o és roïna, és clar, és una llei dolenta, roïna. I, efectivament, arriba molt tard, molt tard, si volia regular alguna cosa arriba tardíssim. Això està clar. I la gran pena és que siga bàsicament inútil, inútil per a fer coses bones, inútil per a realment salvar alguna cosa, per això serà molt inútil. No vol dir que no tinga utilitat, però utilitat per a justificar determinats projectes. Això a la millor també ho tindrà.

Estava dient que les esmenes que hem presentat fonamentalment vull destacar aquelles que s'adrecen, i són bastants, a deixar clar que de manera general el lloc dels camps de golf és el sòl urbà o l'urbanitzable i que mai, mai s'ha de permetre en sòl no urbanitzable protegit. Nosaltres entenem que de manera excepcional i justificada podrien admetre's en sòl no urbanitzable comú, sempre que compliren una sèrie de condicionants que després si de cas detallarem.

Tanmateix, un dels aspectes més lamentables que planteja esta llei, un dels més greus és que obri la perillosa via d'obrir-la a tota classe de terrenys, a tota classe de sòls. Diu clarament esta llei que es podran fer eixos camps de golf més les construccions associades, etcètera, etcètera, en tota classe de sòls, incloent sòl no urbanitzable protegit, incloent, per exemple, paratges naturals, parcs naturals. Això diu la llei i això, de permetre's, seria una agressió ecològica i ambiental de primera magnitud, senyors del PP, una cosa absolutament inacceptable i que s'ha de corregir. Per això hem plantejat estes esmenes.

Nosaltres entenem que si se situaren camps de golf de manera general en sòl no urbanitzable podria tindre uns impactes gravíssims, perquè inclouen sempre, sempre, elements de pertorbació del medi, que a la millor en sòl urbà o urbanitzable serien poc importants, però precisament en sòl no urbanitzable i precisament en sòl no urbanitzable de caràcter protegit, ahí eixos impactes sí que serien molt greus.

Pensem que inclús els camps de golf de què esta llei parla, per més que vulga dir que són camps de golf estrictes no ho són; permeten molt de formigó i asfalt i això ja ho hem destacat. I este formigó i este asfalt, a més del mateix camp de golf, tenen també una gran quantitat d'impactes ambientals. No poden de cap manera comparar-se a boscos, ni cultius, perquè són moltes coses més i diferents. Ni tampoc són activitats esportives comparables al senderisme o a la bicicleta de muntanya, per parlar de dos activitats molt respectables, esportives, que tenen baixíssim impacte ambiental i no requereixen infraestructures, ni accessos, ni carreteres, ni una gran quantitat d'intervencions humanes modificadores de l'entorn.

Aleshores, entenem això, els camps de golf, inclosos els que parla esta llei, no són únicament uns camps de gespa, no són això i avant; són moltes més coses. I nosaltres pensem que el lloc escaient per a estes activitats, igual que un camp de futbol, igual que un camp de bàsquet és en sòl urbà o urbanitzable i només de manera extraordinària, molt especial, en un altre lloc, torne a dir, de manera molt extraordinària, tampoc neguem absolutament la possibilitat.

Comencem per recordar quina sèrie d'impactes generen. Pense vosté que qualsevol camp de golf necessita d'accessos, normalment carreteres asfaltades la immensa majoria, aparcaments, tancaments,

, sistemes d'il·luminació i diferents obres i construccions. Tot açò en un sòl no urbanitzable, especialment si té valors naturals, són impactes, impactes importants. Suposa alteració del medi natural, modificació del relleu, impermeabilització i asfaltatge de sòls, soroll, contaminació lumínica, contaminació atmosfèrica, impactes paisatgístics. Tot això, torne a dir, en un sòl urbà o urbanitzable no tindria importància o en tindria poqueta o podria tindre'n poqueta. El contrari, en este altre tipus de sòls, en sòl no urbanitzable especialment valuós.

A més, considerem que inclús la pròpia gespa, eixa plantació de gespa que és el més innocu de tot, el menys impactant dins del conjunt, també pot ser una alteració important, torne a dir. No seria important segurament en sòl urbà o en un sòl urbanitzable, però en un no urbanitzable de caràcter agrícola, de caràcter forestal, això implica el canvi, l'eliminació del que hi havia abans allí que pot ser molt valuós. I, per tant, eixe canvi pot ser perjudicial des del punt de vista natural, paisatgístic i de molts altres tipus.

Però, a més del mínim indispensable que té un camp de golf, vostés en la llei permeten que tinga més coses. Per més que diguen que no, la seua llei permet un gran nombre d'edificacions, permet la construcció de molts edificis i instal·lacions. Per exemple, instal·lacions esportives a part del golf, com poden ser piscines -per què no? -, camps de pàdel, camps d'altre tipus, molts tipus, diferents tipus d'instal·lacions esportives, edificis administratius, òbviament n'han de tindre, ho entenem, però no en sòl no urbanitzable, clar, restaurants, tendes, comerços, hotels, apartaments turístics. Tot açò específicament ho diu la llei. Això no està fet, senyor Castejón, no se construïx, que jo sàpiga, amb fibra vegetal, així posada, no, es fa amb formigó i asfalt tot el que estic dient-li.

Per tant, eixa imatge que vostés volen transmetre que esta llei contempla uns camps de golf purament i estrictament esportius, pura i estrictament desproveïts de qualsevol formigó i tal, és mentida. Té molta, molta quantitat de formigó associada. Per no parlar que el mateix camp de golf ja és, ja se converteix ell mateix en un punt d'atracció de noves actuacions, noves urbanitzacions i construccions que van al reclam d'eixe projecte i que després pul·lulen en les seues immediacions. I eixa és l'estratègia que no ens ha d'enganyar perquè és, per exemple, el model del meló d'Alger que s'aplica, per exemple, en el parc del Túria, on es protegix una fracció i a canvi tot al voltant se l'encercla d'urbanisme i de construcció dura que va a vore com s'arrima a eixa zona més verdeta.

Eixos camps de golf moltes voltes són elements d'atracció de tota eixa forta urbanització, que no està en el mateix projecte, no, no, ve després, seguint l'atractiu que ja ha entrat, la punta de llança que ha creat el camp de golf.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari Popular, l'il·lustre diputat senyor Castejón.

El senyor Castejón Chaler:

Gràcies, senyora presidenta.

Senyor Arnal, efectivament, l'article 7, que regula la implantació dels camps de golf, diu clarament que es podran implantar en qualsevol classe de sòl. Però també diu i també molt claret a continuació, ho diu de forma molt clareta, «sempre que ho permeten -i estic llegint textualment- les determinacions dels plans urbanístics territorials, sectorials o ambientals que se'ls apliquen. A més, naturalment, de les condicions pròpies que regula la llei». Per tant, la substitució que vostés volen fer amb les esmenes que han presentat, que volen substituir «qualsevol tipus de sòl» per només «sòl urbà o urbanitzable» són una sèrie d'esmenes que no podem acceptar. No les podem acceptar perquè, com poden comprovar, quan parlem de qualsevol classe de sòl no parlem d'una forma capritxosa o injustificada sinó tot el contrari. Este «tot tipus de sòl», que vostés reputen com arbitrari, està sempre determinat per les consideracions que li dia abans i exigències dels plans urbanístics, territorials, a més de les aplicades per la mateixa llei.

Mire, un dels objectius d'aquesta llei és la regulació del sector, però també des del Consell el que no es vol fer és renunciar que el golf, en general, contribuïsca notòriament a millorar, a millorar els valors naturals i paisatgístics de la zona on s'implante. Zones que cal mirar, i d'ahí el comité d'experts, per a fer una regulació, zones que presenten la millor aptitud quant a terrenys i de conformitat amb les mateixes normatives, concretament a l'article 14, que vostés també volen esmenar. I el que intentem, per fer-ho ràpidament, és que els camps es puguen situar, es puguen ubicar de la forma més racional i sempre atenent les capacitats i vulnerabilitats del territori.

També l'Entesa proposa en una de les seues esmenes a què feia referència que s'anul·le l'apartat que fa referència que no serà exigible la distància mínima establida en l'apartat

, de l'article 27, que naturalment tampoc estem d'acord perquè la distància són cinc quilòmetres. I, evidentment, si s'ha de muntar algun tipus d'instal·lacions que estiguen correlacionades amb camps de golf no les podem instal·lar a cinc quilòmetres sinó el més prop. I quan parlem d'eixe tipus d'instal·lacions no estem fent referència a habitatges sinó simplement a establiments de restauració, a hotels o assimilats, que no tindria cap sentit mantindre aquesta regulació si no estigués integrada pròpiament al camp de golf.

També altres esmenes. Vosté insistix que no accepta per cap motiu que estiguen en terrenys urbanitzables. Jo podria fer ara una defensa dels camps de golf per què en terreny no urbanitzable, però el temps no ens donarà per a molt. El que sí que volia deixar clar hui és que, bé, també fa referència que un camp de golf no és només gespa, no és només vegetació, no és només natura sinó que vosté fa referència com si el ciment, el formigó imperés més. No, vosté ha de tindre molt clar que els allotjaments turístics contemplats en aquesta llei tenen una superfície limitada, que no és ni més ni menys que un màxim d'un 2% de tota la superfície destinada al camp de golf. Per tant, en cap cas se pot dir que un camp de golf pot interpretar-se com a excusa per al desenrotllament massiu d'instal·lacions hoteleres o esportives.

Per tant, el Partit Popular, el Grup Parlamentari Popular és conscient que controlant la seua dimensió, la dimensió dels allotjaments turístics, complementaris dels camps de golf, pensem que són tremendament positiu i no només positius sinó necessaris per al correcte exercici d'aquesta activitat esportiva que tan millora la nostra comunitat. Ja no només en temes d'esport sinó d'oci, de restauració i comerç.

Altres coses que també feia referència és, bé, que pretenen també substituir tot l'article cinqué, que fa referència al sòl protegit per sòl no urbanitzable comú i també eliminar de tot l'article cinquè el terme «protegit». I no li ho podem acceptar aquesta esmena, perquè, bé, la cessió de sòl protegit fa referència a l'apartat sisé de l'article 13. I si admeteren esta esmena de supressió quasi estàvem forçats a acceptar també la d'addició del final de l'article cinquè sobre la cessió de sòl protegit vinculat als usos complementaris i compatibles. Perquè, primer, el que fan vostés és suprimir i després volen afegir que el sòl cedit serà sòl no urbanitzable comú que passarà a qualificar-se com a protegit, una vegada aprovat definitivament el projecte de camp de golf. I no es pot acceptar de camp manera, perquè la cessió de sòl protegit, insistixo, ja està prevista en la nostra legislació vigent, com en la Llei d'ordenació del territori i protecció del paisatge o en el Reglament d'ordenació i gestió territorial.

Quant a altres coses, que també en este bloc d'esmenes fa referència a l'ús dotacional, no ha fet massa referència vosté en esta defensa d'esmenes. Però el que sí que tenim clar és dir-li que el sòl classificat com no urbanitzable es tramitarà per mitjà de l'atorgament de la preceptiva declaració d'interés comunitari, que això sembla vosté que ho vol oblidar o no li sembla bé. Mantenim que siga així per una major claredat en l'aplicació de les normes que mos porten en aquesta llei.

Quant als terrenys que nosaltres considerem més escaients, més adequats per als camps de golf, són els no urbanitzables. Bé, partim d'una concepció ambiental en aquesta implantació dels camps de golf i pensem que la llei té les suficients garanties, les suficients cauteles perquè qualsevol implantació de camp de golf siga tremendament respectuosa, jo diria que escrupolosament respectuosa amb el sòl.

La senyora vicepresidenta primera:

Senyoria, per favor.

El senyor Castejón Chaler:

. i amb les condicions mediambientals.

Moltes gràcies.

La senyora vicepresidenta primera:

Moltíssimes gràcies.

Per a rèplica té la paraula el senyor Arnal.

El senyor Arnal i Ibáñez:

Molt bé, senyor Castejón.

Vosté me reconeix, efectivament, no podria negar-ho, que la llei permet que s'instal·len camps de golf i les seues construccions associades en tota classe de sòl, naturalment sempre que ho permeten les determinacions dels plans. Clar! , no anaven a infringir-lo, però no és suficient garantia, senzillament no és suficient garantia.

Nosaltres, en les nostres esmenes, a més de dir quan no, també diem quan sí. I plantegem una esmena que vosté podria acceptar si realment vosté entén que la llei el que pretén és eixa garantia mediambiental, que no ho pretén, perquè, si no, vosté el que faria seria aprovar les esmenes que mosatros hem presentat, en concret una que diu que obri la porta que es puga instal·lar en sòl no urbanitzable, però això sí, fixant tota una sèrie de cauteles. Aixina sí que estaríem segurs, aixina sí que estaríem segurs que no es va a impactar negativament, però tal com està la llei no, de cap manera.

Vosté diu que els camps de golf poden millorar el paisatge i l'ambient. Clar que sí! Jo ho accepte. O poden no fer-ho, perquè per a poder fer-ho s'han de donar unes condicions, torne a dir, que si no se donen aleshores no es pot justificar. Mosatros sí que especifiquem quines condicions en les nostres esmenes. I vosté mateix m'accepta que no és únicament gespa, que n'hi ha formigó, que n'hi ha asfalt. Me diu: «poquet». Sí, jo li dic: el suficient com perquè impacte. I això és el que preocupa.

Mosatros ho deixem ben clar en les nostres esmenes, que acceptem de manera extraordinària que puguen instal·lar-se camps de golf en sòl no urbanitzable, això sí, comú, i evitant afectar a sòl agrícola productiu, sempre que es facen en unes condicions especials que inclourien la mínima construcció -mínima, mínima vol dir menys coses que aquelles que vostés inclouen-, amb el màxim respecte ambiental i paisatgístic i en zones perimetrals, degradades, on ahí sí que podrien millorar el paisatge, en eixes zones degradades: canteres abandonades, polígons industrials en reconversió, etcètera, etcètera, que vostés mencionen però que després no li donen una aplicació clara i concreta com mosatros sí que fem.

Mosatros entenem que en algunes condicions un camp de golf pot no tindre tants impactes; d'acord, en alguns només, i fixem en quins casos.

(Ocupa la presidència el president, senyor Julio de España Moya)

El senyor president:

El senyor Castejón Chaler:

Bé, almenys m'ha reconegut que allò de qualsevol tipus de sòl no és una apreciació capritxosa, sinó que té les seues cauteles.

Mire, per a fer-ho ràpid, en dos minuts. L'article 27. 3, de la Llei 10, de 2004, del 9 de desembre, de la Generalitat Valenciana, de sòl no urbanitzable, ja determina les condicions que vostés volen regular de nou. Sembla que allò de «no urbanitzable» a vosté no li acaba de cuallar.

Però, a més, si no és prou el que conté l'article 4. 1 i 4. 2 en l'article 13, que fa referència a les condicions de les edificacions, queden especificats tots els paràmetres als quals vosté també fa referència. És a dir, molt de formigó no, no. Li torne a insistir, el 2% de tot l'espai, de tota la superfície. Compare.

També volem que quede molt clar que el Grup Parlamentari Popular considera més adequat per als interessos generals i per a l'adequat sosteniment del medi ambient que els terrenys associats per accions ambientals o paisatgístiques, als quals es refereix l'article 3 d'aquesta llei, doncs, tinguen sempre la classificació de sòl no urbanitzable. I això és una diatriba que tindríem vostés i nosaltres perquè de cap manera mos faria arribar a un acord, perquè veig que és impossible.

El que sí que queda clar és que en esta llei, la llei duplica la utilitat dels camps de golf, ja que conserven i milloren els valors naturals, encara que a vosté li coste reconéixer-ho, tant els valors naturals com paisatgístics de tots els territoris, i, naturalment, estos als quals vosté fa referència, degradats, degradats evidentment, que també n'hi ha.

I per últim, en el poquet temps que tenim, el que no ha d'oblidar en cap moment és que en l'article 8 es precisa que sempre serà necessària la prèvia declaració d'impacte ambiental «fa-vo-ra-ble» -i vull que li quede clar-, «fa-vo-ra-ble», perquè a vegades dóna la sensació que això no ho tenim en compte. I això també té el que vosté anomena les cauteles i aquelles coses per les quals mos hem de regir perquè no siga un

com vosté a vegades fa referència.

Moltes gràcies.

El senyor president:

El senyor Perelló Rodríguez:

El senyor president:

Y ahora votamos, si les parece bien, el artículo cuarto. Comienza la votación. 40 votos a favor, 34 en contra.

Bien, a continuación, les comunico a ustedes que se va a proceder esta tarde cuando comencemos, a las cinco, el debate de los bloques de las enmiendas que nos quedan de la ley, que aproximadamente a las seis y media será la votación, y que, a continuación, se procederá a hacer las preguntas que están planificadas dentro del orden del día.

(Se suspén la sessió a les 15 hores i 5 minuts)

(Es reprén la sessió a les 17 hores i 10 minuts)

El senyor president:

El senyor Sanmartín Besalduch:

Hores intempestives per a parlar de golf, per la presència de consellers.

Senyor Rafael Blasco, agrair-li, evidentment, la seua presència, perquè representa el Govern Valencià.

Sí, sí, per això li ho dic, evidentment que moltes gràcies per la seua presència.

El bloc segon jo pense que és el més important. Té una qüestió. , tota una sèrie d'esmenes, sobretot aquelles relatives al règim urbanístic. La primera qüestió, des d'aquest grup no podem admetre que els camps de golf puguen implantar-se en qualsevol classe de sòl. Ho diu aixina, textualment, el projecte de llei, «en qualsevol classe de sòl». Pensem que els camps de golf, com qualsevol altra promoció d'ús terciari, solament s'haurien de deixar instal·lar en sòl no urbanitzable no protegit i en els urbanitzables així classificats pel planejament.

Segona qüestió. Diuen vostés que no serà exigible la distància mínima que exigeix la llei de sòl no urbanitzable que vam aprovar aquí fa dos anys, 5. 000 metres, cinc quilòmetres. La llei de sòl no urbanitzable diu que usos terciaris hauran d'estar a una distància de cinc quilòmetres des de l'últim punt del sòl urbà o urbanitzable. Doncs, bé, vostés fan aquí una excepció i diuen que s'ha de complir aquell article 27. 2 de la llei. Jo, sincerament, pense que com a una instal·lació d'oci que és un camp de golf, no té per què tindre un tracte privilegiat respecte a altres actuacions en terciari. Inclús més, ho comentàvem en la comissió: en casos degudament justificats per qüestions del terme municipal, pel que fóra, val, però que, d'entrada vostés diguen que aquest article en els camps de golf no tindrà vigència, no té absolutament cap sentit.

Avaluació d'impacte ambiental. Pense que seria més coherent i més lògic en lloc d'una avaluació d'impacte ambiental, la declaració d'impacte, seria més coherent l'autorització ambiental integrada i, en conseqüència, incloure els camps de golf en el que és l'annex II de la llei de prevenció de la contaminació i qualitat ambiental. Jo recorde que la finalitat última de l'autorització ambiental integrada, que va més allà que la declaració d'impacte ambiental, és aconseguir -cito textualment- «un major nivell de protecció del medi ambient en el seu conjunt, així com augmentar l'eficiència en l'ús dels recursos naturals, essencialment, l'aigua».

Jo li pose com a exemple: se requereix ja autorització ambiental integrada, i no declaració d'impacte, a instal·lacions paregudes a un camp de golf, com pot ser, per exemple, parcs temàtics o pistes d'esquí. La pregunta que jo me faig és, per exemple, quina és la diferència entre un ús terciari com pot ser un parc temàtic o una pista d'esquí amb un camp de golf. Jo pense que requereix inclús molta menys transformació una pista d'esquí que un camp de golf.

Si passem -per resumir molt, perquè ja s'acaba el temps- al règim urbanístic, els camps de golf de titularitat pública, el règim urbanístic. Mire, vostés qualifiquen i classifiquen un camp de golf de titularitat pública com una dotació pública integrant en la ret primària. Això vol dir, ho dia l'altre dia, que la gespa d'un camp de golf passa a ser equiparada a un jardí de titularitat pública d'un ajuntament, el camp de pràctiques passa a ser equiparat a un centre educatiu, o el tema d'una infermeria a un ambulatori.

Jo pense, i ho dic sincerament, que considerar un camp de golf i les instal·lacions complementàries com una dotació pública integrant de la ret primària, comporta unes conseqüències que no són favorables per a un municipi, en tant que, si és considerat com a tal, comporta l'expropiació per utilitat pública i interés social. I, sobretot, dues conseqüències que es deriven d'això: en primer lloc, la cessió gratuïta -quan ho diran als propietaris, es quedaran bons- de terrenys dotacionals si aquests estan en sòl urbanitzable. Cessió gratuïta, repeteixo, cosa que no ocorre, per exemple, per a la construcció d'un hospital, una depuradora o un col·lege públic.

I, en segon lloc, la urgent ocupació dels terrenys si aquests estan en sòl no urbanitzable, com si, per exemple, d'una depuradora, d'un hospital o d'una carretera es tractés.

Si passem a la quinta qüestió, a l'article 12, els camps de golf però ara ja de titularitat privada, pense que és més escandalós que en els camps de golf de titularitat pública. Assenyalen vostés que en cas d'ocupar sòls no urbanitzables adjacents a un camp de. , aquest rebrà la qualificació d'un parc públic natural. I això representa que el coeficient de ponderació del valor serà baixíssim, tremendament baixíssim. Jo li recorde que el reglament de la LUV, el coeficient reductor per a aquests casos és d'a penes el 0,1%! Per tant, jo el que els pregunte és ¿en què es pareix un camp de golf, per exemple, a un parc natural? O, ¿és que un camp de golf no revaloritza d'alguna forma l'entorn? Evidentment, els propietaris, ja li ho dic jo, que estaran tremendament en desacord.

Si passem als criteris d'integració territorial o aptitud dels terrenys d'un camp de golf, pense que era el moment per a introduir en alguna disposició addicional o transitòria l'elaboració d'un pla d'acció territorial de caràcter sectorial de camps de golf a la Comunitat Valenciana. Més que res per a determinar el que són les directrius d'ordenació i d'ocupació del territori respecte a la capacitat d'acollida i a la vulnerabilitat ambiental d'aquests terrenys.

Vosté me contestava l'altre dia en la comissió que si, que bé, que li pareix bé, que esta proposta li pareix correcta, però que pot ser paral·lela. Dius, bé, ho concreten ara després.

Si passem a qüestions de disponibilitat de recursos hídrics, insistixc en el mateix, vostés han oblidat d'assenyalar que l'acreditació de la disponibilitat d'aigua suficient correspon a l'organisme de conca. Però no és perquè ho diga jo: perquè ho diu la llei estatal d'aigües de l'any 1985. Però, bé,

, però ho concreten, ho posen allí, perquè, si no, és que pareix que no. I ho dic, ja ho trauré després en això de la rèplica, en alguns plans generals d'ordenació urbana que fan al respecte.

Els adjectius, senyora Lorente, els adjectius. Jo assenyalo que ha de prevaldre l'ús d'aigua depurada. Vosté diuen, «se prioritzarà l'aigua depurada». Mire el diccionari de la Real Academia: no vol dir. , hi ha una distància abismal entre «ha de prevaldre l'aigua depurada» a «se prioritzarà».

No puc entendre com, si vostés parlen d'estalviar aigua, d'adequació mediambiental i tal, com és possible que no m'aproven una proposta com la següent: que els camps de golf actualment en funcionament se'ls dóna un període màxim, tres anys, per a adequar els sistemes d'abastiment d'aigua per a reg al que disposa aquest projecte de llei. Així de senzill! , un període de tres anys perquè es puguen adequar. No han fet absolutament cas.

I, per últim, assenyalen vostés que en cap cas es detrauran cabals destinats a consum humà i a l'ús agrícola. Però, a rengló seguit afegeixen que sí que es podran detraure si aquests usos han estat alliberats. Aquí està la trampa. Jo, evidentment, en això no puc estar d'acord, per una raó molt senzilla: pense que en cap cas s'han de detraure cabals destinats al consum humà i a l'ús agrícola, hagen o no hagen estat alliberats de l'ús que tenien. Per una raó no sols d'economia i d'eficiència des d'un punt de vista hídric, sinó per sentit. , absolutament, per sentit comú.

Moltes gràcies, m'he passat i. Disculpen.

El senyor president:

Para el turno en contra, tenemos a la il·lustre diputada doña Mónica Lorente.

La senyora Lorente Ramón:

(Aplaudiments)

El senyor president:

El senyor Sanmartín Besalduch:

Gràcies, senyor president.

Senyora Lorente, vosté diu que este bloc d'esmenes, a banda de les que van aprovar en comissió, aporten poc al que estableix l'articulat actual o que no és una qüestió. , pensa que no millora o detallen el que és l'actual llei.

Mire, evidentment, en això sí que li he de donar tota la raó. Perquè és que són uns plantejaments diametralment oposats al que parla vosté. No és una qüestió de millorar una llei. Si fóra per millorar una llei ja li dic que després nosaltres o ens abstindríem o aprovaríem aquest projecte de llei, perquè és que són qüestions tremendament diferents.

Mire, no coincidim ni en el règim urbanístic, perquè els socialistes valencians no coincidim que els camps de golf se puguen en instal·lar en àrees de sòl protegit. No coincidim que es vulnere la llei de sòl no urbanitzable en la distància de 5. 000 metres. No coincidim en res. No coincidim en el tema de l'avaluació d'impacte ambiental, perquè pensem que un camp de golf és una transformació suficient per a demanar o sol·licitar una autorització ambiental integrada. No coincidim en el règim urbanístic dels camps de golf de titularitat pública, perquè considerem que considerar un camp de golf públic com una dotació pública integrada en la xarxa primària és absolutament una desvergonya tremenda. Però és que no coincidim, no coincidim tampoc en els camps de golf de titularitat privada que, en cas d'ocupar zona urbanitzable els adjacents, aquells rebran la qualificació de parc públic natural, perquè el coeficient de ponderació i de reducció que se'ls aplicarà als propietaris és del 0,1%, és a dir, l'acaçaran a garrotades, però a més en tota la raó. Però és que no coincidim tampoc ni en els criteris d'integració territorial i justificació d'aptitud dels terrenys, que pensem que s'ha instaurar a través d'un pla d'acció territorial sectorial de camps de golf. No coincidim en el tema d'integració paisatgística per les mesures que .

(inintel·ligible)

. I no coincidim en el tema de disponibilitat de recursos hídrics perquè

tremendament el que és l'organisme de conca d'acord amb la llei estatal d'aigües de 1986.

Per tant, en això sí que tinc la raó, que no són qüestions de

pormenoritzar

. És que no coincidim en aspectes que són estructurals i que se li quede clara una cosa: que els socialistes valencians segur que estem més a favor que vosté i que el seu grup en el tema dels camps de golf. Considerem que és un valor afegit important per al turisme. Pensem que és un element dinamitzador sobretot de comarques, no solament del litoral, sinó també d'interior. Amb el que no coincidim amb vostés és que utilitzen els camps de golf com a mecanisme, com a instrument per a reclassificar tota una sèrie de terrenys al marge del que és el Pla general d'ordenació urbana. Per tant, amb això sí que coincidisc, que és no és una qüestió de

pormenoritzar

. El que vostés me van aprovar en comissió van ser unes esmenes, tota una sèrie d'esmenes que no tenen absolutament cap, cap, cap transcendència.

Jo el que li demano aquí és que discutisca amb mi els aspectes realment importants. Perquè ha estat parlant de

i de tal, però no, absolutament no incidix en allò, en aquelles esmenes que jo li plantejo de règim urbanístic, de disponibilitat de recursos hídrics, d'ordenació territorial, etcètera, etcètera. Per tant, adapte's al que realment. , contesten a les esmenes que jo presente i justifiquem per què el seu grup parlamentari no les aprova.

Gràcies.

El senyor president:

La senyora Lorente Ramón:

Y se lo dije. Es muy difícil que sea usted, que sea usted concejal de urbanismo, secretario comarcal y que venga aquí a dar lecciones y que luego vaya y diga que no apoya, que no apoya una ley que regule la instalación de campos de golf, que la agiliza y que la separa del uso residencial, y que además apuesta por unos estándares de dotaciones de instalaciones públicas, que apuesta por un sistema estratégico de riegos; que de ese sistema estratégico a usted sí que no le interesa hablar. Los planes estratégicos de agua y de riego, de eso no le interesa hablar cuando liberamos los usos agrícolas, los de suministros. De eso no les interesa hablar.

El senyor president:

El senyor Arnal i Ibáñez:

M'ha paregut escoltar l'exemple meravellós d'urbanisme que suposa Oriola i tota la comarca que, sens dubte, és un exemple, és fabulós. I també és molt significatiu que el municipi que més camps de golf té de tot l'Estat és Marbella.

Bé, anant ahí. Sí, sí, però a voltes la coincidència és sorprenent, sorprenent. Bé, en este grup d'esmenes que vaig a plantejar vaig a centrar-me en els impactes ambientals i paisatgístics que tenen els camps de golf, i que en les nostres esmenes intentem corregir i millorar les especificacions molt ambigües, molt insuficients d'este projecte de llei.

I estes esmenes nostres són necessàries perquè la seua llei permet la ubicació de camps de golf en qualsevol classe de sòl. Si vostés hagueren limitat esta possibilitat no farien falta esmenes rigoroses d'este tipus, perquè, torne a dir, no és el mateix l'impacte que pot tindre un sòl urbanitzable que en un no urbanitzable, i especialment si és de característiques ecològicament valuoses. Però vostés han obert una perillossísima porta que pot conduir als extrems més indesitjables. I, evidentment, segons quin lloc, els impactes poden ser molt grans. Com vostés no ho limiten en la llei, nosaltres ho intentem limitar en les esmenes.

I, a més, no caldria limitar tant les coses si el camp de golf d'esta llei realment fóra molt restrictiu amb el formigó. Però no ho és. Recordem que no ho és, que permet encara molt de formigó i molt d'asfalt i molta artificialització. I, per tant, també, per eixe motiu s'han aplicar mesures correctores i preventives dels impactes ambientals. Tot açò és necessari, perquè esta llei que vostés presenten és així de defectuosa, té eixos forats, té eixes deficiències. Per això intentem solucionar-les.

Nosaltres amb les nostres esmenes intentem sobretot destacar la incompatibilitat de les instal·lacions de golf amb diferents tipus d'àrees ecològicament valuoses per diferents motius, bé siga per la fauna, per la flora, per ambients ecològics especials, zones humides, zones vulnerables, àrees d'àmbit fràgil, corredors ecològics, etcètera. En tota esta classe d'ambients que acabe de mencionar no té sentit la ubicació de camps de golf.

La llei, el projecte de llei que vostés presenten deuria explícitament, clarament, excloure-ho, i no ho han fet, no ho han fet. Al contrari, busquen amagatalls per a intentar comptabilitzar, és a dir, per a permetre-ho, per a permetre-ho. Vostés ho permeten en eixes condicions. Si la vegetació natural d'un lloc és valuosa, el camp de golf no ha d'ubicar-se ahí, si és valuosa, perquè si s'instal·la eliminarà eixa vegetació valuosa que ho és i per tant no s'ha de sostraure, no s'ha de desplaçar, no s'ha d'eliminar; si és valuosa, no.

El camp de golf, ja ho hem dit abans, implica impactes d'altra classe que poden afectar molt negativament a la fauna. Li ho repetiré, senyor Castejón, per favor, perquè s'entere, per favor. Soroll, contaminació lumínica, contaminació atmosfèrica, contaminació per plaguicides, contaminació hídrica, major freqüència de persones, màquines, vehicles, ubicacions de construccions, edificacions, alteracions de relleu i de la vegetació. Tot el que li acabe de dir són impactes que afecten la fauna. Si esta fauna és valuosa, si és espacialment valuosa no té sentit instal·lar ahí un camp de golf. Comprén vosté? És a dir, en un altre lloc sí, ahí no. Si volem protegir eixa fauna, ahí no. I vostés no han posat cap cautela contundent en esta llei per evitar açò que estic dient. Si la fauna és valuosa, si és valuosa no es poden admetre estes interferències.

De cap manera, també, un camp de golf no hauria de danyar de cap manera el patrimoni cultural valuós, siga de caràcter arquitectònic, vestigis prehistòrics, construccions amb valor antropològic. Ahí no s'han d'instal·lar camps de golf. On hi haja tot eixe tipus de valors culturals, ahí no ha d'instal·lar-se un camp de golf. Vosté ho han d'excloure, no han d'intentar buscar racons i amagatalls per a intentar posar-ho ahí. No, ahí no toca, en eixe tipus de lloc no toca.

Pel que fa al paisatge hem de recordar que tant les vies de comunicació, perquè hi ha vies de comunicació per a un camp de golf, al camp de golf no es va a bicicleta i a peu la major part de la gent, ni en helicòpters d'estos que van i aterren allà on els dóna la gana damunt una reserva integral. No. Normalment van per carreteres, van per carreteres asfaltades i, per tant, això, com vosté comprendrà modifica el paisatge entre altres coses. I, a més, implica també tancaments, o siga, una sèrie de murs o de tanques o d'elements de separació que estan ahí i tenen un impacte. Impliquen també edificacions de diferents tipus, el 2% i no sé quants. Quantitat d'edificacions. Implica també llums i sistemes d'il·luminacions, construccions i moviments de terra. Tot això altera el paisatge. Vosté pot pintar-ho del color que vulga, però el paisatge l'altera. Això pot ser bo o pot ser mal? Home, si el paisatge està molt degradat possiblement el millora, amb això estaria d'acord amb vosté. Però si el paisatge és valuós, si el paisatge és digne de protecció no el millorarà, l'empitjorarà. Ahí no toca, ahí fora el camp de golf.

La redacció dels articles han de ser més clars i més contundents per evitar l'alteració del paisatge tradicional agrícola o forestal que en la major part del nostre territori no seria compatible amb eixos camps de golf, quan és valuós, quan és important. Altra cosa és, torne a dir, en les perifèries urbanes i en zones degradades.

El mateix he de dir en relació amb aquells ecosistemes que siguen especialment sensibles, singulars, com són zones humides, rierols, llacs, etcètera. Ahí el camp de golf seria una intolerable modificació d'un ecosistema fràgil i escàs. Ahí no, ahí el camp de golf no ha d'estar. No es poden ubicar els camps de golf en zones que siguen ecològicament o paisatgísticament valuoses. En altres llocs no, ja li he insistit. A nosaltres ens pareix bé que es pogueren instal·lar alguns camps de golf en zones periurbanes degradades, en zones alterades, en una pedrera abandonada, en un abocador clausurat, en un polígon industrial en desmantellament, en un barri amb poques zones verdes. En llocs com estos ahí si un camp de golf pot millorar el paisatge, ahí sí, ho admetria, podria si s'apliquen les mesures escaients, si és caràcter públic i ús públic i el poden gaudir els ciutadans. Ahí estaria disposat a acceptar que pot millorar el paisatge, que pot inclús millorar les condicions de vida dels habitants, ahí sí. Però en una zona ecològica, natural, valuosa, no, senyor Castejón, ahí no.

Nosaltres sabem diferenciar, sabem distingir. Nosaltres no estem en contra del camp de golf com a esport; no estem en contra del camp de golf per sistema; no estem en contra del camp de golf en qualsevol lloc, alerta! , ni en qualsevol manera, ni en qualsevol quantitat. Una cosa són pocs camps de golf ubicats adequadament, en llocs adequats amb les mesures cautelars adequades i una altra cosa és obrir la porta que obri esta llei perquè es puguen clavar en qualsevol tipus de sòl encara que siga molt valuós.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Vaja finalitzant, per favor.

El senyor Arnal i Ibáñez:

Gràcies.

La senyora vicepresidenta primera:

Moltíssimes gràcies, senyor diputat.

Té la paraula, en representació del Grup Parlamentari Popular, l'il·lustre diputat senyor Castejón.

El senyor Castejón Chaler:

Gràcies, senyora presidenta.

Senyor Arnal, breument m'agradaria que quedaren clares algunes de les premisses que deixa a l'aire, perquè sembla que, bé, portem tres debats i hi ha coses en què no ens ficarem d'acord, però una cosa és com si jo no m'enterés de.

Ha fet una relació d'aquells inconvenients que per a vosté tenen els camps de golf. Jo li podria parlar, precisament, possiblement de tot el contrari dels avantatges, perquè no em negarà que els camps de golf, tal com fixa la llei, la llei, ja dic, regula els camps de golf perquè puguen contribuir a la millora i a la preservació dels valors paisatgístics i ambientals. I això ja seria important. Què fa? Protegir enfront de risc d'inundacions, d'incendis, erosió, preserva les masses forestals, millora la biodiversitat, la fauna i la flora autòctones, tempera les condicions climatològiques, millora la qualitat de l'aire, millora la infiltració de l'aigua al subsòl. Són avantatges d'un camp de golf, tot el contrari al que vosté deia.

També sobre les condicions d'implantació que deia vosté, que vosté insistix molt per a recuperació d'un paisatge degradat, evidentment, la llei marca, regula perfectament quin és el règim urbanístic i ho diu d'una manera molt concisa. Ho hem dit catorze vegades i esta serà una més: els camps de golf, evidentment, podran implantar-se en qualsevol classe de sòl, sempre que ho permeten les determinacions dels plans urbanístics, territorials, sectorials, mediambientals que se li apliquen. I ho hem dit mil vegades.

També la mateixa llei establix tot el que són les normes d'integració territorial, perquè exigix la justificació de l'actitud dels terrenys per a la implantació de camps de golf en què es tinga en compte, entre altres coses, la capacitat d'acollida del terreny, la vulnerabilitat ambiental. També vincula al camp de golf terrenys per accions ambientals o paisatgístiques, amb una superfície -ahí també hauria de tenir-ho en compte-, una superfície que ha de ser igual a la quarta part del camp de golf i que ha de ser objecte d'accions de conservació, restauració, millora mediambiental i paisatgística. És que vosté dóna la sensació que els camps de golfs, escoltant-lo a vosté, és com si tots es ficaren als llocs que mediambientalment són fabulosos i que anem a degradar-los. No necessàriament és així, evidentment no és així.

També es garantix que el 50% del perímetre del camp del golf quede obert visualment al seu entorn i assegurant, assegurant la continuïtat amb la resta d'espais lliures i dotacions del municipi connectant amb els corredors verds i connectors ecològics. Això és el que arreplega l'article 17. 6.

També destina un mínim d'un 20% de la superfície total del camp de golf a masses forestals, que en alguna ocasió va insistir que siguen sempre d'arbre autòctons. I acredita, com no pot ser d'altra manera, la disponibilitat de recursos hídrics suficients, el que arreplega l'article 18.

Per tant, a fi d'assegurar una elevada qualitat del conjunt de les instal·lacions i la seua viabilitat tècnica s'establix en la mateixa llei uns paràmetres de disseny, que ara seria llarg dir-los tots. Però, en definitiva, el que m'agradaria que quedés clar, per exemple, l'adaptació del camp a la topografia del terreny. No es tracta de destruir el medi que tenim sinó adaptar-nos al terreny; també respectar el que són les vessaments naturals, la superfície en la qual s'ha d'actuar, perquè evidentment hi ha una transformació del paisatge, això no es nega. Si precisament un dels motius d'aquesta llei és precisament això: regular la implantació de camps de golf.

Pense que vosté insistix molt en el sòl no urbanitzable i tal. I jo li recordo que avui per avui, avui, sense que entre en vigor aquesta llei, un camp de golf es pot instal·lar en qualsevol PAI, es reclassifica el sòl i tenim un camp de golf. Amb esta llei, què aconseguirem? Aconseguirem que es reconeguen els camps de golf com una activitat pròpia del sòl no urbanitzable, que és l'aposta que fa en este cas el Grup Parlamentari Popular. I és que això significarà que es podrà actuar de qualsevol manera? No, no, perquè la llei de sòl no urbanitzable ja dicta les normes per les quals s'ha de regular. I no ens enganyem, objectiu fonamental d'aquesta llei és la sostenibilitat i el manteniment del medi, vulga o no vulga reconéixer-ho. Hi ha tota una sèrie d'exigències que marca aquesta llei i que, naturalment, estan per a complir-se. El dia que s'aprove tot el que regula, caldrà complir-ho. Dóna la sensació això que diu que és perquè se salte. No, tot el que es marca ahí.

A mi em sorprén, igual avui que en el dictamen de comissió, el dia que vam parlar en la comissió, que hi ha temes que superen el que és purament una regulació d'un camp de golf i que fan referència a coses molt importants, com puguen ser tota la disposició, per exemple, de basses d'aigua per a l'extinció d'incendis, que es regula que hagen d'estar en eixos camps de golf; també, per exemple el que deia dels animals o de la fauna, a fi de millorar els tractaments i la integració paisatgística el que no es pot consentir en els camps de golf és que siguen tancats perfectament i que les espècies, fonamentalment les que van a peu, no puguen passar per ahí.

Però jo li preguntaria ¿vosté ha vist avui per avui algun camp de golf, algun camp de golf amb una fauna valuosa, amb una fauna valuosa que per a fer el camp de golf han destruït aquesta fauna? ¿Alguna vegetació gran valuosa que l'han destruït? Jo penso que no, sinó tot el contrari, tot el contrari, és a dir, els camps de golf que he visitat per a poder parlar una mica amb propietat -que no són molts, la veritat, són els de la província de Castelló- li podria dir tot el contrari, és a dir, a partir d'uns terrenys -no dic degradats, però sí abandonats- i la transformació positiva que s'ha portat a terme en aquells terrenys generalment ha sigut encomiable. Qui ho ha vist abans i qui ho ha vist ara! És una millora en tot els sentits.

Vulga o no vulga aquesta llei, que avui si Déu vol s'aprovarà, pensem que és totalment necessària, necessària, i arriba en el moment que arriba. És una llei que servirà per a dinamitzar tant econòmica com social, com ambientalment i paisatgísticament el nostre territori. Evita, evita, i això ho ha de reconeix, vulga o no vulga, que els equipaments esportius no es convertisquen en una coartada per a la construcció indiscriminada de promocions immobiliàries. Després no em negarà que aquesta llei, la redacció d'aquesta llei regula i es preocupa fonamentalment, regula no només la utilització de recursos naturals, com són el sòl i l'aigua, sinó intenta que tot el que són processos de transformació dels terrenys es facen amb la major racionalitat i eficiència possible.

En definitiva, és una llei que pretén, perquè no ho neguem en cap moment, perquè és un dels nostres objectius, pretén satisfer la demanda turística i social, però lligada, com estem veient en estos darrers anys, a la popularització progressiva d'este esport. Perquè, sense cap dubte, avui per avui, com deia.

La senyora vicepresidenta primera:

Senyoria, per favor.

El senyor Castejón Chaler:

. com deia la meua companya és la millor llei, és la més avançada, la més ambiental de totes les normes que avui per avui regulen els camps de golf d'Espanya. Jo diria que és l'única que, en el seu moment, regularà els camps de golf, perquè la resta no arriben a fer una regulació total, com aquesta llei pretén.

Moltes gràcies.

La senyora vicepresidenta primera:

Moltes gràcies, il·lustre diputat.

Per a rèplica, demana la paraula en representació del Grup Parlamentari Esquerra Unida-Els Verds-Esquerra Valenciana: Entesa l'il·lustre diputat senyor Arnal.

El senyor Arnal i Ibáñez:

I el senyor conseller sense vindre! . Perdó! , no havia de dir-ho. Bé, no està el conseller, quina llàstima. Perdó!

Anem a parlar. Vosté parla dels avantatges dels camps de golf, que milloren el paisatge, l'ecosistema. Torne a dir-li: depén, depén del lloc. N'hi haurà llocs a on podria fer això i n'hi haurà llocs a on segur que no ho farà. Amb el seu projecte de llei en la mà, no hi ha cap garantia, perquè no estableixen eixos límits.

Li ho torne a dir: jo accepte que en algun lloc uns camps de golf poden millorar el paisatge, les condicions de vida, etcètera, etcètera, en alguns llocs. En tots, no! No! , senyor Castejón, en tots no se pot dir. I vosté m'intenta colar això deu mil vegades i no m'ho colarà, perquè és impossible. Comprén? No millorarà, per exemple, quan el paisatge és valuós, quan l'ecosistema és valuós, ahí no millora res, això no es pot millorar, això es pot empitjorar i això ho faran els camps de gols si se col·loquen allí: empitjorar.

Després, vosté m'insistix vint vegades que nos mos preocupem, perquè la planificació urbanística, les declaracions d'impacte ambiental estan ahí per a salvar-lo. No, senyor! Això, lamentablement i sota el seu govern del PP, no garantix les coses. Li posaré només uns quants exemples. Exemple Castalla: està construint-se, s'ha acabat ja una urbanització de més de cinc centes cases, repetidament denunciat, sense declaració d'impacte ambiental positiva. És més, amb una resolució d'impacte ambiental dient que no se podia donar positiva mentres no se feren una sèrie de coses. La urbanització va estar acabada abans que estiguera la declaració d'impacte ambiental. Mire vosté si és garantia, eh!

El port de Campomanes a Altea: allí s'estan incomplint els condicionants de la declaració d'impacte ambiental a vista de tots, en una zona LIC i destruint la praderia de posidònia oceànica i incomplint-se la declaració d'impacte ambiental. Mire vosté si és garantia. Quina garantia més grossa, eh?

L'aeroport de Castelló, a on s'ha destruït ja. , ja ha dit el jutge o la jutgessa que ja s'ha fet un dany irreversible a una muntanya que no estava inclosa en la declaració d'impacte ambiental. Fixe's vosté si tenim garanties.

I vosté ara me diu que amb eixes garanties. Què? Amb eixes garanties. és per a plorar, és per a plorar el que està fent este govern emprant la legislació de medi ambient per a no actuar en protecció del medi ambient, per a deixar que se destruïxca. Eixa és l'herència que vostés mos van a deixar quan deixen de governar d'ací uns pocs mesos.

I quant a les mesures d'adaptació que vostés diuen que esta llei presenta, torne a dir, són minúcies, perquè açò, si s'aplica a una zona degradada, a una zona de les que són periurbanes, etcètera, ahí podrien servir per a millorar, però, torne a dir-ho, quan estem en una zona valuosa, de gran valor ecològic, allí, eixes alteracions del relleu, eixes alteracions dels corrents hídrics i altres, no són mai positives.

I vosté me preguntava, «diga'm algun camp de golf que tinga un impacte important» i tal. Mire, molt propet d'ací, en el Saler de València, un camp de golf que ocupa zones de vegetació molt valuosa que ha eliminat. Vol més demostració? Mire si ho té propet. Vaja tan prompte com puga, per favor, vaja tan prompte com puga i entere's de com se pot ubicar mal un camp de golf, eixe camp de golf està mal ubicat.

La senyora vicepresidenta primera:

Senyor Arnal, disculpe'm, el que crec que sí que li corresponia era retirar tres esmenes, perquè han aplegat unes transaccionals.

El senyor Arnal i Ibáñez:

Bé, té de plantejar-m'ho oficialment aquí.

La senyora vicepresidenta primera:

És per retirar-les, si les té de retirar, haurà d'obviar-ho, n'hi han més intervencions.

(El diputat Arnal i Ibáñez parla sense micròfon)

Bé, estupend. Doncs, després, si un cas, no es preocupe que. Estupend, jo pensava que és que com estaven signades pel seu grup, n'eren coneixedors tots.

El senyor Arnal i Ibáñez:

(inoïble)

que me les fagen arribar.

La senyora vicepresidenta primera:

Bé, però com la signatura és del seu grup.

Gràcies.

Té la paraula, senyor Castejón.

El senyor Castejón Chaler:

Evidentment, per part del Grup Parlamentari Popular, en este bloc d'esmenes concretament, hem arribat a dos transaccionals, concretament són les que fan referència a l'esmena 123 i a la 139 d'este bloc, i una altra a l'altre bloc. Val? Crec que fan referència estes dos esmenes, esmena. , les dos transaccionals. La tercera és a l'altre bloc.

Bé, tot el que me dia, diu, «l'herència que mos deixarà el Partit Popular». Doncs, beneïda herència, si mos deixa una llei com aquesta que, insistixo, la més ambiental que se puga trobar en tot l'Estat espanyol, que millora, evidentment, doncs. , i part del món, que dia, sí, perquè no n'hi han massa, no?

Jo, al que fea referència, a algunes de les coses que vosté fea ara, en coses molt concretes, la disponibilitat dels recursos hídrics, que sempre vosté hi insistix molt, en l'esmena que mos presentava en el punt 2, jo penso que no se pot acceptar de cap manera. , les transaccionals, eixes sí que les hem agafat, però l'esmena a l'article 18. 2, «Disponibilitat dels recursos hídrics», no, perquè pensem que la redacció tal com està és molt més realista, perquè el que vostés proposen seria canviar l'ús prioritari per sempre, i exclusivament aigua reciclada adequadament depurada, que això mos sembla, doncs, l'aigua reciclada adequadament depurada, jo penso que té de ser per a beure, però, vaja, en este cas dóna la sensació.

(Veus; la senyora vicepresidenta primera colpeja amb la maceta)

Per tant, després de tres sessions en què.

La senyora vicepresidenta primera:

Senyories, per favor, està intervenint el senyor Castejón, si són tan amables.

El senyor Castejón Chaler:

Després de tres sessions ja que anem debatent, encara mos estan, una i altra vegada, insistint que es detrauran els cabals de consum humà o ús agrícola, que són altres esmenes que mos presenten en este bloc d'esmenes, tampoc podem acceptar-les. Per tant, tampoc podem acceptar-li la que fa referència a la d'adaptacions al terreny, que diu, «hauria de considerar», per «respectarà», tampoc.

I, perquè, insistim, nosaltres, en el moment de redactar aquesta llei, sempre insistim que una de les premisses importants és el respecte al medi ambient i la seua transformació positiva, per tant, tot allò que fa referència a aquelles mesures complementàries que tenen d'adaptar-se a la topografia del terreny, pensem que tal com estan redactades, o el que fa referència a moviments de sòl o talussos excessius, tal com estan redactades, estan, concretament, perfectes.

Per tant, insistixo, i per acabar, li acceptem. o les dos transaccionals, la 123 i la 139. És una forma, com va vore's al principi, que el Partit Popular té d'acceptar aquelles premisses o aquelles aportacions que mos venen dels grups polítics, en este cas, la seua formació. La llei, possiblement, amb aquestes dos transaccionals més les esmenes, podria ser una miqueta millor, no ho dubtem, perquè quatre ulls veuen més que sis, però també tinc de reconéixer-li que en cap moment. , o més que reconéixer-li, és a dir, reprotxar-li que en cap moment hi ha havut una negociació en l'intent d'arribar a un consens. Vosté va considerar, per la seua força política, que ni era el moment ni,.

La senyora vicepresidenta primera:

Senyoria.

El senyor Castejón Chaler:

. , a la millor, convindria políticament, cosa que respectem, però el que no mos pot negar és que part del Grup Popular se li va oferir aquesta possibilitat de consensuar una llei, de vore quins aspectes se podrien millorar, amb este dos forces polítiques. Perquè, insistixo, era idea, com va dir el conseller en el seu moment, que pugués estar avalada pel major suport parlamentari, cosa que veient tal com va, no serà així.

Moltes gràcies.

La senyora vicepresidenta primera:

Moltes gràcies.

Com dia, n'hi han unes esmenes a este bloc transaccionals, per tant, clar, és necessari que retire la 123 i la 139 el Grup Parlamentari Esquerra Unida-Els Verds-Esquerra Valenciana: Entesa.

Vaig a llegir-les. N'hi ha una esmena a l'article 22. 2: «Substituir el text de l'apartat 2 pel següent: «»2. En el disseny dels camps de golf, especialment en aquells que se situen en zones de superfície urbana forestal i en les proximitats de sòl forestal, s'adoptaran mesures per a evitar la prolongació d'incendis forestals, preveient tallafocs, podent actuar com a tals àrees amb vegetació de baix port i disposant les bases d'aigua de conformitat amb el que disposa l'apartat 3 de l'article 23 de la present llei»», i signat pels tres grups, el Grup Parlamentari Socialista a efecte de tramitació.

I una altra, que es refereix a l'esmena 139 del mateix grup i que diu: «Article 30. 1, abans 29, substituir el text de l'apartat 1 pel següent: «1. Els elements de tancament del perímetre d'un camp de golf no constituiran una pantalla visual i seran sempre permeables al pas de les espècies, particularment en les zones contigües als terrenys de refugi previstos en l'article 25 de la present llei»».

Per tant, simplement, el que volia era preguntar-li al senyor Arnal si retira les dos esmenes 123 i 139.

El senyor Arnal i Ibáñez:

Evidentment, accepte les transaccionals i, una volta acceptades, retire les meves esmenes. Ja està.

Gràcies.

La senyora vicepresidenta primera:

Evidentment, moltes gràcies, això volia sentir. Molt amable.

Anem a passar al següent bloc. El següent bloc també correspon al mateix grup parlamentari, Esquerra Unida-Els Verds-Esquerra Valenciana: Entesa, és el bloc número 6 i comprén les esmenes 110, 112, 148, 149, 150, 154, 188, 189, de la 191 a la 194, 197, 198, 200, 202 i 203.

Té la paraula l'il·lustre diputat senyor Arnal.

El senyor Arnal i Ibáñez:

Dia, senyor Castejón, que aprecie el seus intents de consens. Jo per la meua part també hi he correspost. Vosté m'ha donat cinc o sis esmenes a transaccionar i crec que la mitat o més de la mitat les he acceptat. Si me n'haguera presentat trenta, quaranta, cinquanta, la mitat d'eixes hagueren segut ja una bona quantitat, però, clar, si vosté només vol transaccionar-ne dos o tres, doncs, clar, no puc fer moltes maravelles.

Vull dir, que el consens ha d'estar per les dos parts, clar, perquè, si no, vosté el que voldrà és que pegue una cabotada jo al seu projecte. Una cabotada, ja m'agradaria a mi, però no sempre puc pegar-la. Llavors, jo presente esmenes per a millorar-la, el consens també se veu acceptant bastant d'eixes esmenes. Vostés, doncs, algunes, tres o quatre ne van aprovar en comissió, que eren d'eixes d'una cometa ací i un ratlleta allà, que, francament, no canviaven res essencial, i estes de hui són un poquet. , he de reconéixer que són un poquet més de substància, però és que no me n'han presentat. , quatre o cinc d'estes de substància. Jo més de la mitat que les aprove, les accepte. Per tant, ja m'agradaria a mi consensuar, sempre que n'hi hagueren coses a consensuar, clar.

I en este darrer grup meu d'esmenes, estan centrades moltes d'elles en l'exposició de motius. Per què? Perquè en l'exposició de motius, este projecte de llei fa una barbaritat, una gran quantitat de frases, d'explicacions, que unes són inexactes, altres són injustificades, altres són errònies i altres són falses.

I són intolerables perquè, en conjunt, pretenen donar una imatge distorsionada, dislocada de la realitat.

Amb la finalitat de presentar els camps de golf, que no tenim res en contra d'ells, insistixc, ni en contra de l'esport del golf, per favor! , que queden clar això, que no hi tenim res en contra, però tampoc entenem que se presente com un article de primera necessita, com si açò fóra un hospital ¡o fóra una escola! És que no és igual! Serà important, però no és un hospital.

I vostés ahí plantegen els maravellosos efectes que tindrà sobre el medi ambient, l'economia, i exageren i posen bombo de tota classe de beneficis dubtosos, però vostés els donen per segurs, mentres que ignoren totalment o minimitzen moltíssim els possibles i ben previsibles efectes negatius. I tot açò ho fan sense que n'hi haja cap estudi o anàlisi rigorosa, transparent i independent que sustente les conclusions que vostés inclouen en este maravellós exemple de literatura fantàstica.

Clar, eixes afirmacions triomfalistes, eixe panegíric se sustenta, moltes voltes, en els vapors eteris del no-res. No podem deixar passar determinades frases sense corregir-les o eliminar-les, perquè no són realistes, simplement. Perquè o són exagerades o, a vegades, falses.

I no ho podem deixar passar, perquè amb elles se pretén donar una espècie de tracte, de privilegi i de favoritisme en relació a aquest esport, que potser no siga pitjor que altres, però tampoc té per què ser molt millor que altres ni l'únic possible, ni l'únic a fomentar, no? Llavors, per favor, equilibri i racionalitat, que faria falta a tots.

El motiu que n'hi ha darrere d'esta exageració i maquillatge és una apologia del golf com a esport que el que pretén és fer oblidar els impactes que tenen estes instal·lacions en la realitat constatable, com l'exemple que hem vist abans. I pretén fer-mos oblidar que la immensa majoria de camps de golf, els reals, els de la vida quotidiana, van associats a grans urbanitzacions de milers i milers d'habitatges. Eixos, la immensa majoria que, damunt, esta llei no regularà. Llavors, esta llei és, bàsicament, inútil, perquè a la immensa majoria de projectes que hauria de regular no els regularà, i eixos, torne a dir, són el 70 o el 80% de tots els projectes de camps de golf que se faran en este país, i eixos escaparan, però esta llei servirà per a, en dos o tres casos, vestir-los de verd, fer-los allí un brodat molt bonic i intentar tapar-mos les vergonyes urbanístiques de tota la resta. Però no ho intentaran, perquè la gent ja no traga tantes coses. No traga amb tanta exageració i amb tanta manipulació.

Evidentment, li ho he dit abans, no es pot plantejar esta activitat com una cosa beatífica, maravellosa, que sempre és millor, que sempre és perfecta, que sempre ajuda. No negue que alguna vegada, mire, ho concedixc, no negue que alguna volta, però sempre no, sempre no.

I torne a dir: esta llei no presenta els camps de golf despullats de qualsevol altra consideració constructiva. No. Els presenta associats a un rast molt llarg, que li ho he fet en diferents intervencions, de construccions, o de restaurants, tendes, comerços, instal·lacions esportives d'altre tipus, piscines. És que és aixina. Vosté meneja el cap, senyor Castejón, però es una realitat.

I sobre impactes hídrics. Té moltíssims impactes hídrics, vull recalcar-ho. Consumix més un camp de golf que una extensió comparable agrícola mitjana, molt més. I, a més, contamina molt, perquè és un ús intensiu de tota classe de pesticides, de plaguicides, d'adobs, que s'instal·laran. Açò podria tindre efectes molt importants, especialment si es fan en zones no urbanitzable i de valor protegit.

Li recorde, li recorde que vostés en esta llei han evitat, han evitat, taxativament, dir que s'utilitzarà només aigua depurada. Gasten fórmules per a no dir que sempre s'utilitzarà aigua depurada. Açò tampoc és ninguna garantia, perquè eixa aigua depurada té usos més prioritaris que el golf, com, per exemple, l'agricultura o l'ús humà. Però encara aixina, vostés no ho posen taxativament. Es més, permeten que s'agarre aigua de l'agricultura i es destina al golf, alliberant-la, sí, alliberant-la de l'ús. Alliberant-la de l'ús, què vol dir? Furtant-la d'eixe ús. Diguem-ho clar.

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari Popular, l'il·lustre diputat senyor Castejón.

El senyor Castejón Chaler:

Gràcies, senyora presidenta.

Senyor Arnal, en este últim bloc, recordar-li que tenim la transaccional a l'esmena 150, que també pel nostre grup ha sigut acceptada. I supose que vosté després dirà que retira l'esmena 150.

Bé. Com dia, en este últim bloc fa referència a l'exposició de motius, que ha dit tota una sèrie d'adjectius, que si apareixen expressions inexactes, errònies, falses. Ja li ho vaig dir a la comissió: és la seua opinió, és la seua apreciació. Mosatros partim d'una realitat, perquè avui per avui, el golf, com a pràctica esportiva, ha experimentat un important procés de creixement en estos darrers anys -ho estem veent. S'ha convertit en un dels esports més practicats, el practique vosté o no el practique. Però ja no és només pels valencians, sinó també per un gran nombre de visitants que vénen a la nostra comunitat. I això és, sense cap dubte, un revulsiu econòmic i turístic importantíssim.

El golf juga cada dia un paper més important des del punt de vista de l'oci, de la salut, i ja no és només el simple fet de millorar la condició física, també el seu paper de promoció de la nostra terra. Este passat cap de setmana, concretament, José Manuel Lara, un jugador de Manises, guanyava l'Open de Hong Kong. I això té la seua repercussió mediàtica i que dóna a conéixer la comunitat. I no diguéssem ja, per exemple, el Niño, Sergio García, de Borriol, que suposo que el deuen conéixer tots vostés, que ha promocionat les terres de Castelló allà on ha anat. I això també ho hauríem de tindre en compte.

El que està clar és que el Consell ha impulsat esta legislatura una renovació completa de la legislació en matèria de territori. Matèria basada en els principis de la sostenibilitat i la qualitat de vida dels ciutadans. I d'acord amb este nou marc legislatiu, està redactada esta llei reguladora dels camps de golf que avui passem a aprovació.

Tenim molt clar, des del Grup Parlamentari Popular, que la implantació dels camps de golf, de la seua elevada demanda, que n'hi ha, reconeguda, i també per la seua incidència sobre el territori, que reconeixem que existix, requereix la regulació específica, que és la que aporta la llei i que permet, i permetrà, compatibilitzar la pràctica d'este esport amb la consecució dels objectius del desenrotllament sostenible, la conservació del medi ambient, la desestacionalització de l'oferta turística i la preservació de l'entitat del lloc.

Avui per avui, la nostra comunitat, la Comunitat Valenciana, es troba en un excel·lent moment per a consolidar-se com a un dels primers destins turístics sobre l'esport del golf.

Mire, senyor Arnal, en tots estos debats que portem estos dies -este ja és el tercer-, i vosté procura no fer mai cap menció al caràcter dinamitzador, diversificador, de l'activitat econòmica que pot induir este esport. Només es centra una i altra vegada. -jo el comprenc- però sempre es referix a qüestionar, a qüestionar els valors mediambientals, que jo penso que ja estan plenament considerats i arreplegats en aquesta mateixa llei. Una llei que -no li ho tornaré a dir- és pionera, és pionera, perquè. Vosté també oblida que estem parlant de la regulació d'unes instal·lacions per practicar l'esport. I a part de la regulació esportiva, es porta a terme. apartant-la d'altres activitats, sovint moltes vegades vinculada, com puguen ser totes les proliferacions d'urbanitzacions al voltant del golf. Tornaríem a insistir que separa perfectament aquestes dos coses.

Però de la mateixa manera que ens preocupa la vessant esportiva, com li feia referència ara, no podem, evidentment, despreocupar-nos del tractament que mereixen les instal·lacions hostaleres, les de tipus assistencial, amb una gran intenció de potenciar el turisme no residencial i ampliar una oferta turística de qualitat, que sembla que a vosté li sobra. No. Per a nosaltres és molt important.

Les esmenes que presenta en este bloc que suprimixen articulat, jo penso que impossibilitarien els usos considerats per este projecte com a complementaris i compatibles, ja que amb la delimitació que tenen respecte a la superfície del camp de golf, no tenen, no tenen per què perjudicar els valors del territori i, en canvi, sí que aconseguixen potenciar l'oferta turística.

També fa una sèrie d'esmenes en este bloc que fan referència a les condicions ambientals d'explotació. Torno a repetir-li que és una llei que garantix, garantix que l'explotació i gestió de les instal·lacions s'atenguen als requeriments ambientals més exigents. La llei arreplega que se dispose d'un sistema integrat de gestió ambiental degudament homologat, i hi haurà de superar igualment les corresponents auditories, amb una periodicitat que no serà mai superior als quatre anys. És una cautela més a les quals vosté feia referència.

També es justificarà l'adequada gestió dels recursos hídrics, mitjançant l'elaboració d'un pla estratègic de reg -que també. no és ni parlar per a res sobre este tema-, que contindrà, com a mínim, la identificació de les necessitats potencials en quantitat, en puresa de l'aigua, com també un informe sobre la seua qualitat en relació amb el suport del sòl i del tipus de gespa que ha d'utilitzar.

Una altra esmena que també se li va acceptar en el moment de la comissió és la que feia referència al tipus de gespa. Evidentment, ha de ser adaptada als terrenys.

I una de les coses, ja per acabar, tenen pensat fins i tot en el moment de la tramitació dels camps de golf. Esta llei, insisteixo, pionera a Espanya, quant ja no només als seus valors mediambientals, sinó quant a contingut, abast i exhaustivitat. És la que preveu que aconseguirà una tramitació més àgil, més senzilla, simplificant-la abans dels projectes i regulant.

La senyora vicepresidenta primera:

Vaja finalitzant, per favor.

El senyor Castejón Chaler:

. -acabo, senyora presidenta- regulant les condicions d'implantació dels camps, exigint que adopten una estratègia activa en la creació d'espais lliures, així com en la recuperació i millora del medi natural i del paisatge, assegurant una elevada qualitat i seguretat de les instal·lacions per mitjà de les condicions de disseny que exigix unes condicions ambientals d'explotació i gestió de màxim nivell. I això ho contempla la llei. I les lleis, evidentment, es fan per a complir-les, no perquè done vosté la sensació que simplement siguen

o siguen coses perquè després no es puguen complir. No. És a dir, una llei exigent, com és aquesta.

La senyora vicepresidenta primera:

Senyoria, finalitze, per favor.

El senyor Castejón Chaler:

. evidentment de caràcter ambientalista, es fa perquè es puga complir.

Moltes gràcies.

La senyora vicepresidenta primera:

Moltíssimes gràcies, senyor Castejón.

Té la paraula l'il·lustre diputat senyor Arnal, per dos minuts.

El senyor Arnal i Ibáñez:

Molt breument.

Primer de res, accepte la transaccional i, per tant, retire l'esmena 150. I el conseller sense vindre.

Bé. Jo, per suposat, li he de parlar de l'aigua. Mire, es calcula que les necessitats de reg d'un camp de golf de 18 clots, mitjà, de 40 o 50 hectàrees, superen els 500. 000 metres cúbics anuals, l'equivalent al consum domèstic de més de 8. 000 persones, amb consums diaris en els mesos d'estiu d'uns 3. 000 metres cúbics. En la seua llei, vostés de cap manera obliguen a l'ús d'aigua reutilitzada. Simplement diuen que preferentment. Preferentment, no significa res, no servix de res. I permeten furtar l'aigua de l'agricultura, o desplaçar-la, com vosté vullga dir, emprant la fórmula que si s'alliberen els. Clar, si s'alliberen els consums. Si ocupen el lloc de l'agricultura, s'emportaran l'aigua que abans regava els camps agrícoles, se'ls emportarà el golf. Evidentíssim.

Mire, vosté diu que les falsedats en l'exposició de motiu és la meua opinió, perquè allí. -tal- Mire, és molt simple. Si hi haguera un estudi seriós i objectiu presentant, adjuntat a eixa llei, tindríem elements objectius per a jutjar, però és que ahí es fan afirmacions gratuïtes, sense documentació que ho justifique. Eixa és la veritat.

Sobre el turisme de qualitat, li recordaré simplement que no és l'única modalitat possible. Hi ha moltes altres fórmules de turisme de qualitat. I li recorde: no hi ha turisme de qualitat si no hi ha qualitat ambiental. I moltes voltes esta activitat degrada la qualitat ambiental que volen després traure profit. Per tant, que no es gaste eixa excusa, perquè hi ha altres fórmules.

I també li diria que respecte que és una llei pionera i única i tal, això me recordar quan només teníem ací una televisió, en tot l'estat espanyol no n'hi havia. , que era la millor del món. Clar, la millor d'Espanya, la millor d'Espanya era. Efectivament, l'única. Bé. Això és un poquet el que li passa.

Evidentment, nosaltres entenem que el turisme ha de ser qualitat, hi ha altres alternatives. Entenem que poden generar-se recursos econòmics i llocs de treballs, però hi ha altres fórmules també, no tot dependrà del golf, com vosté entén. I la veritat és que, ho diga com ho diga, esta llei permet molta edificació, molta edificació, inclosa en els camps de golf. Això és cert.

La senyora vicepresidenta primera:

Moltes gràcies, il·lustre diputat.

Té la paraula l'il·lustre diputat senyor Castejón.

El senyor Castejón Chaler:

Gràcies, senyora presidenta.

Senyor Arnal, al final quasi d'este debat hem aconseguit que almenys reconega que si tot no depén del golf, almenys alguna cosa sí, com puga ser, evidentment, tota la repercussió turística i econòmica per a la nostra comunitat.

Mire, el tema de l'aigua, el tema de l'aigua, bàsicament. Mire la llei i reconeixerà que es prohibix l'aigua de reg per al golf.

Segona. Me diu que les quantitats grandioses d'aigua que hi ha. Li vam fer l'estudi, li vam presentar. dient-li que el dia que tots els camps de golf, que suposa que en deu anys, d'aquí a deu anys, puguen haver a la nostra comunitat, estaran sobre els 65 camps de golf. I això representa que consumiran 20 hectòmetres cúbics d'aigua, que representa el 0,05 del consum d'aigua de tot el consum de la Comunitat Valenciana.

Jo el que me plantege moltes vegades és que el tema este només mos apareix aquí a la nostra comunitat. Ningú es qüestiona, Catalunya o Andalusia, el consum d'aigua. Després, si vosté analitza tota la llei, vorà que és totalment respectuosa amb els usos agrícoles. S'intenta per tots els motius fer un us racional de l'aigua, i s'instauren aquelles mesures que així ho confirmen.

Després també, revisant l'articulat, es veu que els promotors hauran d'acreditar la disposició de recursos hídrics suficients en quantitat, en qualitat, en temporalitat. I a més, no només donar forma per a una setmana o per a dos mesos, sinó que les instal·lacions han de ser, evidentment, el suficientment importants i necessàries per a garantir l'aigua a perpetuïtat, cosa que moltes vegades podem arribar a la conclusió que a la millor no és possible.

I ja per últim, per últim, dir-li que el problema de l'aigua a la nostra comunitat existix, però que les exigències que fica esta llei. bé, en cap moment, en cap moment deixem a banda les competències que tenen els organismes de conca, en cap moment. Per tant, han d'anar a morir a ells.

I el que me dia del turisme, ja hem aconseguit també una cosa bona. Evidentment, el turisme a la nostra comunitat no ha de ser al cent per cent de golf. No. Però que un dels factors que aconseguix la desestacionalització.

La senyora vicepresidenta primera:

Senyor Castejón.

El senyor Castejón Chaler:

. del turisme precisament són els camps de golf. I això aquí, a la meua comarca i al sud de la comunitat. Evidentment és així. És un dinamitzador de l'economia de la nostra comunitat. Per tant, nosaltres estem totalment a favor d'esta llei reguladora del golf, per tot el que això implica.

Moltes gràcies.

La senyora vicepresidenta primera:

Moltes gràcies.

Bé. Donat que s'ha retirat l'esmena 150, passe a llegir l'esmena transaccional. «Article 41. 2, abans 40. Substituir el text de l'apartat dos pel següent: "Dos. Els propietaris confrontant als camps de golf seran informats de l'ús dels recursos hídrics per part dels camps de golf i de les seues instal·lacions associades o complementàries, a fi de fomentar l'ús sostenible dels recursos hídrics"».

Anem a passar al següent bloc, que és el bloc número 7, que correspon al Grup Parlamentari Socialista i són les esmenes de la 141 a la 145, 152, 155, 156, 157, 160, 161, 162, 163 i 165.

N'hi ha algun membre del Grup Parlamentari Socialista que vulga defendre estes esmenes? Veig que m'està assenyalant el senyor Sanmartín, que és qui va a intervindre, com havia dit.

Doncs té la paraula per al bloc número 7, que comença en l'esmena, com dia, 141 i finalitzada en l'esmena 165 de l'il·lustre diputat senyor Sanmartín.

El senyor Sanmartín Besalduch:

Gràcies, presidenta.

El bloc tercer, molt breu, fa referència als sistemes de gestió ambiental.

Respecte a l'article 33. Vostés mateixos s'han descobert perquè parlen de la periodicitat de les auditories mediambientals, i diuen que no podran ser superiors, en tot cas, als quatres anys. A rengló seguit assenyalen que es fomentarà el sistema Emas, és a dir, el Sistema Comunitari de Gestió i Auditoria Mediambiental per part de l'administració, per cert, una esmena que no van incloure vostés.

Jo els recomano que es llegisquen el que és el propi reglament del Parlament Europeu, el reglament 761/2001, que és el que desenvolupa aquest sistema de gestió ambiental i en ell es diu que la periodicitat màxima d'aquestes auditories no pot ser superior a 3 anys. Per tant, no els costa res, malgrat que vostés diuen que en cap cas hauran de ser superiors a 4 anys, que posen allò dels 3 anys.

Respecte a la gestió de residus. Evidentment, jo pense que en cap lloc vostés estableixen un Pla de reducció, reciclatge i reutilització de residus, així com la destinació final d'aquells residus generats en un camp de golf.

Respecte a la tramitació dels camps de golf. Introduïm nosaltres la possibilitat d'informació prèvia a la conselleria sobre la idoneïtat urbanística d'espais per a implantar aquest tipus d'instal·lació, evidentment sense que el contingut de la informació facilitada per part de l'administració puga prejutjar la resolució definitiva respecte a una possible autorització.

Quant al règim sancionador, doncs els delata també el subconscient, a vostés. Diuen en el projecte de llei que, amb independència de la sanció, el responsable d'una infracció estarà obligat a restaurar l'ordre infringit, però evidentment en cap lloc assenyalen que aquest infractor haurà d'indemnitzar no solament els danys sinó també els perjudicis ocasionats.

Gràcies.

La senyora vicepresidenta primera:

Moltes gràcies, il·lustre diputat.

Té la paraula, en representació del Grup Parlamentari Popular, la il·lustre diputada senyora Lorente.

La senyora Lorente Ramón:

La senyora vicepresidenta primera:

Moltes gràcies, senyora Lorente.

Si? Per a rèplica, em demana la paraula el senyor Sanmartín.

El senyor Sanmartín Besalduch:

Em pareix, evidentment, correcte que accepten, com no podia ser d'altra forma, el sistema de les auditories mediambientals perquè no costa res. És a dir, el que hem de fer és transposar la directiva europea, concretament el Reglament 761 de l'any 2001. Em pareix correcte.

En el tema de l'informe vostés parlen, en l'article 42, apartat 2, parlen que l'informe dels ajuntaments siga vinculant. I, per tant, evidentment, he d'estar d'acord. Però, han oblidat incloure que l'informe de l'organisme de conca, de confederació, també ho ha de ser. L'única cosa que li demane és que ho incloguen dins d'allò que és el procediment administratiu perquè no hi hagen possibles dubtes, interrogants o buits legislatius.

Respecte al tema dels residus. Ho he de reconéixer, aquesta comunitat pionera en el sistema legislatiu, en el sistema teòric dels residus, però una altra cosa és la part teòrica i l'altra és aplicar-la a la legislació, tant en el Pla integral de residus com en els plans zonals.

Gràcies.

La senyora vicepresidenta primera:

Moltes gràcies, senyor Sanmartín.

Té la paraula, la il·lustre diputada senyora Lorente.

La senyora Lorente Ramón:

La senyora vicepresidenta primera:

Moltes gràcies, il·lustre diputada.

Finalitzat el torn de rèplica, anem a passar a l'últim bloc, bloc número 8, que comprén les esmenes 168, 170, 172, 175, 177, 179, 180, 181, 183, 184, 185, 195, 196, 199 i 201, que corresponen al Grup Parlamentari Socialista.

Per a la seua defensa, té la paraula l'il·lustre diputat senyor Sanmartín.

El senyor Sanmartín Besalduch:

Gràcies, presidenta.

Essencialment per a no fer-ho llarg, pense que són dos les qüestions claus.

Incloem una disposició addicional nova -ho vam comentar en la comissió-, però sobretot el que voldríem era modificar la disposició transitòria segona i suprimir el punt de la disposició transitòria tercera, per una qüestió molt senzilla. Ens pareix ignominiós, indecent, que proposen vostés que aquells projectes de camp de golf que hagen passat per tràmit d'informació pública abans de la publicació de la llei no tinguen efecte per aquesta legislació. És a dir, que se s'escapen per la gatera!

Si vostés realment m'estan parlant de disponibilitat de recursos hídrics, d'adequacions mediambientals, d'actitud de terrenys, d'ordenació del territori al respecte. , el que és lògic seria. No són camps de golf que ja s'han executat, sinó que són projectes que l'únic que han fet és passar pel tràmit d'informació pública per part de l'administració municipal dels ajuntaments. El que li demano jo no és la lluna, és una cosa tan senzilla, tan sensata i tan coherent com dir-li que aquells projectes que hagen passat per tràmit d'informació pública s'acullen també a la present llei. En això em demostraria vosté, en representació del seu grup, la disponibilitat i la voluntat política d'aplicar aquesta legislació a tots els camps de golf.

I tant és així -recorde's- que, inclús, li faig una esmena a la disposició transitòria cinquena en la qual li dic que l'actual legislació -d'ací un moment llei- s'aplique també en la reforma dels camps de golf, perquè poden haver camps de golf des de fa molt de temps executats ja i poden demanar una reforma al respecte perquè s'apliquen els mateixos condicionants que en la resta de camps de golf. No per res, sinó perquè ens diguen que l'administració autonòmica no és discriminatòria absolutament amb ningú. Aquestes dos qüestions.

I, per últim, la disposició transitòria sisena. Vostés diuen que fins l'Estat, el govern central concretament, el Ministeri de Medi Ambient i altres ministeris afectats no elaboren les disposicions legals o instruccions tècniques de tal sobre avaluació d'impacte ambiental. Doncs, el que li dic jo és que apliquen una cosa tan senzilla com és la Llei 9/2006, de 28 de abril, sobre avaluació dels efectes de determinats plans i programes en el medi ambient. Mentre que això no es faça, que l'administració autonòmica s'abstinga d'adoptar disposicions que puguen comprometre la consecució de la directiva europea que regula aquesta llei.

En definitiva, i finalitze, sobretot m'agradaria que em donara la seua explicació. Perquè és incomprensible que possibiliten que els projectes de camps de golf que hagen passat per tràmit d'informació pública s'escapen d'aquesta llei. Per què permeten que la reforma de camps de golf s'escape d'aquesta llei? Això em demostrarà dos coses; si realment té voluntat política el Partit Popular, té voluntat política d'aplicar una llei que, segons vostés, és trencadora en el tema d'ordenació del territori, de vulnerabilitat, disponibilitats ambientals, etcètera, o, en cas contrari és únicament simple xerrameca.

Gràcies.

La senyora vicepresidenta primera:

Moltes gràcies, il·lustre diputat.

Té la paraula la diputada senyora Lorente.

La senyora Lorente Ramón:

(Ocupa la presidència el president, senyor Julio de España Moya)

El senyor president:

El senyor Perelló Rodríguez:

El senyor president:

El senyor Maluenda Verdú:

(Inoïble) (Parla amb el micròfon desconnectat)

El senyor president:

El senyor Arnal i Ibáñez:

Per a separar la 180 i 183.

El senyor president:

El senyor Perelló Rodríguez:

El senyor president:

El senyor Tomás Puchol:

Sí, gràcies, president.

Bé, molt breument per a dir que allò que és la creació d'una llei reguladora dels camps de golf, pensem i considerem que, lògicament -perquè si no, no valdria la pena fer eixa faena- serà per a fer més d'un camp de golf i més de mitja dotzena i més d'una dotzena.

Per tant, en eixa faena creem que s'hauria de definir exactament quants, com i en quin lloc deurien estar ubicades estes instal·lacions de golf, perquè si no -insistim- no valdria la pena fer eixa faena de fer una llei que regule açò.

En moltes ocasions hem dit -i és una realitat palpable i mesurable- que el que és la Comunitat Valenciana, efectivament, entre les seues virtuts no està la de tindre recursos hídrics en abundància, i per tant, depenent de la quantitat de camps de golf que hagen, efectivament, poden haver problemes agreujats per eixa deficiència de recursos hídrics que hagen o que puguen haver.

I en acabant, doncs entenem que en una quantitat suficient i degudament consensuada, els camps de golf poden ser positius per a impulsar el turisme, a pesar que hi ha altres mesures o altres coses que poden ajudar-lo; però el que sí està clar és que no hi ha per què fer eixa distinció quant a la tramitació administrativa i, concretament, a les declaracions ambientals, a esta activitat esportiva respecte a altres; en definitiva, en per què fer eixa discriminació positiva quant a allò que són els camps de golf.

I per això nosaltres entenem i creem que hem hagut de fer ús d'esta votació de la manera en què l'hem aplicada.

Res més i moltes gràcies.

El senyor president:

El senyor Arnal i Ibáñez:

Hem votat que no a aquesta llei, perquè no regularà la immensa majoria de camps de golf acompanyats, quasi tots ells, de grans urbanitzacions. Estan ja projectats i presentats en els darrers mesos i anys. Estos, la immensa majoria, escaparan, perquè les disposicions transitòries d'esta llei que s'acaba d'aprovar permeten que escapen d'aquesta regulació tots aquells projectes que s'hagen simplement presentat a exposició pública, simplement per presentar-se a exposició pública.

Hem votat que no, perquè està llei permet, facilita i promou la ubicació de camps de golf en qualsevol classe de sòl, literalment, fins i tot que siga sòl no urbanitzable protegit, fins i tot que siguen paratges naturals protegits, i açò és inacceptable.

Hem votat que no, perquè encara que la llei parla del golf com a esport i pretén fer creure que aquesta llei només s'ocupa del golf sense construccions, açò és fals i aquesta llei permet que al costat del camp de golf hi haja gran quantitat de formigó i asfalt, hotels, restaurants, tendes, comerços, apartaments turístics, altres instal·lacions esportives, etcètera.

Hem votat que no, perquè aquesta llei no evita, amb suficient contundència, suficient claredat, els impactes ambientals i paisatgístics de tota classe que poden presentar-se, no direm sempre, però en moltes ocasions, sobre la vegetació i la fauna valuosa, sobre els paisatges naturals i rurals, i açò passa, precisament, perquè ens permet que, fins i tot, en paratges de gran valor ecològic, puguen instal·lar-se.

Hem votat que no a aquesta llei, perquè el golf seguix implicant un elevat consum d'aigua, directament en el que és el mateix camp de golf i en les construccions i instal·lacions associades. I aquesta llei, recordem-ho, ni tan sols obliga que es tracte d'aigua depurada, només ho recomana, recorden? , preferentment; i permet que puga alliberar-se de l'ús agrícola, diuen. O siga, «alliberar-se», gastar-se aigua d'usos agrícoles per al golf. A més, este ús, torne a dir, implica la contaminació important dels recursos hídrics, que aquesta llei no evitarà.

Hem votat que no, perquè no existix un pla previ ni cap planificació, vostés ho han reconegut, que determine encara que siga aproximadament la quantitat de camps de golf que puguen fer-se i no existixen a hores d'ara criteris de distribució territorial que racionalitzen la ubicació d'estos camps.

Hem votat que no, perquè no s'establix cap moratòria en la ubicació dels camps de golf mentres es desenvolupen els instruments que aquesta llei preveu. Hem votat que no, perquè amb aquesta llei els camps de golf serviran de focus d'atracció de tota classe de projectes urbanístics al voltant dels camps de golf pròxims a ells. Hem votat que no, perquè esta llei està dissenyada, redactada i ubicada temporalment, de manera que pretén aparentar una regulació i un respecte ambiental que són falsos, que pretenen simplement dissimular i amagar el greu impacte del gran nombre de camps de golf associats a macrourbanitzacions que escaparan tots a les presumptes regulacions d'aquesta llei.

Des de l'exposició de motius fins al seu darrer article, es pretén maquillar i emmascarar els impactes de l'urbanisme que s'empra, emparat en el golf, moltes voltes com a excusa.

Finalment, hem votat que no, perquè a canvi d'una sèrie de millores en aspectes col·laterals totalment secundaris -que n'hi han, algunes millores de detall-, pretén disfressar-se de verd un projecte que, realment, permet multiplicar els impactes ecològics, paisatgístics i de tota classe, en permetre la seua ubicació en espais d'alt valor. És a dir, fa una funció de falsedat, d'engany, de cosmètica. És una llei que està dissenyada així, per a fer creure que n'hi ha un respecte ambiental que no existix.

I, finalment i per acabar, ja hem dit que no tenim res en contra del golf com a esport, que no neguem que algun camp de golf puga millorar algun determinat paisatge degradat, això no ho neguem, però no és el mateix uns pocs camps de golf sense urbanitzacions associades, ben ubicats, amb respecte al medi, que dotzenes i dotzenes de camps de golf amb les seues urbanitzacions acompanyants, ubicats, a més, en espais valuosos, malbaratant aigua en grans quantitats.

En estes condicions, esta llei és inútil, falsària i perillosa, i només serà, com ja vam dir l'altre dia, la guinda del pastís urbanístic farcit de corrupció i especulació que el PP ha anat permetent durant tots aquests anys.

El senyor president:

El senyor Sanmartín Besalduch:

Gràcies, senyor president.

Aquest Grup Socialista ha votat que no per tota una sèrie de raons que pensem que no són conjunturals, no són transitòries, sinó que són estructurals, afecten el marc profund de la llei. Pensem que no es pot acceptar una millora mediambiental o paisatgística a càrrec del promotor que es concreto en la restauració paisatgística d'espais a preu irrisori, espais degradats com pedreres, abocadors clausurats, contaminats o incendiats.

Pensem que no és possible una llei de camps de golf que puga admetre la seua instal·lació en sòls no urbanitzables protegits. Pensem que no es pot admetre una llei de camps de golf que vulnere l'actual llei de sòl no urbanitzable en el mesurament dels cinc mil metres. Pensem que no es pot admetre una llei de camps de golf que, en última instància, posa la declaració d'impacte ambiental com a excusa per a no realitzar tota una sèrie d'actuacions i, en conseqüència, d'aquí la nostra proposta per l'autorització ambiental integrada en votar que no a un projecte de llei que considera els camps de golf com dotacions públiques integrants en la ret primària, amb les conseqüències d'expropiació pública per interés social que això comporta.

Hem votat que no, perquè considera els camps de golf privats sòls no urbanitzables, concretament, els sòls no urbanitzables adjacents, que puguen rebre la qualificació de parc públic natural i, per tant, amb un coeficient de ponderació tremendament baixíssim per als propietaris.

Hem votat que no a aquesta llei de camps de golf, perquè pensem que manca, paral·lelament, l'elaboració d'un pla d'acció territorial sectorial de camps de golf, a fi d'establir d'una vegada per totes el que són les directrius d'ordenació i ocupació i vulnerabilitat, inclús dels espais.

Hem votat que no, en definitiva, perquè pensem que és escandalós que puguen sortir i fugir per la gatera tots aquells projectes de camps de golf que hagen passat pel tràmit d'informació pública abans de l'aparició de la llei. Raons, per tant, més que suficients per a votar que no a aquest projecte de regulació de camps de golf.

A banda, senyora Lorente, hem votat que no, per les contínues al·lusions, dos vegades ja, que ha fet vosté a l'ocultació de determinats municipis que vulneren sòls protegits. Hem votat que no a les contínues declaracions per part seua en el sentit de donar lliçons sobre discrecionalitat o legalitat urbanística.

Jo el que li he de dir aquí, i no li havia contestat, és que vosté no està en condicions ni objectives ni subjectives de donar lliçons absolutament a ningú d'aquest grup parlamentari. Jo li dic sincerament que no tinc la culpa que l'expresident local del PP d'Oriola, que pense que té alguna afinitat biològica amb vosté, construïxca una vivenda il·legal sobre sòl no urbanitzable sense llicència municipal ni autorització de la comissió territorial d'urbanisme. Jo no tinc la culpa que el fiscal haja sol·licitat al jutge que investigue al seu alcalde i altres regidors del PP d'Oriola, a l'apreciar-se indicis d'un suposat delicte de malversació, prevaricació, falsedat i tràfic d'influències.

I jo no tinc la culpa que el 25% de les vivendes d'Oriola no tinguen cèdula d'habitabilitat. Jo no tinc la culpa, adone-se'n, de les fosques, tremendament fosques relacions del seu alcalde amb diversos promotors i de les més de quinze denúncies per suposades irregularitats urbanístiques i comptables en la gestió municipal.

Per tant, i acabe, senyor president, el que ha de fer vosté, com a presidenta local del PP, és ocupar-se i preocupar-se pels problemes urbanístics i els casos de corrupció del seu municipi. En segon lloc, instar el seu partit a prendre les mesures pertinents i, sobretot, a platejar-se seriosament per què la corrupció s'ha convertit en la segona qüestió que més preocupa els ciutadans de la província d'Alacant, solament per darrere de la inseguretat ciutadana.

Quant vosté aclarixca tot el que jo li he dit, llavors, estarà en igualtat de condicions per a parlar aquí de camps de golf. Mentrestant, calle i escolte.

Gràcies.

(Aplaudiments)

El senyor president:

Tiene la palabra la senyora Lorente.

La senyora Lorente Ramón:

(Aplaudiments)

El senyor president:

Pregunta tramitada pel procediment especial d'urgència al conseller de Justícia, Interior i Administracions Públiques, senyor Miguel Ignacio Peralta Viñes, sobre si el Consell de la Generalitat té previst assumir, a curt o mitjà termini, alguna responsabilitat en matèria de seguretat ciutadana, que formula el diputat Antoni Such Botella del GP Socialista (RE número 54. 559).

El senyor president:

El senyor Such Botella:

Gràcies, senyor president.

Jo crec que igual l'haguérem pogut fer en la cafeteria, donada l'afluència de públic que tenim esta vesprada. Però bé.

El senyor president:

El senyor Such Botella:

Anem a fer-la.

El senyor president:

El senyor Such Botella:

Sí, igual sí.

El senyor president:

El senyor Such Botella:

Senyor conseller, té previst el Consell de la Generalitat assumir a curt o mitjà termini alguna responsabilitat en matèria de seguretat ciutadana?

El senyor president:

El senyor conseller de Justícia, Interior i Administracions Públiques:

El senyor president:

El senyor Such Botella:

Gràcies, senyora presidenta.

Bé, senyor conseller, el que em preocupa realment és el que acaba de dir, que vostés van a continuar fent el que estan fent. Vostés el que estan fent bàsicament és utilitzar en matèria de seguretat ciutadana un element de confrontació permanent amb el Govern central, no assumint cap responsabilitat.

A mi m'agradaria, si fóra possible, que si vosté creu realment en l'autonomia, creu en l'autogovern i creu en l'Estatut d'autonomia, i sobretot creu en les competències que hem signat, que plantejara d'una vegada per totes que poguérem crear la policia autonòmica valenciana com a cos de seguretat propi, en el sentit que tots assumirem una part de responsabilitat en matèria de seguretat ciutadana.

Però com vostés no tenen cap intenció, com ja ho ha dit, no? , l'únic que pensa és continuar tal com està, que és en matèria de seguretat ciutadana: zero, zero. Ja ho va dir la senyora Pedrosa ahir en la mateixa comissió: «La seguridad ciudadana es competencia única y exclusivamente de Zapatero». Punto. Punto y final. Com vostés continuen amb açò, doncs, evidentment, vostés no tenen cap intenció d'assumir cap responsabilitat en res, cap responsabilitat en res.

I jo li dic que tal vegada siga millor. Perquè quan vostés han tingut alguna responsabilitat en matèria de seguretat ciutadana ho han fet ben mal, ben mal ho han fet. Hem de vore només. I les hemeroteques és que són molt cruels, senyor conseller.

Mire, senyor Camps de delegat de Govern, assumint este president el que és la seguretat ciutadana d'esta comunitat. 500 cotxes cremats i un 25 més de delictes. I eren

que és el seu periòdic, el que tant els recolza. 500 cremats i en 25 més de delictes anuals. Eixa és la gestió del senyor Camps.

Si vosté hem diu que no pensa assumir cap responsabilitat, l'únic que li demane de deveres és que deixe treballar els demés amb tranquil·litat, que col·labore, done suport i faça tot el possible perquè el tema de la seguretat ciutadana siga un element comú, d'unió per a tots, de treballar contra el delicte en la prevenció i en treballar en el que és acabar en la marginalitat d'esta comunitat.

Jo li demane que facen eixe esforç vostés. I ja no vaig a dir-li que assumisquen ja cap competència. No en pensen agarrar cap. I tal vegada això siga el millor per a la societat valenciana, senyor conseller. Ara bé, a vostés se'ls ompli la boca en un tema que a mi me preocupa molt, perquè estic afectat jo com a alcalde.

Mire, vostés porten reiterant una vegada darrere una altra que. i li diuen al Govern central que «si m'envia més guàrdia civil jo faré els quarters» Vaig a dir-li una cosa, una qüestió només. No cal fer nous quarters. Jo li dic que si vosté manté eixa paraula, si vosté manté eixa paraula que, per cert, no està en els pressupostos, no hi ha cap duro, cap duro per al tema eixe que vostés se'ls ompli la boca últimament, el tema dels quarters, si vosté manté la paraula la setmana que ve jo em compromet a portar-li sol·licituds de deu ajuntaments on demanen que vostés invertisquen, i restauren i reformen els quarters perquè estan prou malament. Si vosté es compromet, jo li ho porte, li ho porte. I en això col·laborarà vosté realment en garantir la seguretat ciutadana, perquè eixe és el compromís que vostés han agarrat. Això és l'element de col·laboració que vostés han dit que van a fer amb el Govern central. A vore si és deveres, senyor Peralta. A vore si es deveres que vostés complixen en això.

Però, mire, la veritat és una altra. Ahir mateixa poguérem tindre un debat un poc kafkià en el tema de seguretat ciutadana, perquè proposàrem realment que el tema de la seguretat ciutadana fóra un element de treball, d'anàlisi seriós i rigorós perquè este parlament poguera fer propostes en positiu, per acabar amb la marginalitat, per atacar els focus delinqüència, per a treballar pel bé de tots i per a intentar almenys donar línies i col·laborar amb l'estat perquè treballem per acabar en la seguretat. Però jo crec que a vostés els interessa ben poquet açò. Eixe és el greu problema.

Vostés estan molt satisfets. Però les xifres van a ser tossudes, senyor Peralta. No continuen vostés en la línia eixa demagògica de mentir permanentment en l'alta inseguretat que Canal 9 els acompanya permanentment, inclús traient imatges de robatoris i fent entrevistes a presumptes delinqüents, que els va costar a este grup anar a una comissaria a denunciar que Canal 9 estava entrevistant a un senyor que dia que la setmana que ve anava a atracar una joieria, i estava entrevistant-la a la televisió pública valenciana. Li dic a vosté que si entre tots col·laborem, i no com a element de confrontació, sinó per acabar realment amb açò, estarem fent un gran servei al poble, un gran servei a este poble. Ara, com vostés continuen en la línia, que és una línia estratègica del seu partit i és alarmar al personal permanentment i dir que el tema de la inseguretat ciutadana és sempre la culpa i no treballar ni en l'aprehensió, que és la seua responsabilitat, ni en acabar amb la marginalitat, ni prevenir la delinqüència en els mitjans que vostés tinguen, vostés el que estaran fent és seguir arruïnant este país.

(Aplaudiments)

La senyora vicepresidenta primera:

Moltíssimes gràcies, il·lustre diputat.

Té la paraula l'honorable conseller senyor Peralta.

El senyor conseller de Justícia, Interior i Administracions Públiques:

(Aplaudiments)

Pregunta tramitada pel procediment especial d'urgència al conseller de Territori i Habitatge, senyor Esteban González Pons, sobre les actuacions que té previst desenvolupar la conselleria a la serra d'Escalona a la vista de les recents actuacions il·legals de rompuda de terrenys que s'hi han dut a terme, que formula el diputat Joan Antoni Oltra i Soler, del GP Esquerra Unida-Els Verds-Esquerra Valenciana: Entesa (RE número 54. 501).

La senyora vicepresidenta primera:

Moltes gràcies, honorable conseller.

Anem a passar la següent pregunta, registre d'entrada 54. 501, que formula l'il·lustre diputat Joan Antoni Oltra i Soler, del Grup Parlamentari Esquerra Unida-Els Verds-Esquerra Valenciana: Entesa, i dirigida a l'honorable conseller de Territori i Habitatge.

Senyor Oltra, té vosté la paraula.

El senyor Oltra i Soler:

Gràcies, senyora presidenta.

Senyor conseller.

Mire, el passat 8 de setembre vosté va donar una notícia esperada des de fa molt de temps, que era la iniciació dels tràmits per a la declaració de parc natural de la Serra d'Escalona i la Devesa Campoamor.

Una volta vist el conjunt de la notícia, la veritat és que no era exactament açò el que esperava, sinó que s'esperava una declaració més ampla en el sentit de completar tota la ubicació. Però, en tot cas, després podrem amb això.

Ara el que ens ocupa és que, pocs dies després, un promotor determinat va arrasar 35 hectàrees d'este espai que ja disposava d'este nivell de protecció inicial. Vosté va fer declaracions dient que això no anava a poder consentir-se, que anaven a obrir-se expedient, que anava a haver algun tipus de sanció exemplar, etcètera, etcètera. El dany ha sigut irreparable. Les fotografies jo crec que són prou eloqüents. I ens agradaria saber en quina situació està este tema i quines mesures se van a aplicar per a evitar que es puga repetir.

Gràcies.

La senyora vicepresidenta primera:

Moltes gràcies.

El senyor conseller de Territori i Habitatge:

La senyora vicepresidenta primera:

Moltes gràcies, honorable conseller.

Té la paraula, l'il·lustre diputat senyor Oltra.

El senyor Oltra i Soler:

Gràcies, senyora presidenta.

Bé, jo en tot cas, senyor conseller, del tema dels expedients espere que finalitzen prompte i finalitzen amb el màxim rigor possible. I dic això tenint en compte precedents també de sancions que en el seu moment es van anunciar com exemplars i que igual, al final, acaben no sé si amb una imposició d'una sanció real o amb la imposició d'una medalla. M'estic referint, per exemple, a l'Atrium, que es va anunciar en el seu moment la sanció més important del País Valencià, 12 milions d'euros, no sé si al final pagaran alguna cosa. Però el que espere és que damunt no li posen una medalla, perquè al pas que va en la legislació que es va aprovar de la reducció de sancions, etcètera, etcètera, ja vorem com acaba.

Nosaltres en el tema de la serra Escalona, que hem estat lluitant per la seua protecció i el seu reconeixement públic, la veritat és que ens vam quedar un poc sorpresos quan vosté va anunciar la declaració solament d'aproximadament menys de la meitat de la superfície que reunix les mateixes característiques físiques, ambientals, de tot tipus en esta zona.

Vosté va fer unes declaracions dient que la conselleria no se sentia pressionada per determinats projectes urbanístics que pogueren estar al voltant d'això. Després, si un observa detingudament la delimitació que ha fet vosté del projecte de parc natural, comprova que eixa delimitació s'ajusta exactament a determinats projectes urbanístics que queden curiosament fora de la declaració de parc natural. En concret, tenim el famós PAU 21, que vosté haurà sentit parlar i continuarà sentir parlar, en el terme municipal d'Oriola, a més per si té algun dubte ací hi ha regidors que han votat això, per tant, poden donar-li la màxima informació. Jo supose que vosté coneixerà una informació que isqué fa poc en la premsa d'ahí baix on es veu perfectament la serra Escalona, en verd la declaració que vosté fa de l'espai protegit. I després hi ha tota una zona, que ocupa més superfície encara, de projectes urbanístics i zones que en estos moments no tenen cap nivell de protecció.

A nosaltres ens agradaria, perquè açò és un tema que en la majoria dels casos no s'ha començat encara a edificar. Estem parlant d'una superfície que ocupa 13 milions de metres quadrats, que té projectes en vies d'aprovació per part de diferents ajuntaments, en 21. 000 vivenda, en la mateixa zona de la serra Escalona. Ens agradaria comprovar que això vosté ho coneix i que faria el possible per intentar parar-ho. Jo crec que la conselleria té mitjans per a intentar parar-ho, fonamentalment també per donar credibilitat. Perquè vosté sap que en este tipus de coses fins ara la credibilitat és el que menys mèrits ha tingut. És increïble que ajuntaments, per exemple, com el d'Oriola, el mateix dia que s'anunciava el tema de la rompuda anunciava sancions de 600 euros per cada vivenda il·legal construïda allí, 600 euros. Això està publicat i no està desmentit, 600 euros. D'ahí a donar-li una medalla, jo crec que queda poc.

Per tant, el tema de la rompuda seguix un camí iniciat fa temps per altra gent, altra gent, i és anar als fets consumats, és a dir arrase això, de moment tots els valors mediambientals que allò tenia han desaparegut, perquè les fotografies i l'anar allí és suficientment eloqüent, i a partir d'ahí s'obri l'expedient administratiu summament lent, summament lent.

A mi m'agradaria que això s'agilitzara al màxim i que es demostrara de veritat, per una banda, que el compromís de la conselleria és contundent, és cert; m'agradaria que ens diguera, com va dir, que és possible l'ampliació de la delimitació del parc natural, m'agradaria que el contemplara, perquè jo crec que és necessari. Estem parlant d'una de les poques zones en el sud de la comunitat que reunix característiques com la serra d'Escalona i més que tot per la pressió urbanística de la qual el tema que hui xarrem és una xicoteta mostra, és una xicoteta mostra. Hi ha altres plans molt més agressius i damunt, entre cometes, legals. Ens agradaria que vosté ens poguera concretar eixes dos qüestions. Per una banda, si està disposat a ampliar, jo sé que això tindrà un cost polític i segurament econòmic, però crec que val la pena, crec que val la pena i és la prova del cotó, de la voluntat de veritat de tirar endavant en un projecte com este.

Jo li recordaria que el mateix conseller anterior ens va reconéixer en una ocasió que possiblement havien hagut contradiccions en els informes i que s'havia quedat curta la proposta que ja aleshores estava de declaració del parc. Vosté que té un altre tarannà, m'imagine que compartirà com a mínim això i deuria de transformar-ho en realitats.

Per tant, ens agradaria, per una banda, això i, per altra, de quina manera se pot parar, se pot evitar que se consoliden eixos projectes urbanístics que estan damunt de la taula i que jo crec que la rompuda ha anat seguint els passos per a intentar consolidar una cosa que mai s'hauria d'haver fet.

Gràcies.

La senyora presidenta:

Moltes gràcies, senyor diputat.

Té la paraula l'honorable conseller, senyor González Pons.

El senyor conseller de Territori i Habitatge:

Pregunta tramitada pel procediment especial d'urgència al conseller de Territori i Habitatge, senyor Esteban González Pons, sobre el criteri amb què s'ha procedit a la delimitació dels terrenys que s'han d'incloure com a protegits dins del futur parc natural del Túria, que formula el diputat Carles Arnal i Ibáñez, del GP Esquerra Unida-Els Verds-Esquerra Valenciana: Entesa (RE número 54. 502).

La senyora vicepresidenta primera:

Moltes gràcies, honorable conseller.

Anem a passar a la següent pregunta, pregunta que també va formulada a l'honorable conseller de Territori i Habitatge i que formula l'il·lustre diputat Carles Arnal i Ibáñez, del Grup Parlamentari Esquerra Unida-Els Verds-Esquerra Valenciana: Entesa, registre d'entrada 54. 502.

Té la paraula el senyor Arnal.

El senyor Arnal i Ibáñez:

Senyor conseller, quins són els criteris pels quals s'ha procedit a delimitar les àrees a protegir del futur parc natural del Túria? La pregunta té sentit perquè ja s'han escoltat veus d'afectats que afirmen que no s'ha efectuat una delimitació en base a criteris objectius i que la selecció de zones deixa fora espais valuosos i permet i estimula l'edificació massiva i intensiva al voltant de la futura zona protegida.

Les preguntes que comencen a fer-se molta gent són: el conjunt dels ciutadans eixim guanyant o perdent de la declaració d'aquest parcs natural retallats a la mesura com si foren trages d'alta costura? El medi ambient ix guanyant o ix perdent d'aquesta protecció a la carta que sembla respondre a tota classe d'interessos, excepte als que són estrictament objectius?

Gràcies.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller, senyor González Pons.

El senyor conseller de Territori i Habitatge:

Cuando se presentó en el mes de agosto el perímetro del parque natural del Turia fue saludado por todas las organizaciones que pudieron pronunciarse públicamente, no solo como un acierto sino que además se les reconocía como una necesidad durante demasiado tiempo esperada.

La senyora vicepresidenta primera:

Moltes gràcies, honorable conseller.

Té la paraula l'il·lustre diputat senyor Arnal.

El senyor Arnal i Ibáñez:

Senyor conseller, este no és el primer cas de paratge natural protegit que es dissenya

per a satisfer interessos urbanístics. Estem davant de tota una perillosa tendència que va inaugurar el senyor Blasco i que vosté ara, obedient, culminarà. Pot ser exagerada en els tons i els gestos de cara a la galeria.

Li hem posat de manifest des de fa mesos, els darrers anys inclús, coincidint amb l'allau de projectes urbanístics amb l'increment desmesurat de la construcció i amb l'augment també, cal dir-ho, de la consciència ciutadana de les greus conseqüències d'este desgavell, coincidint amb tot això, estic dient, la conselleria va començar una carrera propagandística per intentar tapar les vergonyes urbanístiques que s'estaven produint. I això ha fet accelerar la declaració formal de protecció de paratges per poder dir que sí que es destruïx molt, però al mateix temps també es protegix molt.

Esta maniobra descansa en una sèrie d'elements que li vaig a dir. Primer, es diu per part de la seua conselleria que es protegix molt més del que realment es protegix, manipulant estadístiques, fent comparacions inapropiades i senzillament mentint. Segon, es parla de quantitats, però no es parla de qualitats. La qualitat de la protecció ambiental al territori valencià és penosa. Les zones protegides sobre el paper seguixen degradant-se de manera accelerada en la realitat totes, totes les que conega, totes. I tercer, la selecció de zones a protegir no obeïx a criteris objectius sinó a interessos polítics, econòmics o d'impacte mediàtic. S'han modificat normatives, decrets, etcètera i s'estan emprant criteris que contradiuen l'esperit de les lleis i els objectius establerts internacionalment de protecció del medi.

Passa en este cas i passa en dotzenes d'altres casos. En molts paratges on no s'ha protegit tot allò que seria lògic protegir en base a les característiques físiques i naturals objectives del territori i el seus valors o pel risc de degradació objectius de protecció sinó emprant altres criteris. Açò està passant a Penyagolosa, a la Tinença de Benifassà, a la serra d'Escalona, com li ha recordat el meu company, que queden reduïdes a una extensió molt menor de la que objectivament mereixerien.

Però és que després les àrees seleccionades ho són, quasi sempre, per tractar-se de bé terrenys públics ja o de propietaris privats que no posen objeccions a la protecció. És a dir, se protegix no en funció dels valors objectius sinó en base a criteris oportunistes, econòmics, polítics, mediàtics de facilitar l'operació. Però no criteris objectius.

A vosté este tipus de criteri si els gastara, per exemple, en el traçat d'una carretera o de qualsevol infraestructura no ho acceptaria de cap manera, perquè açò faria que els traçats de les autovies o de les carreteres anaren fent esses en funció de les propietats que han de travessar. Quan se fa un tipus d'infraestructura, normalment, també n'hi haurà excepcions, s'intenta aplicar criteris. que vaja la carretera objectivament i no defugint que siguen terrenys. «No, és que este és un terreny privat. No, és que este és un terreny privat que no vol». Fins i tot s'aplica, si cal, l'expropiació de terrenys.

Però no és el cas quan es tracta de protegir el medi ambient. En la protecció del medi ambient, no. Està clar que el medi ambient no és cap prioritat. Està clar que vostés no entenen que el medi ambient té valor. Està clar que no entenen que és una font de riquesa i un tresor per a deixar a les generacions futures.

Però la culminació de la manipulació és quan a més de tot açò, els parcs i zones naturals acaben convertint-se en jardins d'ús quasi privat, quan es permet construir i urbanitzar al voltant d'aquestes zones verdes.

Mire, en el cas del parc del Túria, tenim el següent: al voltant d'esta zona que es pretén protegir, estan ara plantejats més de 25 projectes urbanístics, que suposen més de 25 milions de metres quadrats a urbanitzar, que implicarien més de 40. 000 nous habitatges i uns 150. 000 nous habitants.

Mire, açò està. este mapa, que després li faré arribar, representa la situació. Ací té en verd l'escassa zona a protegir i, en roig, tota la quantitat d'urbanitzacions previstes. Este és.

(inintel·ligible)

La senyora vicepresidenta primera:

Senyor Arnal.

El senyor Arnal i Ibáñez:

. del seu meló: un poquet de verd per fora i molt de marró al voltant de tot.

La senyora vicepresidenta primera:

Moltes gràcies, il·lustre diputat.

Té la paraula l'honorable conseller, senyor González Pons.

El senyor conseller de Territori i Habitatge:

(Aplaudiments)

La senyora vicepresidenta primera:

Moltes gràcies, honorable conseller.

Moltes gràcies, senyories.

Finalitzades les preguntes d'interés general, anem a suspendre el ple, que es reprendrà demà de matí a les deu. Gràcies.

(Se suspén la sessió a les 19 hores i 58 minuts)

