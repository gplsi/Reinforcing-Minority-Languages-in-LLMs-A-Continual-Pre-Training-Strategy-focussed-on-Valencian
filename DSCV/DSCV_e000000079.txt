Ple de les Corts Valencianes realitzat el dia 12 de març de 2020. Comença la sessió a les 10 hores i 38 minuts. Presideix el president de les Corts Valencianes, senyor Enric Morera i Català. Sessió plenària número 17.

El senyor president de les Corts Valencianes:

Moltes gràcies, senyories.

Moltes gràcies als mitjans gràfics.

Abans de començar la sessió m'agradaria enviar un missatge d'ànim a la portaveu del Grup Parlamentari Vox Comunidad Valenciana, que efectivament s'ha declarat que té el virus del coronavirus, ha seguit escrupolosament totes les indicacions que li ha traslladat la Conselleria de Sanitat i ha seguit perfectament el protocol. I nosaltres hem alterat la nostra sessió de Ple per prudència i per evitar, per no tindre un grup parlamentari que no està present ací, per prudència s'ha decidit seguir les recomanacions oficials de la Conselleria de Sanitat per a vèncer tots junts esta plaga del coronavirus.

Compareixença del president del Consell, senyor Ximo Puig i Ferrer, per a informar sobre la situació actual derivada de la detecció de casos de covid-19 a la Comunitat Valenciana, com també de les mesures que està emprenent el Consell per a evitar l'augment de contagis, garantir l'atenció integral de les persones que el pateixen i frenar els impactes desfavorables que de la crisi global del covid-19 puguen derivar-se per a l'economia de la Comunitat Valenciana, sol·licitada a petició pròpia (RE número 16. 290)

El senyor president de les Corts Valencianes:

Senyories, s'obri la sessió. (El senyor president colpeja amb la maceta)

Punt únic: compareixença del president del Consell per a informar sobre la situació actual derivada de la detecció de casos covid-19 a la Comunitat Valenciana, com també de les mesures que està emprenent el Consell per a evitar l'augment de contagis, garantir l'atenció integral de les persones que el pateixen i frenar els impactes desfavorables que de la crisi global del covid-19 puguen derivar-se per a l'economia de la Comunitat Valenciana, sol·licitada a petició pròpia, registre d'entrada 16. 290.

Sense més dilació, donem la paraula al president del Consell, el molt honorable president de la Generalitat Valenciana, senyor Ximo Puig, perquè substancie la compareixença.

El senyor president del Consell:

Molt bon dia, senyories.

Molt excel·lent president de les Corts.

Diputades i diputats.

Comparesc hui a petició pròpia, davant de tots vostés, per a informar a la cambra sobre la situació generada a la Comunitat Valenciana per la crisi del coronavirus.

Però hem permetran que comence esta intervenció, tal com ha fet el president de les Corts Valencianes, donant l'ànim personal i de tot el Consell de la Generalitat a la diputada portaveu del Grup Vox, Ana Vega, amb el desig que es recupere el més ràpidament possible de la infecció.

Mostre la meua solidaritat amb la família de la persona que va morir a la Comunitat Valenciana i trasllade l'afecte i l'ànim a tots els valencians i les valencianes afectades pel virus del coronavirus.

També vull manifestar el sentiment de fraternitat amb tots els malalts de coronavirus al món i enviar les nostres condolences als familiars de les 4. 200 víctimes que ens ha deixat la malaltia.

Este brot epidèmic, iniciat a la Xina ara fa tres mesos i declarat ahir pandèmia global per part de l'Organització Mundial de la Salut, ens ha situat en molt poc de temps davant d'un repte sanitari global. Un desafiament que ha obligat a totes les administracions a extremar les precaucions i ha actuar des del rigor, la prudència i la proporcionalitat, i sobretot amb un sentit democràtic de la responsabilitat. És el primer requisit que tots els governants i representants públics hem de tindre present. Més encara quan està en joc el major bé que qualsevol administració pública està obligada a cuidar: la salut.

Senyores i senyors, una sola vida humana mereix tots els nostres esforços i la nostra prevenció. Per fortuna per a fer front a esta epidèmia tenim un avantatge respecte a molts altres països. Espanya, la Comunitat Valenciana, compta amb la millor sanitat pública del mon, segons ha dit el Fòrum Econòmic Mundial, juntament a Hong Kong, Singapur i Japó, i encapçala el rànquing de països més saludables del món, segons l'OMS.

A més d'això, hi ha un intangible que no té preu, i que a hores d'ara vull reivindicar, l'elevada professionalitat dels 64. 000 treballadors i treballadores de la sanitat pública valenciana, el seu compromís, la seua dedicació més enllà de l'exigència laboral i la seua excel·lència són el millor baluard davant d'esta crisi sanitària. I des d'ací volia traslladar-los dos missatges ben senzills i ben clars:

Primer, gràcies, gràcies pel vostre esforç, gràcies per la vostra paciència, gràcies pel vostre coratge.

I el segon també d'entrada, ànim, ànim per continuar fent front a la crisi, ànim per atendre la població valenciana com es mereix i ànim per a demostrar per què necessitem una sanitat pública, forta, universal i de qualitat. (Aplaudiments)

Perquè eixe, senyories, és l'espill que esta crisi ens ha deixat al davant, l'estat del benestar és la nostra bandera, i en moments d'emergència sanitària com el que estem vivint podem entendre la necessitat de preservar i cuidar eixe tresor, eixe tresor que ens paguen amb el seu esforç els treballadors i les treballadores, i també, per suposat, les empreses que generen ocupació i riquesa al nostre territori.

Conscients de la importància de la protecció pública, este govern ha incrementat el pressupost sanitari de la Comunitat Valenciana des de 2015 fins a este moment el 23%. Som 1. 270 milions d'euros més. Abans invertien 15 milions diaris a la sanitat valenciana i ara es destinen 18 milions cada dia, 3 milions més.

Un altre horitzó que a la força estem aprenent en esta crisi és la necessitat d'invertir més en innovació, ciència i investigació. Com diu el refranyer, no podem recordar santa Bàrbara només quan trona.

Ara tots esperem que la ciència i la investigació ens ajuden a combatre, quan abans millor i amb major eficàcia possible, el nou virus que tant ens inquieta.

És moment, per tant, també de demostrar el suport públic a la investigació i a la ciència, que són la porta al progrés, al benestar i a la seguretat de tota la societat, dels més riscs als més humils. Tots i totes necessitem els fruits de la investigació i és el moment de reivindicar-lo des de la política i exigir-lo també des de la política.

M'agradaria detallar-los, senyories, la radiografia actual de la incidència del coronavirus a la Comunitat Valenciana d'una manera sintètica. En estos moments, actualitzat ara mateix, este matí, tenim a la Comunitat Valenciana 92 persones amb resultat positiu. Són 3 casos actius a la província de Castelló, 67 a València i 22 a Alacant. De tots ells, 22 persones estan hospitalitzades, 40 estan a casa en bon estat de salut general i 30 són persones majors d'una residència, a les quals se'ls va detectar el coronavirus. Fins al moment eren 14 les persones que havien presentat símptomes, però gràcies a la tasca de detecció i estudi del vincle epidemiològic, en les últimes hores hem confirmat a eixe mateix espai 16 casos més, estan sent degudament atesos en les seues habitacions, en situació d'aïllament i en general presenten una evolució positiva.

A estos casos hem de sumar els d'una persona que ja està recuperada de la malaltia i una altra que malauradament, com saben vostés, va perdre la vida, i unes anàlisis posteriors mostraren que també estava contagiada pel virus.

D'altra banda, 103 professionals sanitaris estan en situació d'aïllament preventiu a casa després d'haver estat en contacte amb persones afectades pel coronavirus.

A més, des que va començar a registrar-se casos a la Comunitat Valenciana, els serveis sanitaris han practicat un total de 1. 852 proves amb resultat negatiu.

Per tant, estem parlant de 92 pacients actius amb coronavirus a la Comunitat Valenciana dins dels més de 2. 200 casos i 55 morts comptabilitzats fins ahir a Espanya, concentrats en quatre comunitats autònomes en quasi el 80% dels casos. Així, som 1,8 infectats per cada 100. 000 valencians i valencianes.

És cert que la situació és canviant i que està marcada per la incertesa. Per això vull que quede clara una cosa: estem preparats per afrontar qualsevol escenari que se vaja a produir. Els plans de contingència estan preparats en funció de com evolucionen els escenaris. Però vull remarcar que a hores d'ara la Comunitat Valenciana està encara en una fase de contenció, és a dir, tal i com ens transmeten els especialistes en epidemiologia, els protocols estan donant resultat a la Comunitat Valenciana. No estem en una situació, com és el cas d'altres comunitats autònomes, amb una transmissió comunitària alta.

Tot seguit, hem permetran que nomene algunes de les principals mesures ja desplegades per la Conselleria de Sanitat per fer front l'epidèmia:

Primer. S'han suspès les lliurances i vacances del personal sanitari per a tindre'l disponible en cas de necessitat.

Segon. Hem duplicat el número de persones destinades a atendre la població a través del telèfon de consulta sobre el coronavirus, és el 900 300 555, que, a més de donar informació, també oferirà un test en línia perquè els ciutadans puguen valorar el seu estat de salut.

Tercer. Hem cancel·lat la participació del personal sanitari als congressos, seminaris o cursos, d'acord amb les organitzacions professionals.

A més, hui entren en vigor noves mesures com són: la suspensió de pràctiques formatives de l'alumnat que cursa grau en Ciència de la Salut; la suspensió dels viatges d'oci o culturals organitzats per centres educatius, associacions o entitats culturals dins o fora de la Comunitat Valenciana; també l'anul·lació dels programes d'intercanvi de professorat en tots els nivells educatius; el tancament dels centres especialitzats d'atenció a majors, clubs socials de jubilats, llars de pensionistes o similars; la posada en marxa d'un número de telèfon per als ajuntaments per tal de donar resposta a les consultes de tipus administratiu no sanitari.

Paral·lelament a les mesures que acabe d'exposar, hem practicat una transparència informativa constant en la participació dels responsables sanitaris en 16 rodes de premsa oferides des del 25 de febrer fins a este moment.

Hem mantingut una coordinació permanent amb el Ministeri de Sanitat amb la participació de la consellera de Sanitat en deu consells interterritorials del Sistema Nacional de Salut, més de dos participacions en el consell de ministres de Sanitat de la Unió Europea en representació, també en este cas, de totes les comunitats autònomes. Això només en estes darreres cinc setmanes.

També hem realitzat reunions continues, presencials i per videoconferència amb tots els departaments de salut que conformen el sistema sanitari valencià i també amb les diputacions provincials.

Per tant, s'ha dut a terme una coordinació de dalt a baix i de baix a dalt intentant generar la màxima confiança possible. Tota l'estructura sanitària des de l'inici alienada en la unitat d'acció.

Ara, amb l'agreujament general de la crisi del coronavirus la Conselleria de Sanitat va a desplegar noves mesures que reforcen el pla per fer front l'aprovació (inintel·ligible) i atenció al pacients.

En primer lloc els anuncie la immediata posada en marxa d'un pla per incorporar 846 professionals sanitaris de tots els àmbits i categories professionals que reforçaran les necessitats assistencials generals pel coronavirus. Es tracta de contractacions laborals disponibles per a tots els departaments que ho requerisquen, que abarquen des de l'atenció primària a l'hospitalària, de les emergències a la prevenció, d'especialistes de salut pública a unitats de cures intensives, d'auxiliars administratius a infermers, metges o zeladors. Són 846 treballadors i treballadores ampliables a tots els que siguen necessaris en cada moment. Estem davant d'una ambiciós pla de contingència que ens dóna a tots una major seguretat davant els possibles escenaris que es puguen produir. Mai millor dit en l'actual crisi, previndre és millor que curar.

En segon lloc, també els anuncie que s'està elaborant un pla d'ampliació de llits hospitalaris i de noves necessitats organitzaves a cada hospital per atendre totes les necessitats. Ara mateix no hi ha cap problema d'ingressos hospitalaris, però, com no hem canse de repetir, la Generalitat està pensant en tots els escenaris possibles.

En tercer lloc, hem d'assegurar les eventualitats presents i futures per planificar les necessitats respecte al personal sanitari, tant en hospitals com per residències. No obstant, cada dia que passa la conselleria junt amb el Ministeri de Sanitat i la resta de comunitats autònomes continua avançant amb el disseny de noves mesures i plans de contingència. Que ningú tinga el més mínim dubte, farem allò que calga i adoptarem totes les mesures necessàries per assegurar la salut pública. Eixa és l'obligació d'un govern responsable.

Senyores i senyors, fa 36 hores la Generalitat adoptava una solució molt difícil, suspendre la celebració de les falles a tota la Comunitat Valenciana i les festes de la Magdalena a Castelló. A ningú pot sorprendre la tristesa que suposa esta decisió i el seu caràcter extraordinari. Les falles són un patrimoni immaterial de la humanitat, però m'atreviria a dir que són molt més que això, són una tradició cultural que ha forjat el caràcter dels valencians, que ha modelat una part de la seua identitat.

Només cinc vegades en tota la història s'havien hagut de suspendre les Falles: al 1886, per una qüestió d'impostos; al 1896, per l'esclafit de la guerra de Cuba, i en els tres anys de la guerra civil, 1937, 1938 i 1939.

Les Falles són un model de cohesió social, de creativitat artística, d'expressió comunitària, d'integració veïnal, d'artesania, de cultura i de tradició, des dels monuments fins a la pirotècnia, de la indumentària a la música, de les flors a la il·luminació.

A més, les Falles constituïxen un motor cultural, econòmic i industrial per a la ciutat de València i per a la Comunitat Valenciana.

D'altra banda, les festes de la Magdalena de Castelló, amb cap suspensió al llarg dels seus 75 anys d'història, són la referència emotiva de la capital de la Plana i la seua data fundacional…, declarades festa d'interés turístic internacional, les gaiates il·luminen els carrers de Castelló i omplin de vida una ciutat que cada any espera una celebració comunitària que demostra com poques que les societats són molt més que la suma individual. La romeria de les canyes és un bon exemple d'això.

Per això, és tanta la importància econòmica, cultural i identitària, sentimental, de les Falles i de la Magdalena per al conjunt de valencianes i valencians. És tanta la il·lusió i el treball de tants milers de persones durant tot un any… Per tot això, vostés comprendran la dificultat de la decisió a la qual ens enfrontàrem fa només dos dies.

Senyores i senyors, l'impacte del coronavirus ens enfronta a una epidèmia amb derivades molt perilloses per a la nostra economia i el benestar de la ciutadania. Una epidèmia que ja està tenint efectes molt nocius sobre el turisme, sobre la indústria, sobre l'ocupació, i no només a la Comunitat Valenciana o a Espanya, sinó que està afectant tot l'entorn europeu i el món.

Hem d'atendre i salvar primer les persones infectades pel coronavirus. Però, de la mateixa manera també hem d'atendre i salvar l'ocupació, els autònoms, les empreses turístiques, les fàbriques, les indústries afectades. I tot això que sabem que està ahí, no ho podem fer sols. És imprescindible buscar una convergència en l'acció institucional i una convergència també en la societat civil.

En primer lloc, necessitem una intervenció decidida a la Unió Europea per a compensar els danys ocasionats. Necessitem que Europa assumisca el seu lideratge, que flexibilitze les objectius de dèficit, que arbitre fórmules a través del Banc Europeu d'Inversions o del Banc Central Europeu, per tal d'ajudar els afectats; que desenvolupe programes d'estímul i d'incentius a l'economia, perquè no podem tornar a fórmules fracassades, com fou l'«austericidi» o a receptes del passat que sabem que no funcionaren en la gran recessió.

Necessitem un missatge contundent des de les institucions europees. Necessitem un ambiciós programa comunitari a l'alçada del desafiament que facilite finançament barat, liquidesa, baixada del tipus d'interés, ampliació del programa de compra d'actius i altres incentius.

En esta crisi, probablement, possiblement, l'Europa social es jugue el sentit de la seua pròpia existència.

En segon lloc, valorem de forma positiva i decidida la intervenció del Govern d'Espanya amb l'anunci de mesures per a protegir les famílies facilitant la reducció de jornades laborals i ajudant a cuidar els seus fills menors. També és crucial la voluntat del govern central en desplegar un pla de liquidesa per les pimes i donar suport específic per als sectors com el turisme o el transport.

Esperem que hui, en el Consell de Ministres, se concreten noves mesures pel govern central i també, dissabte, en la reunió de la Conferència de Presidents plantejarem tot allò que nosaltres pensem que és fonamental.

Pel que fa a les competències del Consell, hui puc anunciar-los les primeres mesures del pla de xoc que La Generalitat va a desplegar per pal·liar les conseqüències econòmiques i socials del coronavirus.

Senyories, la Generalitat posarà en marxa un pla de xoc enfront del coronavirus que donarà resposta tant en l'àmbit social com en l'econòmic. Les mesures inicials centrades en l'administració són les següents:

Posarem en marxa els protocols sociosanitaris elaborats pel ministeri i la conselleria de sanitat en tots els centres dependents de la Conselleria d'Igualtat i Polítiques Inclusives, residències de majors, centres de dia, ocupacionals, centres de participació ciutadana, centres de dones, víctimes de violència de gènere, etcètera.

Intensificarem la neteja i desinfecció de totes les seus judicials, especialment en àrees d'atenció al públic.

Reforçarem el personal de l'112 amb treballadores i horari. Mantindrem l'horari reduït de Falles per al personal públic per tal de conciliar les vacances escolars que, com saben, se mantenen. Mantindrem el calendari escolar i dissenyarem alternatives de formació per a l'alumnat en cas que canvie l'escenari i així ho indiquen les autoritats sanitàries.

Intensificarem la neteja i desinfecció de tots els mitjans de transport dependents de la conselleria de política territorial, com Metrovalencia, el Tram d'Alacant i Castelló, així com els autobusos de transport interurbà.

Conservarem totes les incorporacions de treballadors temporals vinculades als serveis especials de Falles d'FGV. Ara realitzaran tasques d'informació i atenció al client en les estacions de la xarxa.

Promourem la col·laboració de la comunitat científica i dels equips d'investigació de les universitats per a portar solucions socioeconòmiques, de logística o transport davant els problemes originats per esta crisi.

I, per últim, en esta bateria administrativa, convocarem els rectors de les universitats valencianes per a identificar grups de treball multidisciplinars que ajuden a minimitzar les conseqüències extrasanitàries del coronavirus.

Senyores i senyors, passe ara a desgranar les mesures d'incentivació de l'economia del pla de xoc contra el coronavirus de la Generalitat valenciana. Este pla i altres mesures que se puguen aportar també per part de l'oposició o per part de la societat civil, l'abordarem en el marc del diàleg social en una reunió del plenari que se celebrarà en els propers deu dies.

En primer lloc, aprovarem les modificacions normatives necessàries respecte al fons de cooperació municipal amb un objectiu: que fins ara havia estat incondicionat i este any, almenys este any, estos fons que proporciona la Generalitat han d'estar destinats a finançar inversions amb l'objectiu de reactivar els sectors productius valencians.

En segon lloc, sol·licitarem al Govern d'Espanya que modifique la normativa que limita l'ús dels romanents dels ajuntaments a inversions sostenibles. La finalitat és que puguen destinar eixos recursos també a inversions públiques que faciliten, que activen l'economia.

En tercer lloc, crearem un fons d'infraestructures per la mobilitat impulsat per la conselleria de política territorial. Tindrà una dotació mínima de 100 milions d'euros amb aportacions del BEI, la Unió Europea, les diputacions, la col·laboració publicoprivada i La Generalitat.

L'objectiu és millorar les nostres infraestructures i la creació d'ocupació amb criteris de sostenibilitat. Les inversions d'este fons se centraran en carreteres, vies verdes, ports, ferrocarrils i projectes innovadors.

Quart. En este sentit, accelerarem les iniciatives de col·laboració publicoprivada en matèria d'infraestructures i vivenda amb objectius ja identificats, com ara la CV-95, el tren de la costa o el pla de construcció d'habitatges…, de lloguer social amb sòl públic.

Crearem un fons de capital risc de l'IVF per impulsar el creiximent d'empreses. Estarà dotat amb 200 milions d'euros i tindrà com a objecte invertir en capital d'empreses d'inversió mitjana amb capacitat de dinamitzar l'activitat econòmica. Serà la primera vegada que La Generalitat dota la seua política econòmica d'una eina financera d'este abast i dimensió.

En sisé lloc, la línia de crèdit per a micropimes i autònoms de l'IVF passarà de l'1% al 0% d'interés, i podrà destinar-se a circulant, és a dir, a la liquidesa tan urgent per a les empreses.

Paral·lelament, la línia de crèdits per a pimes eliminarà els interessos i serà del 0%. També es podrà destinar a finançar el circulant de les empreses. En este marc, hi haurà una línia específica per als tallers d'artistes fallers i per a les comissions falleres, especialment afectades per l'ajornament de les falles, amb les quals mostrem l'absoluta sensibilitat i solidaritat.

En este sentit, la Generalitat es farà càrrec del 50% del cost de desmuntatge i trasllat dels monuments fallers, així com del seu emmagatzemament en instal·lacions públiques.

Seté. En este marc de facilitació de liquidesa tant l'IVF com l'SGR rebaixaran les condicions gràcies al crèdit i els avals, atenent les noves condicions de la previsió de creiximent de l'economia.

Vuité. Promourem mesures per a implantar el teletreball allà on siga necessari i possible. En línia amb les actuacions que estan demanant les organitzacions empresarials, es crearà una línia de 800. 000 euros destinada a empreses que per restabliment de les seues mesures tècniques permeten el teletreball i aprofundisquen també amb la modernització tecnològica.

En nové lloc, proposarem i posarem en marxa, a través de l'Ivace, un servei de recerca de proveïdors alternatius tant en mercats laborals com exteriors per a empreses valencianes afectades per limitacions en la producció industrial en països tercers o pel transport de mercaderies.

En desé, de manera paral·lela posarem en marxa un procés d'anàlisi d'oportunitats tant de mercats com de producte que s'està generant per la falta de proveïment des de Xina i en què ara l'empresa valenciana pot ser competitiva.

Onzé. Subvencionarem les empreses que puguen vore afectada la seua producció industrial per casos de coronavirus per evitar que es paralitze la seua producció. En este marc de suport a les empreses, demanarem davant la Unió Europea que estes subvencions no estiguen subjectes a la limitació de minimis.

Dotzé. Aplicarem el fraccionament, ajornament o, en el seu cas, bonificació del pagament dels impostos gestionats per l'Agència Tributària Valenciana per facilitar el seu abonament a les empreses professionals i famílies amb dificultats pel coronavirus.

Aplicarem l'exempció en el tram autonòmic d'IRPF i ho sol·licitarem per al tram estatal de les subvencions concedides per la Generalitat i el govern amb motiu del coronavirus, atorgant-los el mateix tractament que rep ja la prestació per maternitat.

Sol·licitarem al Govern d'Espanya augmentar la capacitat d'endeutament de la Generalitat per poder disposar de fons addicionals amb els quals impulsar mesures de rellançament de l'economia i de reforç dels serveis públics fonamentals.

En este sentit, sol·licitarem que no es tinga en compte en el sostre de despesa l'increment de la despesa sociosanitària vinculada al coronavirus.

Catorze. Una vegada passe l'episodi, i en sintonia amb el sector, incrementarem les campanyes de promoció turística per a recuperar la confiança dels visitants en la Comunitat Valenciana. Anem a desenvolupar plans específics per a països com Alemanya que, com saben, és un mercat per a nosaltres molt important i emergent i que cal compensar la suspensió de la fira de turisme a Berlín.

Quinze. Una vegada superada la crisi sanitària, llançarem també un pla de vacances per a persones majors de la Comunitat Valenciana en destinació a les tres províncies; un programa «Viatgem» que potencie el turisme intern i compense les cancel·lacions que s'han produït en l'Imserso. També, en eixe sentit, sol·licitarem al Govern d'Espanya compensacions per al sector afectat per la suspensió del programa.

Setze. Adoptarem mesures en l'àmbit laboral per a reforçar la capacitat d'aguant de les empreses, davant el coronavirus, i la protecció dels treballadors i treballadores. Implantarem les modificacions necessàries per a garantir l'adequació i flexibilització dels processos laborals, amb la finalitat que les afeccions als treballadors i treballadores siguen de caràcter temporal.

Senyores i senyors, m'adrece a vostés, diputades i diputats, però, en estos moments, voldria parlar per al conjunt de valencianes i valencians. No són hores fàcils i no anem a passar dies fàcils, ni per a la ciutadania ni per als governants, però junts el poble valencià hem viscut i hem superat altres moments de màxima dificultat. Hi ha coses que la por mai podrà destruir: la nostra voluntat de caminar junts i ajudar aquell que més ho necessita. (Aplaudiments) Sabem com es fa. El model valencià és esforç, responsabilitat i unitat d'acció.

I, abans d'acabar esta intervenció, voldria recalcar cinc aspectes bàsics, cinc línies mestres que expliquen el camí que està seguint la Generalitat davant la pandèmia global del coronavirus.

Primer. La nostra prioritat absoluta és protegir la salut de valencianes i valencians, especialment d'aquells grups més vulnerables.

Segon. Totes les decisions que pren la Generalitat responen a criteris sustentats en evidències científiques.

Tercer. Totes les mesures les estem adoptant de forma coordinada amb el ministeri de salut, mantenint una unitat d'acció per a guanyar en eficàcia.

Quart. Tenim la tranquil·litat i la confiança de comptar amb un sistema sanitari públic preparat per a fer front a qualsevol eventualitat i tindre 64. 000 excel·lents professionals per a atendre la població (Aplaudiments)

Cinqué, i per últim, faig una crida a la responsabilitat i a la prudència a cada pas que donem, amb independència de quin lloc ocupem en la societat. La coresponsabilitat. Evitem l'alarmisme, evitem el contagi de la por, confiem en els experts sanitaris i extremem, tots i totes, cada u de nosaltres, les precaucions necessàries.

El virus passarà, passarà, esperem més prompte que tard. Però, mentres passe, minimitzem els riscos, atenguem bé els malalts i donem suport als damnificats pels efectes col·laterals d'esta crisi. Responsabilitat, serenitat i confiança. Prudència, empatia i unitat. No caiguem en l'alarmisme, però tampoc minimitzem l'abast del perill que tenim enfront.

Ens enfrontem a un enemic invisible, un enemic desconegut. I, per a afrontar esta lluita, tenim la capacitat, tenim els recursos i tenim la determinació. Estic segur que amb les últimes mesures adoptades hem reduït contagis, hem alentit la propagació i junts i sobretot els professionals han salvat vides.

Sé que junts, tots junts, eixirem endavant i superarem les dificultats que vagen apareguent, com hem fet sempre els valencians i les valencianes.

Churchill va dir: «El preu de la grandesa és la responsabilitat». Confie en l'absoluta responsabilitat dels representants del poble valencià.

Valencianes i valencians, som una gran família de cinc milions de membres i una família no deixa ningú arrere. (Aplaudiments)

Cuidem-nos els uns als altres, perquè ens necessitem tots.

Moltes gràcies. (Aplaudiments)

El senyor president de les Corts Valencianes:

Moltes gràcies, president.

Després d'escoltar la comunicació, hi haurà una intervenció de cada grup parlamentari.

En primer lloc, en nom del Grup Parlamentari Ciudadanos, l'il·lustre diputat senyor Toni Cantó.

Quan vosté vullga, senyoria.

El senyor Cantó García del Moral:

El senyor president de les Corts Valencianes:

Senyories, per favor.

El senyor Cantó García del Moral:

El senyor president de les Corts Valencianes:

Senyories.

El senyor Cantó García del Moral:

…yo creo que los valencianos merecen (protestes) que les digamos…

El senyor president de les Corts Valencianes:

Senyories.

El senyor Cantó García del Moral:

Son ustedes muy curiosos o muy poco valientes. Se pasan el día, desde aquí, pidiendo competencias, pero, cuando vienen las dificultades y hay que ejercer esas competencias, reniegan de ellas y eso les retrata a ustedes como lo que son, unos incompetentes. (Veus)

Ahora hablo a todo el gobierno. Les pido a todos, por favor, dejen de estar a la defensiva. Consellera, deje de reñirnos cada vez que sale aquí durante las últimas semanas a hablar de este y otros temas. Esto va por ustedes, va de proteger a los ciudadanos. Dejen todos ustedes de pensar en su puesto y protejan a los ciudadanos valencianos.

El senyor president de les Corts Valencianes:

Senyories, per favor.

El senyor Cantó García del Moral:

El senyor president de les Corts Valencianes:

Senyories.

El senyor Cantó García del Moral:

En Madrid, en la Comunidad de Madrid, llevamos 10 días pidiéndole al gobierno que tome medidas y el gobierno se ha negado. (Protestes i aplaudiments) Son ustedes unos sinvergüenzas al echarle la competencia a otra persona, muy poca vergüenza. (Veus)…

El senyor president de les Corts Valencianes:

Senyories, per favor.

El senyor Cantó García del Moral:

El senyor president de les Corts Valencianes:

Senyories, per favor.

El senyor Cantó García del Moral:

¿Ha pedido ayuda a esa sanidad privada de la que tanto hablan cuando suben aquí o es que, de repente, ha dejado de existir? Porque yo he hablado ayer con ellos y me han dicho que no, que no se ponen en contacto con ellos. (Veus) ¿Su ideología les va a impedir contar con la ayuda de la sanidad privada, señores del tripartito? (Aplaudiments) ¿Se lo va a impedir? Porque en la Comunidad de Madrid sí que estamos en contacto con ellos y preparando un plan de apoyo.

El senyor president de les Corts Valencianes:

Senyoria.

El senyor Cantó García del Moral:

El senyor president de les Corts Valencianes:

Senyor Cantó. (Veus)

Senyories, deixen que el senyor Cantó finalitze.

El senyor Cantó García del Moral:

El senyor president de les Corts Valencianes:

Senyories, per favor.

El senyor Cantó García del Moral:

El senyor president de les Corts Valencianes:

Senyories. Finalitze vosté, senyor Cantó.

El senyor Cantó García del Moral:

El senyor president de les Corts Valencianes:

El senyor Cantó García del Moral:

El senyor president de les Corts Valencianes:

No, no. Després, en la segona intervenció faça vosté…, utilitze el temps. (Veus)

El senyor Cantó García del Moral:

El senyor president de les Corts Valencianes:

Jo tinc que complir el reglament, senyor Cantó. (Veus)

El senyor Cantó García del Moral:

Mire, señor Puig, los profesionales sanitarios se quejan de que no tienen medios, de que no tienen formación y de que, aparte de vanas palabras, no les dicen ustedes qué va a pasar con esas vacaciones que les han dicho que no van a tener, con esos permisos que no van a tener. Y, sobre todo, no les están formando respecto a lo que les viene encima.

El senyor president de les Corts Valencianes:

Moltes gràcies.

El senyor Cantó García del Moral:

El senyor president de les Corts Valencianes:

Senyoria, ha finalitzat… (Veus)

Senyoria.

Senyories, el senyor Cantó està acabant. M'ha comentat que no consumiria el temps en la segona intervenció.

Finalitze vosté, senyor Cantó. (Veus)

El senyor Cantó García del Moral:

Eh. Yo entiendo que a ustedes les ofenda la verdad. (Protestes) Esto es lo que se está diciendo…

El senyor president de les Corts Valencianes:

Senyories.

El senyor Cantó García del Moral:

…en todo el mundo. Los valencianos merecen verdad, no que les traten como niños…

El senyor president de les Corts Valencianes:

Senyor…

El senyor Cantó García del Moral:

…no que les engañen, señor Puig.

Gracias, presidente. (Aplaudiments)

El senyor president de les Corts Valencianes:

Moltes gràcies, senyor Cantó.

Intervindrà en nom del Grup Parlamentari Popular, la il·lustre síndica del Grup Parlamentari Popular, senyora Bonig.

La senyora Bonig Trigueros:

El senyor president de les Corts Valencianes:

Senyories, escoltarem en silenci la intervenció de la síndica del Grup Parlamentari Popular.

La senyora Bonig Trigueros:

Molt honorable president, vicepresidenta, membres del Consell.

Pero me van a permitir que hoy especialmente me dirija a los cinco millones de valencianos que están desorientados y, sobre todo, preocupados por su futuro. Y hoy les quiero decir que la presidenta del Partido Popular, la síndica del Grupo Popular, le ofrece al señor Puig lealtad institucional, señor Puig, porque estoy convencida que en estos momentos la unidad nos hará más fuertes.

Hoy lo principal es la salud de los valencianos, proteger y prevenir el contagio. Y para eso todos les debemos dar confianza, en nuestros profesionales y en el sistema sanitario que hemos construido todos. No existe ahora, ¿han construido ustedes? Sí, pero también los ha construido el Partido Popular, con errores pero también con muchísimos aciertos.

Aumentar las medidas de protección del personal sanitario -que ahora es el que hay que proteger-, asegurar material de autoprotección -que sabe que está faltando-, y la realización de las pruebas. Es absolutamente necesario realizar pruebas y saber la evolución del contagio. Protocolos específicos y concretos de desinfección de todos los edificios públicos y privados donde hayan dado contagios positivos, por ejemplo les Corts.

En segundo lugar, una línea de ayudas a fondo perdido per a la Federació d'Artistes Fallers i Foguerers de la comunitat -que coge Valencia, Alicante y Burriana- para asumir el coste del desmontaje, transporte y el almacenamiento de fallas.

Moltes gràcies. (Aplaudiments)

El senyor president de les Corts Valencianes:

Moltes gràcies, senyoria.

Senyories, intervindrà en nom del Grup Parlamentari Unides Podem, la síndica, la il·lustre diputada Naiara Davó. Quan vosté vullga, senyoria.

La senyora Davó Bernabeu:

Gràcies, president.

En primer lloc, transmetre el condol pels morts i ànims i força a totes les persones contagiades, especialment a Ana Vega, síndica de Vox, i a la ministra d'igualtat Irene Montero.

Transmetre també força i ànims a la nostra consellera i a tota la conselleria per tota la feina que estan fent i estan tirant endavant.

Tots saben que estem davant de la crisi sanitària més forta d'aquest segle, una situació greu per la facilitat de la transmissió que ha generat alarma social. Una pandèmia, la del coronavirus, que compta amb més de 100. 000 contagiats i quasi 5. 000 morts en tot el món.

És un virus nou, poc letal, però molt contagiós i per al qual encara no comptem amb vacuna. I, tot i que no s'ha d'entrar en pànic, sí hem d'estar alerta. La salut de les valencianes i els valencians és el primer, i això ho té clar aquest govern.

Estem en una lluita, president, contra una amenaça externa, com és la d'un virus, una lluita amb moltíssimes conseqüències socials, econòmiques i ciutadanes. Les borses ja es van enfonsar el passat dilluns, anticipant el que està per arribar.

Aquest govern i el govern central en són conscients i de segur que van a prendre les mesures adients.

Ja tots sabem que estem en una batalla col·lectiva que ens implica a totes i a tots, on vindran setmanes dures. No serà fàcil, com no ha estat gents fàcil prendre decisions emocionalment dures, com ajornar les Falles i la Magdalena.

Mostrem la nostra sensibilitat i solidaritat, però tots sabem que, tot i no ser una decisió fàcil, ha estat una decisió de sentit comú i responsabilitat, que està a l'alçada del moment que estem vivint.

Per això, president, hem marcat un objectiu, un objectiu clar, com a societat, com a poble, guanyar la pandèmia. Guanyar-la en tots els àmbits, també en la por que es comença a estendre entre la nostra societat.

I guanyarem la por amb valentia i decisió, la valentia i la decisió d'un govern que es posa al capdavant de la gestió i d'un president que marca un rumb clar, amb mesures concretes i amb una certesa: la victòria. La victòria que aconseguirem si combatem totes juntes aquesta pandèmia.

És en aquests moments d'adversitat quan fem un pas endavant i demostrem que ací hi ha un govern al servei de la gent, que posa per damunt de tot el bé comú, que protegix el seu poble i que és capaç d'establir horitzons i tasques col·lectives, per eixir de les dificultats que ens trobem.

Per sort, ací, a la comunitat, però també a Espanya, tenim un escut, un escut que es diu sanitat pública. La sanitat pública és la primera línia de contenció, i tenim un dels millors escuts del món, i em de posar en valor i agrair als seus professionals el seu compromís i el seu esforç.

Què faríem sense eixe escut? I hem de fer costat i donar el nostre suport, i recordar totes aquelles que retallaven en sanitat i que apostaven pels models privatitzadors que el seu model caduc destrossa les defenses d'una societat, quan apareixen amenaces com aquesta.

La privatització és irresponsabilitat. Per això, sempre defensarem el bé comú i la vida. Necessitem que també els hospitals privats es posen al servei de la gent.

El coronavirus, president, no té ideologia ni gènere ni ètnia ni partit. La tasca de lluitar contra ell és una tasca col·lectiva, de totes i tots. Ho hem comprés nosaltres, ho ha comprés el govern, ho ha comprés la societat.

És el moment de la unitat, i agrairem a aquells que ho han comprés que es posen al nostre costat per a aconseguir l'objectiu comú que tenim i poder tornar a la normalitat.

Senyor president, el poble valencià ha passat per molts moments greus i difícils al llarg de la seua història. Ara tenim un gran repte al davant, i el nostre poble sap que per a eixir d'aquests moments caldrà esforç, sacrifici i molt de treball. Però està preparat per a fer-nos costat si espera vèncer el virus i sobretot a la seua por.

Nosaltres no decidim quines amenaces ens colpegen, però sí decidim com fer-los front entre totes, juntes, ho estem fent. I ara, a més, toca aprofundir en les tasques col·lectives per seguir avançant, aprofundint en les mesures que vosté acaba d'expressar.

Aquesta crisi té molts perills, els estem veient, però també té oportunitats. Tenim l'oportunitat de demostrar-li al món que juntes, que unides, som més fortes. Demostrar que estem juntes defensant allò comú davant l'adversitat.

Podem reforçar-nos com a societat i estic segura que eixirem i guanyarem aquesta batalla, amb més maduresa i amb més força, i que agafarem consciència que allò col·lectiu ens fa més forts.

Als valencians i a les valencianes, m'agradaria dir-los que en aquests moments difícils, que en aquests moments complicats estem amb elles i amb ells. Que a vegades algunes amenaces externes interrompen amb molta força i posant en perill el conjunt de la convivència, la normalitat, la vida.

En aquests moments és quan més fermesa, quan més rumb i quan més fortalesa s'ha de demostrar. Així ho està fent aquest govern. Són en els moments difícils que veiem al descobert l'ànima dels pobles i dels governants. Estem en una lluita contra una pandèmia i estem demostrant que anem a posar el nostre millor.

Hem de continuar i anem a fer-ho en aquesta via, amb coratge, amb determinació, amb mesures concretes, amb la implicació del conjunt del poble valencià. President, restablirem la normalitat, juntes i junts li farem front i guanyarem. (Aplaudiments)

El senyor president de les Corts Valencianes:

Moltes gràcies, senyoria.

Intervindrà, en nom del Grup Parlamentari Compromís, el síndic del grup, l'il·lustre diputat Fran Ferri. Senyor Ferri, quan vosté vullga.

El senyor Ferri Fayos:

Moltes gràcies, president.

En primer lloc, agrair-li la compareixença al senyor president, el senyor Puig i la informació que ens transmés.

Crec que hui hem fet bé en estes Corts que en este parlament estiguem parlant d'un tema que ocupa i preocupa als valencians i les valencianes, i puguem debatre i deliberar de la millor manera per a afrontar-lo.

Però, abans de començar la meua intervenció, m'agradaria deixar una cosa ben clara. Estem en el parlament, pugem ací en representació dels nostres grups i de totes les persones que ens han triat per a representar-los.

I personalment, jo no sóc ni epidemiòleg ni microbiòleg, ni metge, ni expert en coronavirus. Tampoc ho són els que hui participen en este debat. Són representants del poble valencià.

I en eixe àmbit basaré la meua intervenció, en l'àmbit de la política, l'àmbit de la presa de decisions, d'acord amb les nostres idees, sí, això sempre, però sempre tenint en compte l'evidència científica i les recomanacions dels experts.

I faig este recordatori perquè en els últims dies, inclús hui, he sentit algunes intervencions públiques de polítics que entraven en el terreny dels científics i dels experts. Des del meu punt de vista, això és d'una profunda irresponsabilitat i genera una alarma innecessària. (Aplaudiments)

Durant estos dies, tots els representants públics estem dient que esta situació l'hem d'afrontar des de la serenitat i des de la unitat. Doncs, bé, la serenitat es practica, la unitat es demostra. No hi ha peròs que valguen.

Perquè no es pot criticar per anar a una manifestació i fer la «vista alegre» a altres grups que sí que van fer altres coses. (Aplaudiments)

I llegiré un tuït: «Ciudadanos Castellón participa en el Día Internacional de la Mujer para reivindicar un feminismo liberal y respeto con los derechos de las mujeres». Molt bé per participar, però molt malament per la doble vara de medir i la hipocresia d'alguns grups d'esta cambra. (Aplaudiments)

Hui no tenim l'extrema dreta en este parlament, però sí que tenim el seu discurs. Parlaré, per tant, de l'àmbit de debat i de les decisions polítiques. En eixe espai, vull expressar el meu suport al grup… (Veus)

El senyor president de les Corts Valencianes:

Senyories, per favor.

El senyor Ferri Fayos:

Vull expressar el suport del meu grup a la dura i difícil decisió que es va prendre dimarts d'ajornar la celebració de les Falles i de la Magdalena.

La salut de les persones està per damunt de tot, i des del meu grup vull solidaritzar-me amb totes les persones afectades, donar el condol a totes les famílies de les víctimes, i sobretot estar al costat dels grans professionals i de tot el món que ha estat afectat per esta crisi. (Aplaudiments)

I crec que també és de rebut que agraïm la comprensió que han mostrat els afectats amb esta decisió. Una decisió que té implicacions econòmiques, culturals, socials, emocionals. Parlem de festes molt arrelades en el nostre territori, però també en la nostra forma de ser.

I precisament per això, per eixa forma de ser, tinc el convenciment que podrem superar esta situació. L'obligació i el compromís de l'administració en este temps ha de ser estar al seu costat i ajudar en tot el possible en estos moments difícils.

I per això agraïxc que els grups que sí que fan vertadera oposició i costat al govern, facen també aportacions en este Ple.

Des de Compromís considerem positiu que les mesures que es vagen prenent es facen en base als escenaris concrets en cada moment, escenaris que poden canviar dia a dia, fins i tot a cada hora.

I l'escenari actual més molt clar, n'hi ha un focus molt diferenciat a la Comunitat de Madrid, i caldria treballar per a contindre eixe focus, que no s'estenga a la resta de territoris.

Llegiré un titular: «Ayuso. No sé cómo se cierra Madrid. No sé cómo se hace algo así». Eixa és la presidenta de Madrid, recolzada per un grup que ha estat fent demagògia en este Ple. (Remors)

El senyor president de les Corts Valencianes:

Senyories, per favor. Senyories. Senyories.

El senyor Ferri Fayos:

Senyor president…

El senyor president de les Corts Valencianes:

Senyories, per favor.

El senyor Ferri Fayos:

El que és fonamental és que les decisions es prenguen sempre pensades en l'interés general i en la salut de les persones, i especialment en la salut de les més vulnerables, les persones majors, les persones amb immunodeficiències i malalties cròniques.

Dit això, m'agradaria centrar el debat no en eixes decisions, que ja dic que s'han de prendre d'acord amb el que van marcant els experts i amb criteris sanitaris. On m'agradaria centrar el debat no és tant en la gestió del dia a dia, sinó en els instruments…

El senyor president de les Corts Valencianes:

Senyories, per favor.

El senyor Ferri Fayos:

M'agradaria centrar el debat, senyor president, no en les decisions que es prenen cada dia, sinó en els instruments que tenim quan arriba una situació d'este tipus. Perquè les decisions que es prenen també depenen dels instruments que tenim al nostre abast en cada moment.

I això sí que és un debat profund i de calat que hem d'afrontar no per a estes setmanes, sinó per a les pròximes dècades. Parlem de decisions estratègiques, que marquen la diferència en com afrontem una crisi, sobretot en quanta gent està protegida en estos moments.

I m'explique: quan parle d'instruments, parle, per exemple, que no és el mateix afrontar esta situació amb un sistema de sanitat pública universal i robust que amb un sistema on la salut s'entén com un negoci o com una mercaderia més.

La sanitat, només llegiré un titular: «La sanidad privada ante el coronavirus. Pruebas a 800 euros y derivando pacientes a la pública». Eixos dos models poden marcar la diferència entre la vida i la mort de centenars de milers de persones.

No és el mateix poder cridar a un número de telèfon i que et facen la prova gratuïtament, si reunixes els requisits, que haver de pagar 3. 000 dòlars per a fer-te la prova.

No és el mateix un sistema universal, on tots els nostres veïns estan inclosos, que un sistema que discrimina i exclou col·lectius sencers.

S'imaginen vostés afrontar una situació com l'actual, una situació de crisi com l'actual, amb un sistema en què els nostres veïns i veïnes sense papers tingueren por de cridar els serveis sanitaris perquè eixes dades estan vinculades a la policia?

Això és el que estan proposant alguns grups que posen davant el seu odi a la salut de totes les persones. Tampoc és el mateix un sistema on se reconeixen drets laborals que aquells on els treballadors estan totalment desprotegits.

On fins i tot bona part dels treballadors no tenen dret a una baixa laboral remunerada. Per cert, crec que és absolutament impresentable que en estos moments alguns referents de la gran patronal i l'FMI estiguen parlant de facilitar els acomiadaments.

Fins i tot, algun partit ha aprofitat esta crisi per a traure un decàleg, on proposa mantindre tots els aspectes de les reformes laborals.

De veres volen aprofitar una crisi sanitària com aquesta per a plantejar que els treballadors que encadenen diverses baixes laborals puguen ser acomiadats fàcilment? A banda d'una molt mala idea, em sembla una autèntica monstruositat.

Tenim, per tant, instruments potents, a diferència d'altres països, però podíem ser-ho més encara. No s'ha de tindre por i, si es dóna el moment, caldria aplicar l'article 128 de la Constitució espanyola, la sanitat privada també ha d'estar orientada al bé comú.

Ens falta finançament. Ens ha sobrat eixa visió que allò públic només s'ha d'arribar o ha d'arribar i s'ha de dedicar on no se pot fer negoci. Perquè al final, com ens demostren contínuament, alguns volen fer negoci de tot, de tot.

Amb esta situació es demostra que millor un sistema de sanitat universal potent que un sistema amb més presència de la sanitat privada. Amb esta situació es demostra que millor un sistema on els treballadors estan protegits i tenen drets que un sistema de precarietat. Ens demostra, en definitiva, que millor un sistema pensat per a garantir els drets de les persones que per a defensar el negoci d'uns pocs, no només perquè és un sistema més humà, no només perquè és un sistema més just, sinó perquè és un sistema que funciona millor.

I precisament perquè necessitem uns instruments forts, trobem a trobar-nos amb el nostre gran problema, amb el nostre gran dèficit: la situació d'infrafinançament que patim.

Necessitem mesures urgents del govern central per a pal·liar la nostra situació d'infrafinançament per a poder fer front a esta crisi. I necessitem que la crisi no només no s'utilitze per a posposar la reforma del sistema, sinó que servisca per a accelerar-la encara més.

Ens enfrontem a una situació amb moltes implicacions, i no només de salut, també econòmiques, socials, laborals, del propi funcionament de l'administració pública i necessitem afrontar-la amb els recursos que ens pertoquen.

Senyor president, des de Compromís, i resumint, creiem en una gestió de la crisi basada en l'evidència científica i les recomanacions dels experts. Creiem en instruments potents dissenyats per a ajudar les persones i no per a fer negoci, i creiem fonamental que des de l'estat arriben els recursos que ens pertoquen.

Diuen que estes situacions trauen el millor i el pitjor de totes les persones i, per tant, dels pobles. Si els valencians i les valencianes traem el millor que tenim dins de nosaltres, estic segur que superarem esta situació amb excel·lència, perquè, com diu el lema de la falla d'enguany, «Tot açò passarà».

Moltes gràcies. (Aplaudiments)

El senyor president de les Corts Valencianes:

Moltes gràcies, senyor Ferri.

Intervindrà, en nom del Grup Parlamentari Socialista, el síndic del grup, l'il·lustre diputat Manolo Mata.

El senyor Mata Gómez:

Gràcies, president.

Gràcies, president, per la seua compareixença.

Jo crec que és l'únic parlament en què el president ha acudit a donar compte del que ha fet el seu govern, (aplaudiments) de les mesures complicades i que, a més, en temps real estem ací.

El lema de la falla és igual que l'extraordinària novel·la de Milena Busquets, que jo crec que, si la rellegirem ara, acabaríem convençuts que és cert, que açò també passarà.

Els valencians i els espanyols hem passat situacions molt dolentes en la història. Ahir es va complir l'aniversari del colp terrorista més greu de la història i varen morir 193 persones que capgiraren la nostra vida. I jo crec que és un bon dia també per a recordar eixos moments en què l'estat, la fortalesa de l'estat ho ha assumit. (Aplaudiments)

Fa uns pocs anys, en un moment en què tots teníem por d'anar pel carrer, que no sabíem la incertesa que passava, on passaven les coses, i ho superàrem.

Fa uns anys ací hi hagué un contagi brutal d'hepatitis C localitzat en dos hospitals. 225 persones foren contagiades d'hepatitis C i moriren cinc persones d'això. I ho superàrem amb la ciència, amb la fortalesa d'un govern que es va preocupar que tinguérem proves de detecció i hui, una curació de les malalties. La democràcia és això també, senyories.

Però el «cunyadisme» polític, la insuportable actitud d'alguns, el poder fer política d'estes coses, el sentir i escoltar hui discursos miserables danya un poble, i el danya moltíssim.

Churchill dia que el problema de la política i de la nostra època és que hi ha molta gent que no vol ser útil, vol ser important. I ací hi ha gent que ni és útil, ni mai serà important. (Aplaudiments)

Nosaltres, senyories, estem en una situació difícil. Les dades són d'este matí: 92 persones infectades; 40 estan en sa casa, 22 hospitalitzades i, malauradament, una persona morta.

Jo crec que això pot canviar d'ací mitja hora, d'ací una hora, d'ací una setmana, perquè l'únic previsible de la història és la seua imprevisibilitat.

I quan el Govern d'Espanya està preparant l'UME, una gran unitat per a vore si cal fer hospitals de campanya, cal felicitar-los. I no pot vindre qui siga a dir ací si nos dejarán entrar en la frontera, perquè pareix que estiguem escoltant un boig, una persona que no està en els seus cabals. Algú des d'eixa misèria moral no pot dir que algú està enganyant. ¿Enganyat a qui? ¿Enganyant a qui? ¿Quin govern ha enganyat? ¿Com podem enganyar?

El drama és que tenim una pandèmia que es contagia d'una manera d'extrema velocitat. I igual d'ací uns dies cal prendre altres mesures i no fer els actes en què hi hasquen més de 30 persones i ajudar que la societat sàpiga que hem de deixar-nos de donar-nos la mà, que cal netejar-se les mans…

Però mire, esta misèria no és d'ara. Ahir, un grup parlamentari va proposar que feren proves a tots. I als funcionaris de la casa. I haguérem d'explicar que això és il·legal. No som diferents a la resta. (Aplaudiments)

Que la conselleria ha determinat, i el ministeri, que si el rei d'Espanya o l'última netejadora d'on siga, l'espectre de la societat espanyola si té febra, té tos i està preocupada, ha de quedar-se en casa, cridar al 900 i que, a partir d'ahí, els mecanismes sanitaris ho faran.

Si férem el que alguns proposaren, sí que col·lapsaríem el sistema sanitari espanyol. (Aplaudiments) Clar que sí. Perquè el risc, i ja no és tant, l'agraïment al sacrifici de gent que està complint el codi hipocràtic, de gent que està per vocació en una professió per a salvar vides, i ells, els zeladors, tot el personal sanitari està fent el major sacrifici que s'ha pogut fer en un país.

I és possible que algú cride i que diga: «Se nos han acabado las mascarillas», hi hauran. És possible que aquí s'haja… Clar, perquè açò no és perfecte.

Però jo crec que l'equip de la conselleria de sanitat…, i no me referisc a la meua amiga i companya exclusivament Ana Barceló. Hi ha gent que està en epidemiologia des de fa 30 anys treballant per a açò i saben que és un gran sistema, (aplaudiments) i se poden enganyar en una roda de premsa i parlar d'un equip de futbol. Però el millor equip el tenim ahí. L'Institut Cavanilles, amb grandíssimes genetistes, va a permetre que ara identifiquem les mutacions del virus.

Espanya té l'encàrrec de la Unió Europea i de l'OMS de desenvolupar el test de detecció més ràpid de la història, perquè ho hem fet en altres ocasions.

Els valencians i valencianes són el nostre oxigen i la gent per la qual treballem. I quan ixen al carrer, la gent entén que ha de tindre i prendre les mesures que hi han. I la gent és més raonable que alguns que diuen que els representen.

Gràcies, senyora Bonig. Vosté ha tingut hui un discurs impecable. A més, ha fet propostes. El 80% o el 90% ja estan contemplades pel govern valencià. I altres… Sí, lo de los autónomos… Pero que esto no es para ponerse medallas. Esto no lo es. ¿Sabes? No, no, no. No es para ponérselas ni quitárselas a nadie.

El senyor president de les Corts Valencianes:

Moltes gràcies, senyor Mata.

El president del Consell farà una resposta conjunta a totes les intervencions que s'han produït.

El senyor president del Consell:

Moltes gràcies, president.

Por ese aspecto le reitero mi agradecimiento y, además, le digo que absoluto acuerdo en lo que debe la lealtad institucional, que efectivamente, a partir de este día, también todas las semanas tendremos una reunión, les voy a convocar una reunión a los portavoces de los grupos parlamentarios para que sepan exactamente todo lo que se está haciendo y también puedan aportar. Porque lo importante también es entender las propuestas y ver las propuestas en las que coincidimos y en las que no coincidimos. Pero hay una labor fundamental.

Que, por cierto, se están haciendo las pruebas a las personas que se les tienen que hacer las pruebas. Y lo que no se puede es decir que estamos apoyando, como lo ha dicho algún portavoz parlamentario, que estamos apoyando a los médicos, a los profesionales de la salud, y después resulta que se está poniendo en duda sus cifras. ¡Las cifras no se las inventan la señora Barceló! (Aplaudiments) ¡Son las cifras que dicen los profesionales! ¡No se puede menospreciar así a los profesionales! (Aplaudiments)

Cuando salgamos de esta sesión habrá una comparecencia del presidente del Gobierno, porque hay consejo de gobierno, (inintel·ligible) … en el Consell. Y habrá nuevas medidas, porque es necesario implementar nuevas medidas, porque la evolución está siendo una evolución en algunas comunidades especialmente dramáticas. Pero, en cualquier caso, tenemos que trabajar juntos.

Y miren, hay que decir, en honor a la verdad, y por eso yo no quiero ni aprovechar el más mínimo espacio para la discrepancia. Pero les voy a decir una cosa que es verdad. Las comunidades autónomas y el ministerio de cualquier signo o condición hemos estado trabajando juntos desde el primer momento, ha habido unidad de acción y se ha demostrado perfectamente que el estado de las autonomías funciona. (Aplaudiments) Y eso hay que continuar así.

Acabe, senyories, agraint al Grup Podem, al Grup de Compromís i al Grup Socialista el suport en este temps difícil. Anem a passar temps molt complicats, molts difícils, però estic convençut que el poble tindrà el suport de les seues institucions, el suport de l'autogovern.

Moltes gràcies. (Aplaudiments)

El senyor president de les Corts Valencianes:

Moltes gràcies, president.

Obrim un espai per a possibles rèpliques a la intervenció del senyor Puig.

En primer lloc, el senyor Cantó, síndic del Grup Parlamentari Ciudadanos.

Escoltarem amb silenci. Quan vosté vullga, senyoria.

El senyor Cantó García del Moral:

El senyor president de les Corts Valencianes:

Senyories, per favor! Si hi ha interrupcions donaré més temps a l'orador que està en l'ús de la paraula. Si hi ha interrupcions donaré més temps a l'orador que està en l'ús de la paraula.

Disculpe la interrupció.

El senyor Cantó García del Moral:

Cuando hablo de la señora Irene Montero, de la misma forma que el señor Ferri ha citado a las manifestantes de Ciudadanos que estuvieron en muchas de esas manifestaciones, a las que, por cierto, déjenme recordar, que se les echó, las tuvo que sacar la policía a las manifestantes de Ciudadanos.

Cuando yo nombro a la señora Irene Montero lo hago para defenderla. La señora Irene Montero no fue consciente de que había un problema de sanidad grave que debía haber impedido que se les permitiera, que se les llamara de forma activa a que se manifestaran en las calles el domingo. Porque, repito, se sabía ya y se era consciente de que se iba a crear un problema de sanidad pública. Y eso lo mantengo. (Aplaudiments)

El senyor president de les Corts Valencianes:

Senyor Cantó, vosté està contestant o replicant el senyor president del Consell, no als portaveus dels grups parlamentaris. (Remors)

El senyor Cantó García del Moral:

El senyor president de les Corts Valencianes:

Senyories! (Remors)

El senyor Cantó García del Moral:

Le pido que les dé permisos a aquellos que tengan menores para cuidarlos.

Le pido que les dé formación, porque no la tienen.

Le pido que les dé el material necesario, porque no lo tienen.

Y ustedes que me hablan de responsabilidad, yo les quiero recordar esto, señor Echenique, las portadas, las tertulias, hablan de que el coronavirus es muy peligroso y prácticamente se ríe. La señora Oltra hablando y criticando a una ministra del Partido Popular cuando todo el tema del ébola. O el señor Manolo Mata diciendo que el ébola será el PP, lo que la colza a la UCD. (Remors) Estos son los que piden responsabilidad desde aquí. (Aplaudiments)

El senyor president de les Corts Valencianes:

Senyor Mata!

El senyor Cantó García del Moral:

El senyor president de les Corts Valencianes:

Moltes gràcies, senyor Cantó.

Els recorde que en acabar el Ple específic que estem celebrant tindrem una mesa i tindrem, mitja hora després de la Mesa, una Junta de Síndics, on efectivament anem a prendre altres mesures en l'ordre intern de la casa.

Té la paraula la síndica del Grup Parlamentari Popular, la il·lustre diputada Isabel Bonig.

La senyora Bonig Trigueros:

Y si no quiere usted reclamárselo, que puede ser, puede ser, hay otras medidas, porque, claro, les vamos a pedir a los valencianos sacrificios y esfuerzos. Muchos valencianos lo van a pasar mal, ¿eh? , o van a perder sus trabajos o van a ver empeorada su calidad de vida, o no van a poder pagar o van a ver paralizada su actividad, no de las grandes empresas sino de la pequeña y mediana empresa: pirotecnias, peluquería, restauración, hoteles.

Ahí fuera hay cinco millones de valencianos que están pendientes de sus medidas, de su gestión y de su gobierno. No les puede fallar. No les podemos fallar. Ahí nos encontrará siempre, presidente.

Muchas gracias. (Aplaudiments)

El senyor president de les Corts Valencianes:

Moltes gràcies, senyoria.

Si no n'hi han més rèpliques, finalitzarà el debat el molt honorable president del Consell.

El senyor president del Consell:

Moltes gràcies, president.

Moltes gràcies, senyora Bonig.

Moltes gràcies, senyor Cantó.

Efectivament, anem a comptar amb tot el món. Quan jo he dit que anem a, totes les setmanes, tindre una reunió amb els portaveus, és amb tots els portaveus dels grups parlamentaris per tal de vore en cada moment com està la situació, tant sanitària com també les mesures que anem prenent des del punt de vista econòmic. Eixa és la qüestió inicial i, després, també, em sembla bé i pareix que pot ser raonable que se puga fer fins i tot eixa comissió mixta que nosaltres no tenim cap tipus de problema en què se puga fer.

Totes les iniciatives se poden estudiar i s'han d'estudiar i després decidir. I això no vol dir que coincidim sempre, però si hi ha un espai comú és allò que hem de preservar, l'espai comú. Perquè jo, n'hi han mesures i qüestions que estava plantejant la senyora Bonig que probablement no estaré d'acord. Però si conservem el que és la base, el nucli de la unió davant de la crisi del coronavirus, crec que avançarem molt com a societat.

Des d'eixa perspectiva, jo crec que hi han algunes qüestions bàsiques que s'han de ressaltar. En primer lloc, que hem de fer cas, ara i sempre, als experts, en el que és el combat contra la crisi.

En segon lloc, que hem d'atendre les situacions canviants que se van a produir i, per tant, s'ha d'actuar en funció de la dimensió i la proporcionalitat que cada moment exigisca.

En tercer lloc, és evident que hem de mantindre la cohesió també en el conjunt de la societat a través de no intentar confondre. La veritat és la veritat, senyor Cantó. No hi ha cap xifra que siga inventada. Nosaltres… Vosté se pot imaginar quin interés tenim nosaltres a ocultar la veritat? És que quin interés tenen els professionals a ocultar la veritat? La veritat és allò que cada dia se comunica.

L'única cosa que en un moment determinat se pot plantejar és que, clar, no anem a donar dades que pertanyen directament al que és la protecció de dades personals. Però, al marge d'això, s'està fent allò que s'ha decidit unànimement. (Aplaudiments) Ho hem decidit igual! Igual! Ho hem decidit en Madrid, en Andalusia, ací! Si ho hem decidit junts! Si se demostra que l'estat autonòmic val, servix! Si està assentat, en l'opció multilateral, està assentat fins a Catalunya! Està assentat tot el món, i això és molt positiu per a Espanya!

I, per tant, aixina anem a continuar. Anem a estar atents, perquè n'hi han mesures que ha de prendre el Govern d'Espanya i les ha de prendre i avui n'ha de prendre ja unes quantes. I el que hem de vore és de quina manera fem eixa convergència d'actuació. No pot ser només actuacions unilaterals per part de ningú i, en eixe sentit, en les qüestions econòmiques, nosaltres hem plantejat ja un ventall ampli de mesures econòmiques, algunes de les quals ja estan en funcionament. I, altres, les podem avaluar.

Respecte als ingressos, podem parlar, però hi han ingressos que vosté planteja que ja estan en el pressupost i, per tant, no es poden posar dos vegades. Eixa és la realitat. La xifra més gran que vosté ha donat, a part d'altres coses que són molt discutibles, l'efecte econòmic que tenen, la part més important que vosté ha parlat dels 1. 000 milions, ja està incorporada al pressupost. Per tant, és difícil fer una modificació pressupostària que afecte a d'això.

Però, en qualsevol cas, totes les idees s'han d'estudiar, s'han d'analitzar i vore de quina manera som capaços de portar-les endavant.

Jo crec que estem, en termes institucionals, en un bon moment per tal de dialogar, parlar i donar serenitat a la població. I dir-li a la població que eixirem d'esta situació. Eixirem junts. I és veritat que esta crisi és major que altres per una raó: perquè afecta la salut. I això és molt més greu, perquè és veritat que la crisi que vostés van gestionar en el seu moment i que va gestionar també el Partit Socialista, però això eren crisis molt adossades a la qüestió econòmica; fonamentals, bàsiques, eh? , i terribles. Però és que ara, mes a mes, estem en una qüestió que té a vore amb la salut, que té a vore amb la vida!

Per tant, per això els demane a totes i a tots la màxima col·laboració, la màxima cooperació, la màxima unitat dels valencians, perquè com vam eixir en aquell moment tan terrible del desbordament del Túria, en tants de moments històrics, en les guerres, en molts de moments tan difícils, els valencians hem mirat endavant i hem eixit. I tenim una gran comunitat, i tenim un poble que se mereix els millors polítics i els polítics més sensats.

I apel·le a l'ètica de la responsabilitat de Max Weber, i apel·le a la humanitat. Apel·le a la humanitat de tots vostés per tal de portar endavant una resposta coherent, ferma, a esta situació. (Aplaudiments)

Moltes gràcies. (Aplaudiments)

El senyor president de les Corts Valencianes:

Moltes gràcies.

Moltes gràcies, president.

I, amb estes paraules, senyories, hem culminat el nostre Ple de hui. Els indique que en acabar la mesa, que es reunirà tot seguit, allà a la una, a les 13:00 hores, se reunirà la Junta de Síndics.

Senyories, és closa la sessió. (El president colpeja amb la maceta)

(S'alça la sessió a les 12 hores i 31 minuts)

