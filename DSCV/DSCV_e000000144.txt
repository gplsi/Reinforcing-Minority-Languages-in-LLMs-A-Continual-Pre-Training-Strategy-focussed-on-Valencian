Ple de les Corts Valencianes celebrat el dia 22 de juliol de 2002. Comença la reunió a les 10 hores i 3 minuts. Presideix la Molt Excel·lent Senyora Marcela Miró Pérez. Sessió plenària número 77.

Jurament o promesa del senyor Alfredo Castelló Sáez com a nou diputat de les Corts Valencianes.

La senyora presidenta:

S'obri la sessió.

Pregue als il·lustres diputats que ocupen els seus escons.

El punt u de l'ordre del dia és: jurament o promesa d'un nou diputat de les Corts Valencianes, l'il·lustre senyor Alfredo Castelló Sáez, en substitució de l'il·lustre diputat i actual excel·lentíssim senyor ministre de Treball, senyor Eduardo Zaplana Hernández-Soro.

D'acord amb l'article 7. 3 del Reglament de les Corts i l'article 3 de les Normes sobre blasons ­senyories, per favor, pregue silenci­, etiquetes i formulari de les Corts, pregue al nou diputat que es pose en peus per a formular la seua promesa o jurament d'acatament.

Il·lustre senyor diputat, ¿jureu o prometeu que aitant com tindreu el càrrec de diputat acatareu la Constitució i l'Estatut d'Autonomia sense engany i guardareu fidelitat a la Generalitat Valenciana?

El senyor Castelló Sáez:

La senyora presidenta:

Moltes gràcies.

Enhorabona. I li desitge que faça una bona feina com a diputat d'estes Corts Valencianes.

Elecció d'un senador en representació de la

Comunitat Valenciana.

La senyora presidenta:

Punt dos: elecció d'un senador en representació de la Comunitat Valenciana.

D'acord amb els articles 9, 10 i 11 de la Llei 3/1988, de 23 de maig, de designació de senadors en representació de la Comunitat Valenciana, i l'article 169 del Reglament de les Corts Valencianes, es va a donar lectura per part del secretari primer de la Mesa de les Corts de la proposta de designació de candidat i suplent i també del dictamen de la Comissió de l'Estatut dels Diputats.

Té la paraula l'il·lustríssim senyor secretari primer de la Mesa de les Corts.

El senyor secretari primer:

Palau de les Corts Valencianes. València, 18 de juliol de 2002. Juan Manuel Cabot Saval, secretario primero. Marcela Miró Pérez, presidenta".

La senyora presidenta:

Moltes gràcies, senyor secretari.

Cada diputat o diputada podrà escriure en la papereta com a màxim un nom i un suplent, en base al que figura en el dictamen de la comissió.

Es consideraran nul·les les paperetes que duguen alguna ratllada, consignen noms no proposats com a candidats pels grups parlamentaris o no apareguen en qualitat de candidat i suplent, o aparega un candidat sense el corresponent suplent o un suplent sense el corresponent candidat.

La votació és secreta amb papereta. Voten els diputats per orde alfabètic, després el Consell i, finalment, la Mesa.

A continuació, el senyor secretari va a procedir a la crida dels senyors diputats i diputades.

(El senyor secretari primer procedeix a la crida per orde alfabètic del senyors diputats i les senyores diputades, que van dipositant les paperetes en l'urna)

La senyora presidenta:

Moltes gràcies, senyor secretari primer.

Finalitzada la votació, correspon a continuació l'escrutini.

(La senyora presidenta procedeix a l'escrutini i al recompte dels vots emesos)

El resultat de la votació és el següent: Eduardo Zaplana Hernández-Soro, com a titular, 49 vots; Juan Rodríguez Marín, 49 vots; 26 blancs; 10 nuls.

Queda, per tant, proclamat com a senador en representació de la Comunitat Valenciana, com a titular, el senyor Eduardo Zaplana Hernández Soro, sent suplent el senyor Juan Rodríguez Marín.

Efectuada la proclamació com a candidat titular i suplent, la Presidència de les Corts informarà a la Presidència del Senat de la designació del senador i farà entrega de la corresponent credencial per a l'acreditació davant d'esta cambra.

Senyories, s'alça la sessió. El pròxim Ple comencarà a les deu i mitja.

(S'alça la sessió a les 10 hores i 25 minuts)

