Ple de les Corts Valencianes realitzat el dia 24 d'abril de 2008. Comença la sessió a les 10 hores i 10 minuts. Presideix el vicepresident primer de les Corts Valencianes, senyor José Cholbi Diego. Sessió plenària número 22. Segona i darrera reunió.

Pregunta d'interés general formulada pel Grup Parlamentari Popular sobre la repercussió que la inversió pública del govern de La Generaliat té en el creixement econòmic i en la creació de llocs de treball a la Comunitat Valenciana (RE número 15. 863)

El senyor vicepresident primer:

Senyories, molt bon dia.

El senyor vicepresident primer:

Es reprén la sessió, punt 10, és la continuació, la compareixença del president del Consell per a respondre a les preguntes d'interés general per a la Comunitat Valenciana, formulades pels grups parlamentaris. Es regirà pel procediment que vostés coneixen, l'article 169 del Reglament de Les Corts.

La pregunta del síndic del Grup Popular, il·lustre senyor Ricardo Costa.

El senyor Costa Climent:

(aplaudiments)

(Aplaudiments)

(Aplaudiments)

(Aplaudiments)

(Aplaudiments)

El senyor vicepresident primer:

Moltes gràcies, senyor Costa, senyor Costa del Grup Parlamentari Popular.

La contestació del president del Consell. Té la paraula el senyor president.

El senyor president del Consell:

Gràcies, senyor president.

Senyories.

(Aplaudiments)

(aplaudiments)

(Aplaudiments)

(Aplaudiments)

(Aplaudiments)

Pregunta d'interés general formulada pel Grup Parlamentari Socialista sobre les actuacions que té previst dur endavant el Consell de La Generalitat en relació amb el funcionament de les universitats públiques valencianes (RE número 15. 862)

El senyor vicepresident primer:

Moltes gràcies, senyor president.

El senyor Luna tindrà els 5 minuts més, segons que també s'ha passat el senyor president.

Té la paraula l'il·lustre síndic del Grup Parlamentari Socialista.

El senyor Luna González:

El senyor vicepresident primer:

Senyor president.

El senyor president del Consell:

(Aplaudiments)

(Aplaudiments)

El senyor vicepresident primer:

Gràcies, senyor president.

Senyor síndic, senyor Luna.

Té la paraula, senyor síndic.

El senyor Luna González:

(Aplaudiments)

Arquitectura del poder

(Aplaudiments)

El senyor vicepresident primer:

Moltes gràcies, senyor Luna.

Té la paraula el senyor president.

El senyor president del Consell:

(Aplaudiments)

(Aplaudiments)

El senyor vicepresident primer:

Moltes gràcies, senyor president.

Intervenció de la diputada del Grup Socialista, la il·lustre diputada senyora Noguera, per a preguntar al president del Consell o al conseller o consellera competent.

La senyora Noguera Montagud:

(Aplaudiments)

El senyor vicepresident primer:

Gràcies, senyora Noguera.

Contestació del conseller d'Educació, senyor Alejandro Font de Mora.

El senyor conseller d'Educació:

molt honorable president

(Aplaudiments)

(Aplaudiments)

El senyor vicepresident primer:

Moltes gràcies, senyor conseller.

La il·lustre diputada del Grup Parlamentari Socialista, senyora Marco, té la paraula.

La senyora Marco Gual:

(Aplaudiments)

El senyor vicepresident primer:

Moltes gràcies, senyora Marco.

El conseller té la paraula per un temps d'un minut.

El senyor conseller d'Educació:

(Aplaudiments)

Pregunta d'interés general formulada pel Grup Parlamentari Esquerra Unida-Bloc-Verds-IR: Compromís sobre les mesures que ha posat en marxa el Consell per a fomentar la rehabilitació d'habitatges amb mires a la recuperació de barris d'acció preferent i nuclis urbans degradats (RE número 15. 861)

El senyor vicepresident primer:

Senyories, per a formular la pregunta, la síndica del Grup Parlamentari Compromís, la il·lustre senyora diputada Oltra.

Quan vullga senyora diputada, té vosté la paraula.

La senyora Oltra Jarque:

Gràcies, senyor president.

Senyor president, el nostre grup vol formular-li una pregunta, i és que davant la situació crítica del sector de la construcció, entre altres coses, per la seua política d'incontinència urbanística, -i ara atent al temps verbal, per favor, president-, ¿quines mesures ha posat en marxa el Consell dintre de les seues competències per fomentar la rehabilitació de vivendes amb mires a la recuperació de barris d'acció preferent i nuclis urbans degradats?

Moltes gràcies.

El senyor vicepresident primer:

Moltes gràcies, senyora síndica.

Senyor president.

El senyor president del Consell:

Gràcies, senyor president.

Senyories.

És una contradicció, senyora portaveu, el que ha dit respecte de la nostra actuació urbanística; és incompatible: o no n'hi ha desenrotllament o n'hi ha desenrotllament. Jo crec que en la mateixa formulació de la proposta de la seua pregunta n'hi ha una contradicció.

Els que han lluitat tots els dies criticant el desenrotllament del nostre territori en Espanya i en Europa han segut vostés. I culpables directes, necessaris, de part del problema del creiximent econòmic lligat al desenrotllament urbanístic del nostre territori, clarament, són vostés en les seues declaracions i en les seues percepcions polítiques al respecte d'un sector bàsic per al creiximent de la nostra comunitat i de la creació de llocs de treball.

En qualsevol cas, l'esforç de la Generalitat valenciana també està encaminat a la rehabilitació de vivendes en programes específics i també a la rehabilitació d'espais urbans en projectes més globals. Els més, possiblement, puntuals i referents siguen els plans Riva o Racha i també les inversions que se fan a la ciutat de Castelló. En qualsevol cas, n'hi ha en estos moments programes individualitzats per a la rehabilitació de vivendes en centres històrics de tota la Comunitat Valenciana, i també inversions específiques per a espais urbans en la ciutat de València, de Castelló, d'Alacant i altres pobles i ciutats de la nostra comunitat.

(Aplaudiments)

El senyor vicepresident primer:

Moltes gràcies, senyor president.

La senyora síndica. Té la paraula.

La senyora Oltra Jarque:

Gràcies, senyor president.

Senyor president, la veritat és que vosté sempre té la capacitat de sorprendre'ns, perquè un sempre pensa que no pot aplegar a més, però vosté aplega a més.

S'ha passat vosté, en esta legislatura, diguent-mos que nosaltres no som res, estem en la lluna, tenim una incidència electoral mínima. i ara vosté ens responsabilitza a nosaltres, que som una insignificança electoral, del problema urbanístic en esta comunitat? ¡S'ha de tindre barra! S'ha de tindre barra, senyor Camps.

I me diu que té mesures. el pla Riva. Senyor Camps, el pla Riva té quasi més anys que jo, el pla Riva té quasi més anys que jo. Jo li he preguntat, què ha fet vosté. Què ha fet vosté? El que passa és que supose que a vosté li incomoden les preguntes que no van dirigides a posar verd a altres govern o a plorar o a fer victimisme. I quan se'ls pregunta a vostés què fan vostés, no sap mai què contestar, perquè vostés fan ben poquet, a banda de discursos buits, victimistes, etcètera.

Però, bé, jo vaig a insistir en fer pedagogia ací. Perquè com vosté sabrà i, si no, jo li ho conte, és evident que el sector de la construcció està en un procés de desacceleració que podríem definir de brusca. Ahir mateixa anunciava per part del Ministeri d'Economia una caiguda del superàvit de 3. 276 milions d'euros, xifra que equival al 0,29 del producte interior brut.

Seria hora que vostés feren els comptes, senyor Camps, atenent a estes dades, ja que vosté en el pressupost que ens va presentar en l'octubre de l'any passat mantenia les previsions de creiximent en el sector i, per tant, els ingressos en impostos que pensava recaptar que, òbviament, no ho obtindrà. Vagen fent enginyeria financera i aprenent que una cosa és pressupostar i una altra cosa és pagar.

De totes maneres, no ens sorprèn, perquè ahir mateix el flamant president de Bancaixa i expresident de La Generalitat invitava les empreses a desinvertir en l'actual crisi; amb defensors dels interessos públics generals com este senyor no ens fan falta enemics del poble i, en tot cas, sempre n'hi ha -estiga vosté tranquil- algú que el supera a vosté en els despropòsits, senyor Camps.

Les conseqüències d'esta desacceleració en general del sector de la construcció en particular són diverses. Per un costat, el que més ens preocupa a nosaltres: l'increment de la desocupació, que és el que no els interessa a vostés; a vostés els interessen més les pèrdues que estan tinguent alguns amics, i per altra, l'estoc de vivendes. Sumant estes dos qüestions, és hora, senyor president, que refaça les seues previsions i desenvolupe actuacions, no me parle del pla Riva, actuacions concretes que permeten planificar l'evolució del sector, ja que en cas contrari les conseqüències les acabarà pagant la població, perdó, ja les està pagant la població.

I li vaig a donar més dades. En la nostra comunitat autònoma hi ha un parc immobiliari molt important, més del 10% del total de les vivendes d'Espanya. D'eixe total, 100. 000 es troben en estat deficient, roí o ruïnós, segons les seues pròpies estadístiques. A data d'enguany, 300. 000 vivendes tenen més de 50 anys, el que suposa un 35% del parc immobiliari, la qual cosa ens pot indicar que el deteriorament anirà en augment. Ahir mateix parlaven en esta cambra -vosté no estava- que no cal disposar més sòl per a la construcció de vivendes, sinó que les actuacions que cal adoptar han d'anar dirigides a la rehabilitació i recuperació dels espais urbans amb mesures fiscals que permeten entrar en el mercat per a venda o lloguer les vivendes buides i posar a disposició del mercat les vivendes per mitjà d'actuacions d'habilitació.

Hui m'he de reafirmar en esta qüestió recolzant esta afirmació en les més de 350. 000 buides de menys de 50 anys que existixen a la nostra comunitat autònoma. Si rehabilitar unes vivendes de més de 50 anys, només de més de 50 anys, a més de millorar els entorns urbans. i les posem en el mercat estes vivendes, serien suficients per a cobrir la demanda dels nostres conciutadans. Del total de vivendes disponibles buides, el 80% estan ubicades en poblacions de més de 20. 000 habitants. Per tant, les actuacions de rehabilitació o mesures fiscals per posar en el mercat les vivendes afecten majoritàriament a nuclis urbans consolidats. Encara més, si actuem només sobre les vivendes buides de menys de 50 anys, el parc disponible directe seria superior a 290. 000 vivendes; sent molt conservadors, senyor Camps, com vosté.

Estes actuacions -sobre les quals, per cert, presentarem una proposició de llei- permetrien resoldre molts dels problemes que patim, començant per la generació d'una opció econòmica nova que podria absorbir la desocupació que provoca la crisi immobiliària, a més de les conseqüències positives sobre el medi ambient i sobre els pressupostos municipals.

Senyor president, tampoc en este tema no pot fer deixadesa de les seues funcions en defensa de l'interés general, cosa que ve sent molt habitual.

El senyor vicepresident primer:

Gràcies, senyora síndica.

La senyora Oltra Jarque:

Gràcies, gràcies senyor president.

El senyor vicepresident primer:

El senyor president té la paraula.

El senyor president del Consell:

Gràcies, senyor president.

Senyories.

Senyora portaveu, el seu és la teoria. Mosatros hem de treballar tots els dies i ficar en pràctica les nostres propostes, lògicament. Jo el que li dic són els tipus d'ajuda que estem fent a la rehabilitació de vivenda i espais urbans, entre altres, el pla Riva, el pla Racha i altres actuacions que s'estan fent realitat al llarg de tota la nostra comunitat.

Per exemple, en la legislatura passada vàrem invertir 80 milions d'euros en la rehabilitació de vivendes i en estos moments, en este any, en el que portem d'any, portem ja 40 milions d'euros d'inversió en rehabilitació, 40 milions d'euros. N'hi ha un projecte també de 215 milions d'euros en inversió en espais públics on n'hi han vivendes també i també el mateix espai públic per a la seua rehabilitació i 105 milions d'euros en inversió de rehabilitació de centres històrics a la nostra comunitat.

Esta és la realitat, que la Generalitat valenciana fa possible en actuacions importantíssimes, entre altres coses perquè es tracta de vivenda, però també de recuperació dels nostres espais que tinguen un deteriorament més acusat i que necessitem per a la projecció i la qualitat de vida en les nostres ciutats i els espais on convivim tots mosatros. És una, a més, de les tasques més importants que tenen encomanades les conselleries, fonamentalment en este cas, la Conselleria d'Infraestructures i també el treball de la Conselleria de Vivenda. Se fa un gran esforç de rehabilitació, se fa un gran esforç de recuperació.

Vostés continuen en la demagògia política al respecte de qüestions fonamentals com és la vivenda. I vostés tracten qualsevol procés de rehabilitació, de recuperació, de projecció i de construcció de vivenda com una arma contra el govern de La Generalitat. El seu treball al llarg d'estos anys ha tingut també les seues conseqüències, i possiblement la imatge danyada de la nostra comunitat fora dels nostres límits territorials a Espanya o Europa tinga també una causa, que siga la seua política demagògica al respecte de la construcció. Ja siga en xicotetes dosis o ja siga també en grans manifestacions, ja siga intentant parar o transmetre sempre la idea que darrere d'una vivenda n'hi ha un projecte més enllà del que és la qualitat de vida dels nostres conciutadans.

Qualsevol projecte, ja siga l'ampliació de Blasco Ibáñez o ja siga la construcció de vivendes de protecció oficial o ja siga el desenrotllament d'un poble o d'una àrea metropolitana del nostre territori, sempre s'ha trobat amb la seua crítica àcida al projecte de prosperitat de la nostra terra. Han segut un llast per al futur de la nostra terra, han segut una imatge danyada constant del nostre territori. Vosté forma part d'un grup parlamentari on n'hi ha gent que prové de l'esquerra més radical i també del pretés nacionalisme. Voler a esta terra, és defendre esta terra, i vosté no defèn la nostra terra quan se va fora de la nostra terra a dir que el se fa ací sempre té un camí estrany o rar.

Moltes gràcies.

(Aplaudiments)

El senyor vicepresident primer:

Moltes gràcies, senyor president.

Per la intervenció de la diputada del Grup Parlamentari Compromís, per a formular la pregunta en un temps d'un minut. Contestarà el conseller que crega oportú.

Senyora Mollà la presidència està polsant. i vosté, per tant, té la paraula, clar.

La senyora Mollà Herrera:

Moltes gràcies, senyor president.

Jo crec que nosaltres no som els responsables que hi haja una llei urbanística valenciana del Tribunal Superior Europeu. De fet, vostés a soletes s'han guanyat la mala fama que tenen a Europa i, de fet, el Partit Popular Europeu, el PP europeu, els deixen a soles en la seva batalla de destrucció del territori valencià. Per tant, jo crec que fer responsable al Compromís i a les nostres polítiques que sempre han vetlat pel nostre territori és faltar a la realitat.

Però, bé, nosaltres creguem que cal parlar també dels nostres ingressos i, per tant, jo crec que vostés ja que han fet bandera en les eleccions generals de la crisi econòmica i ara el partit en el govern, el Partit Socialista, ho ha reconegut i ha dit que en part és per la crisi en el sector immobiliari, jo el que vull saber és quines previsions fa el Consell de caiguda d'ingressos en La Generalitat, tenint en compte la crisi del sector immobiliari. Com pensa compensar aquesta reducció als ingressos per tal que no afecten els nostres serveis bàsics, educatius, sanitaris, els serveis socials. Pensa vosté mantindre la política de malbaratament que fa el Consell d'estos últims anys?

Gràcies.

El senyor vicepresident primer:

Moltes gràcies, senyora diputada.

El conseller, senyor García Antón, va a contestar-li a la diputada.

El senyor conseller de Medi Ambient, Aigua, Urbanisme i Habitatge:

Gràcies, president.

Senyora Mollà, són reiteratives les seues denúncies sobre la LRAU, la bondat o no bondat de la LRAU.

Vosté ha de conéixer perfectament quan se va aprovar la LRAU, com se va aprovar i com s'està gestionant la LRAU. Conseqüència possible de la LRAU, conseqüència de la política que es va dur aquells anys, jo els recomanaria que veren un article d'un periòdic, d'una revista que segurament els agrada,

El Temps

, en la pàgina 54, on parla del sòl artificial, de superfícies artificials que hi ha en distintes comunitats, i vorà com la Comunitat Valenciana, en relació amb les Illes Balears o a Catalunya, ix francament bé, ix francament bé.

Dit tot això, ahir a més aquí se va celebrar un ple, jo crec que important, on vam vore com dos grups polítics interessats deveres en treballar per la vivenda, en treballar per a evitar eixa desacceleració o eixa crisi -com vosté vullga dir-li- van prendre un acord per a prendre mesures urgents per a treballar en eixa direcció. No obstant això, vostés se van separar. Jo crec que molt de parlar, però realment de forment ni un gra.

Res més.

(Aplaudiments)

El senyor vicepresident primer:

Demana la paraula l'il·lustre diputat Enric Morera.

Senyor Morera.

El senyor Morera Català:

Moltes gràcies, senyor president.

Sí, efectivament, president, en el nostre grup hi ha diversitat i hi ha pluralitat. Som una coalició. Som una coalició encara que no hem tingut ningun trànsfuga, com en el seu grup parlamentari va passar en la passada legislatura. Però, en tot cas, en el seu grup també hi ha diferències. Vostés han optat pel model Rajoy, i s'ha de dir que sectors del seu partit estan apostant per un altre model. I persones a les quals vosté va entregar emissores de ràdio, com el senyor Jiménez Losantos, el posen a vosté de volta i mitja i diuen que vosté és «el de la huerta», i diuen expressions, aquell a qui vosté ha concedit llicències de TDT, diu de vosté barbaritats. Jo demane dignitat a la Generalitat valenciana per a defensar la presidència de La Generalitat.

I li dic una cosa, senyor conseller, és deveres o no que estan recorregudes davant el Tribunal Superior de Luxemburg les empreses mixtes que va crear el senyor Blasco? També és responsabilitat nostra el model de destrucció del nostre territori que vostés han impulsat?

Nosaltres estem per un model territorial que es base en la ciutat mediterrània, nuclis compactes, i vostés han fet de la nostra terra una autèntica barbaritat, que fins i tot el seus companys del Partit Popular europeu han dit que és una autèntica barbaritat. No ens responsabilitze.

El senyor vicepresident primer:

Moltes gràcies, senyor Morera.

El senyor Morera Català:

. a nosaltres de la seua barbaritat urbanística.

El senyor vicepresident primer:

El conseller, senyor García Antón.

El senyor conseller de Medi Ambient, Aigua, Urbanisme i Habitatge:

Gràcies, president.

Jo lamente, senyor Morera, que vosté continue en este tema fent esta demagògia que realment mos preocupa i perjudica tremendament la Comunitat Valenciana. Perquè no és cert que açò siga aixina. Si vosté recorre el territori valencià vorà que no és cert que açò siga aixina. Tenim el territori que té més superfície protegida de tota Espanya. Tenim un territori amb una superfície forestal increïble, amb una superfície agrícola increïble. I sols la superfície que està destinada a actuacions urbanes, urbanístiques, la superfície actual, és menys del 5% en l'any 2000, i no ha augmentat de forma considerable.

Vosté preguntava: sí o no a allò de Luxemburg? No, no. No és deveres. Entere's bé. No, no és deveres. Hi ha una tramitació, però no és deveres que estiga en eixe procés que vosté diu, de ninguna manera.

I estem treballant per a fer les coses de forma rigorosa. I estem intentant pactar i anem a pactar, sense cap dubte, els grans grups polítics per a fer una llei urbanística, i voldríem que vostés s'uniren a açò, que fóra ben rebuda per tots, que mos donarà garantia jurídica i legal davant tot el món i per tot el temps, i que a més aconseguira que no anàrem a Europa tirant-mos els trastos uns a altres, que anàrem de la mà. Vostés van allí i tenen mala consciència de fer el que estan fent.

Moltes gràcies.

(Aplaudiments)

El senyor vicepresident primer:

Moltes gràcies, senyor conseller.

Proposició no de llei, de tramitació especial d'urgència, sobre la persecució i suspensió de les accions de les organitzacions d'ultradreta i neonazis, presentada pel Grup Parlamentari Esquerra Unida-Bloc-Verds-IR: Compromís (RE número 15. 018, BOC número 61)

El senyor vicepresident primer:

Senyories, continuem amb el desenrotllament de l'ordre del dia: presa en consideració de la Proposició no de llei de tramitació especial d'urgència sobre la persecució i suspensió de les accions de les organitzacions d'ultradreta i neonazi, presentada pel Grup Parlamentari d'Esquerra Unida-Bloc-Verds-Esquerra Republicana: Compromís.

Per a la presentació i defensa, tindrà la paraula la il·lustre diputada Glòria Marcos.

Senyora diputada, si vosté és tan amable, que estic segur que sí, esperem que hi haja un moment de silenci perquè tots la puguem escoltar amb l'atenció que vosté se mereix.

Senyories, pregue silenci, ocupen els seus escons i qui vullga fer algun comentari que s'abstinga d'ell a l'hemicicle si la presidència no li dóna la paraula.

La senyora Glòria Marcos té la paraula.

La senyora Marcos Martí:

Gràcies, senyor president.

Ja veig que hi ha moltes senyories que estan molt més preocupades d'eixir a l'estela del president de La Generalitat, no sé si tindrà a veure en el pròxim congrés, però és evident que anem a tractar una qüestió que ens sembla del màxim interés, perquè estem parlant de la qüestió zero d'un estat democràtic, que són les llibertats, estem parlant de la qüestió zero d'un estat democràtic, que és la lluita a favor de la tolerància i en contra dels crims d'odi. Per tant, jo crec que és un tema del màxim interés, no sé si prioritari per al govern, segurament no, perquè no queda ningú dels membres de la bancada blava, però és evident que és. , perdó, està el senyor Castellano, però excepte el senyor Castellano no queda ningú, segurament al president de La Generalitat i a la resta dels consellers no els preocupa aquesta qüestió que, jo torne a dir, és del màxim interés per a la vida democràtica d'un poble.

Hem presentat una proposició no de llei en dos qüestions: una qüestió genèrica, que ha de vore amb l'interés que en estos moments existeix a la societat de l'estat espanyol i a la societat valenciana per perseguir totes aquelles bandes, grups d'extrema dreta, feixistes, nazis, que estan posant en risc la vida i fins i tot algunes instal·lacions d'organitzacions, partits polítics, etcètera.

I una altra qüestió que ha de vore amb la memòria, amb la memòria d'un jove que el dia 11 d'abril va ser assassinat fa 15 anys en Montanejos per defensar l'esquerra, per defensar el seu país, per defensar les seues idees. Per tant, sembla del màxim interés, en primer lloc que les seues senyories coneguen l'informe Raxen del moviment contra la intolerància, que en la seua edició especial de 2008 realitza un exhaustiu seguiment de crims originats per la intolerància racional, xenòfoba, neonazi i homòfoba que s'han comés en l'estat espanyol en el període 1991-2007.

Creem que tant el govern del País Valencià com en este cas el govern de l'estat han de fer totes les actuacions possibles perquè estan obligats a eradicar aquesta violència i sobretot donar recolzament a les víctimes.

Aquesta encara és una assignatura pendent de la democràcia en el nostre país. Per als violents, els racistes i els neonazis, simplement la gent que ataquen són vides sense valor, i en la seua criminal eugenèsia social l'odi a la condició de ser immigrants, indigents, negre, homosexual, roig,

, prostituta o senzillament per ser un jove que es mira quan se va creuar en el seu camí i no els va semblar bé.

Aquest estigma és suficient en alguns casos per acabar amb vides de joves, amb vides de persones. Des de l'oficina de solidaritat amb les víctimes s'ha orientat aquest i observat centenars de casos de violència protagonitzada per aquests grups i, fins i tot el moviment contra la intolerància, s'ha presentat com acusació popular en nombrosos judicis.

Els crims mortals i els atacs violents són una mostra de la crueltat d'això que se denomina en aquests moments els grups d'odi. De fet, el Ministeri de l'Interior té localitzats més de 251 neonazis amb més de 4. 300 activistes. I les organitzacions de LGTB estan denunciant que en l'últim any s'han quadruplicat els atacs als homosexuals i als transsexuals en l'estat espanyol i també en el País Valencià.

Açò seria una part, la primera part de la proposta, que és instar el govern i la delegació del govern a fer tot allò que estiga de la seua mà per eradicar al País Valencià aquestes conductes.

Però hi ha una segona part, que és que el proper 11 d'abril es va complir el 15 aniversari de l'assassinat del jove antifeixista de Burjassot, Guillem Agulló i Salvador, i que ha marcat la lluita recent contra el feixisme al País Valencià. Cal doncs recordar la seua memòria, igual que la seua lluita, perquè necessitem fer vius aquesta lluita que en el seu moment va fer Guillem Agulló.

Malauradament, la bogeria nazi i feixista també continua, així com la impunitat dels agressors, com ho demostren els darrers episodis de violència arreu del nostre país. L'autor material de la mort de Guillem, Pedro Cuevas Silvestre, continua militant activament als moviments neonazis i està a l'espera de judici pel cas Panzer, que és la més gran intervenció contra l'extrema dreta a l'estat espanyol.

De fet, el jutge del cas Agulló no va considerar cap motiu polític a l'assassinat de Guillem, i per tant Cuevas, el seu assassí, tant sols va complir quatre dels setze anys a què fou condemnat.

Diversos actes al llarg d'aquestos dies s'han realitzat commemorant l'aniversari. I volem nosaltres des d'ací retre-li un homenatge a Agulló i instem el govern de La Generalitat que es cree un premi específic contra la intolerància al si del nostre país que honore la figura de Guillem Agulló.

Crec que la millor manera per acabar aquesta informació és posar-li veu, posar-li veu a un article de Vicent Partal, que jo crec que resumix perfectament bé allò que tots els demòcrates d'aquest país volem dir quan estem presentant i quan estem donant recolzament a aquesta proposta.

Demà dissabte farà 15 anys de l'assassinat de Guillem i milers de persones el recordarem i l'honorarem, però cal que ho fem conscients que la violència neonazi creix, especialment a València, gràcies a la impunitat amb la qual actuen, que els jutges i la policia es deixen fer. I que per això mateix la millor manera de recordar-lo és denunciar aquesta impunitat, exigir un canvi immediat i combatre sense treva la ideologia que sustenten els nazis d'avui.

Dissortadament ens hi hem acostumat. La presència de l'extrema dreta als nostres carrers no mou grans debat, tret que en facen una de grossa; quan maten Isanta, per exemple, quan apunyalen immigrants o quan agredixen a cops una xicota en el metro. Ara la seua presència marginal i minúscula, però visible, es palpa al barri de Barona, on varen passar els últims apallissaments d'indigents, per a on passegen joves neonazis embrutits per la seua pròpia misèria intel·lectual.

Avui els nazis no són un recurs de film amb grans pressupostos o un apunt en un llibre d'història; són un perill amb el qual convivim i que no posem el fre que caldria. Han posat bombes a la seu d'Esquerra Republicana de València, a les seus del Bloc Nacionalista Valencià, a la seu de la Comissió Espanyola d'Ajuda al Refugiat; més d'una vegada. Han atacat joves d'Esquerra Unida del País Valencià, exposicions a la universitat; i no hi ha hagut cap detenció ni acusació. Han pintat creus gammades i insults en centenars de locals públics de tota mena; i ningú els ha fet pagar l'odi i la violència. Han atupat militants de qualsevol opció progressista o nacionalista, han marcat la cara a joves de Castelló amb una navalla, han agredit homosexuals i immigrants a València; i per més que u sap qui són, i que són ben coneguts, han passat, a tot estirar, una horeta a comissaria. Han interromput a crits i a cops la presentació de llibres, han insultat i tirat objectes de tota mena en actes sense que actuaren les forces i els cossos de seguretat.

Els nazis no són un fet puntual i aïllat, ja no. Els nazis són una amenaça real, i n'hem de prendre consciència. És veritat que no tenen pràcticament vots, és cert; però també ho és que es mouen amb una impunitat que fa feredat i que no té parangó amb cap altra ideologia. És cert que no hi ha lleis dures contra ells, que la policia els mira amb desinterés o desgana. , i els deixa fer; si no amb simpatia i camaraderia, de fet, els deixa fer. I és cert que els jutges no els apliquen la duresa que apliquen a qualsevol que creme una bandera espanyola o ataque en públic la monarquia.

Quan la policia diu en públic que no acaba de saber si una bomba posada a plena llum del dia contra un centre d'acollida a immigrants a l'Olivereta de València és un atemptat, és quan apareix en tota la magnitud el problema que tenim. Quan l'assassí de Guillem passa a la presó menys de quatre anys dels setze als quals fou condemnat, i es pot presentar a les eleccions, el detenen de nou amb possessió d'armes i propaganda racista, i malgrat tot això camina lliure pel carrer, és quan apareix en tota la seua magnitud el problema que tenim. Quan el Govern d'Espanya diu oficialment, i malgrat tota la documentació acumulada, que les agressions contra els nacionalistes valencians del 25 d'abril de l'any passat no són obra de l'extrema dreta, sinó de l'entorn del nacionalisme valencià, és quan apareix en tota la magnitud el problema que tenim. Quan l'informe Raxen -Xarxa Europea d'Informació sobre el Racisme i la Xenofòbia- documenta més de 600 agressions i el delegat del govern diu que no té constància ni de 10, és quan realment apareix la magnitud del problema. Quan l'Agència de Drets Fonamentals de la Unió Europea o Amnistia Internacional denuncien que l'estat espanyol és u dels cinc únics estats europeus que no publica dades sobre agressions racistes o processos judicials relacionats, és quan apareix en tota la seua magnitud el problema que tenim. Quan les autoritats reaccionen a vídeos d'agressions brutals dipositats a Youtube, com l'últim del barri de Barona, assegurant que no poden confirmar l'existència d'aquestos vídeos, que són a l'abast de qualsevol internauta, és quan apareix en tota la seua magnitud el problema que tenim. Quan alguns nazis canten als camps de futbol burlant-se de Guillem, d'Isanta o de Carles, assassinat fa poc a Madrid, i les directives no fan res per a impedir-ho, és quan apareix en tota la magnitud el problema que tenim.

Des de fa més de 15 anys, familiars, Guillem, Carmen. , els amics. Els amics de Guillem Agulló portem una batalla contra l'oblit; però la seua batalla i la nostra és, sobretot, la batalla contra la impunitat. Per tant, hem d'insistir, ara més que mai, remarcant que entre nosaltres, en la societat valenciana, hi han nazis violents, que l'estat no fa allò que caldria. Però a més de reclamar això, hem de continuar donant suport a la família de Guillem, a la seua memòria, i hem de treballar cada dia, sense treva, contra el racisme, la xenofòbia, l'anticatalanisme, l'homofòbia, l'odi a la diferència. ; en suma, tot allò que és el llenguatge i l'aliment dels cadells del nazisme.

I per a ells no podem, des del somriure, però per a d'ells, no podem apostar per l'oblit. Per tant cal que les administracions, tant l'administració valenciana com l'administració de l'estat, lluiten per a fer front a eixe ou de la serp que nia al si de la nostra societat i que, sobretot, tingam un acte de compromís i de responsabilitat en defensa de les llibertats, que és que el govern valencià es comprometa a fer un premi en la memòria de Guillem Agulló. Un premi que no condicionem, un premi que plantegem perquè creguem que és el govern el que hauria de tindre la iniciativa perquè aquest premi, sobretot, es donarà als joves, a les entitats que més han lluitat al País Valencià en contra del nazisme, en contra de la intolerància, i, per tant, a favor de les llibertats.

Creguem, i estem convençuts, que n'hi han en estos moments centenars de pobles al País Valencià que estan reivindicant aquesta figura, la figura de Guillem Agulló; no sols mitjançant els plens als ajuntaments, sinó també associacions cíviques que volen recordar aquest jove, que com, en el seu moment, també Miquel Grau a Alacant, varen morir a mans de gent que estaven en contra de la democràcia, en contra d'un sistema de llibertats i, sobretot, en contra d'acceptar que la pluralitat i la diversitat és just el que garantix un nivell democràtic en la societat, que és totalment oposat a allò que és la intolerància i allò que significa el voler governar des del ¡totalitarisme! sense tindre en compte la gent que ha defensat, que continua i continuarem defensant, les llibertats.

Gràcies.

El senyor vicepresident primer:

Moltes gràcies. Il·lustre diputada Gloria Marcos, moltes gràcies.

N'hi ha una esmena del Grup Popular. Té la paraula la il·lustre diputada Herminia Palomar.

La senyora Palomar Pérez:

Vista la proposición no de ley presentada por el Grupo Parlamentario Compromís, el Grupo Parlamentario Popular comparte con ustedes los fines que persigue. Es por lo que hemos presentado esta enmienda, que nos gustaría que prosperase, con la firme condena a les acciones violentas de organizaciones de ultraderecha y nazis.

Señorías, en nuestra enmienda solicitamos, y leo textualmente, «Les Corts manifiestan su voluntad de que el Gobierno de España adopte las medidas necesarias para que no vuelvan a producirse acciones violentas de organizaciones extremistas neonazis en la Comunidad Valenciana. » Estas medidas pasan, necesariamente, por dotar de medios humanos y materiales las unidades de policía destinadas a la lucha contra estas organizaciones.

(Aplaudiments)

El senyor vicepresident primer:

Per a l'acceptació d'esmena, en nom del grup del Compromís té la paraula la il·lustre diputada senyora Marcos.

La senyora Marcos Martí:

Moltes gràcies, senyor president.

Senyora diputada, no puc acceptar-li la seua esmena, vosté ho sap, entre altres coses perquè no és cert el que vosté ha dit en esta tribuna, no és cert que compartixca les finalitats que perseguim a l'hora de presentar la proposició no de llei, perquè jo he explicat des de l'inici que teníem dos finalitats: una, que era que el govern mitjançant la delegació del govern al País Valencià faça tot el que estiga en la seua mà per a acabar amb les conductes de les bandes nazis, les conductes violentes; i, segon, que el govern valencià instituïxca un premi de record obligat a una persona que va ser assassinada, que, a més, el seu assassí va lliure pel carrer i que fóra el govern valencià el que fera eixa premi.

Jo puc acceptar que també en faça un el govern de l'estat, faltaria més, però el que no pot ser és que vostés defugen que són el govern del País Valencià. ¿«Que inventen ellos»? , ¿que facen ells? No, senyora diputada. Ahir ja vàrem tindre un ple que, al final, no sabem si són

. No, no, no és això. Cada u en la seua responsabilitat, i el mateix que el govern de l'estat té la responsabilitat d'impulsar mitjançant. , a més, clarament, la delegació del govern, que té competències per a fer-ho en el País Valencià, el mateix que, evidentment, les Corts poden instar el govern de l'estat que faça un premi contra la intolerància, faltaria més, però. , ¿i vostés ací què? , ¿eixint-se'n

? No, home, no, que governen, ¡que governen! I també des del govern se'ls fan senyals als grups neonazis del País Valencià, i jo no voldria acusar-los d'estar en la frontissa de la intolerància, però vostés ho posen de relleu, ho fan palés, quan puges a aquesta trona a dir el que vosté ha dit, i és: «Compartim els fins, però allò que mos pertoca, no ho volem fer». ¿Ah, no?

La proposta té dos punts, un que podem compartir i un altre que, efectivament, no podem deixar que vostés defugen el camp. És que no té sentit.

Estem diguent que fa quinze anys varen assassinar un jove. En fa vint-i-un, un altre en Alacant, mentre se preparava la diada del País Valencià. Vosté diuen, «no, eixe premi, no el podem fer». Mire vosté, ací tenen premis com el de Mariano Martínez, que dóna la Conselleria de Ciutadania per als joves que fan coses a l'exterior. Bé, jo no el qüestione, però és evident que vosté me dirà a mi quina gent sap del País Valencià qui era Mariano Martínez. Segurament el senyor Blasco tindrà el currículum, mos ho explicarà, però el que és evident és que Guillem Agulló sí que hi han centenars, milers de valencians i valencianes que saben que va ser un jove que es va distingir per la seua lluita a favor del país i en contra de la intolerància.

Per tant, senyora diputada, vosté el que vol és donar-li la volta a la meua proposta, amb bones paraules, però no per a complir la finalitat per a la qual es va presentar, i és que el govern valencià arreplegue la seua responsabilitat i ajude a recordar a totes aquelles persones que s'han vinculat a la lluita contra el feixisme en el País Valencià. ¿O és que pensen vostés que els grups ultres a vostés no els van a perseguir mai i als seus fills tampoc, que a soles atacaran els rojos, els

, els immigrants, els negres i els homosexuals i els transsexuals? ¿Què passa, que pensen que a vostés no els té d'esguitar eixa sang? I és per això, perquè no volen recordar una persona que, com Guillem Agulló, se va vincular a una lluita concreta a favor del país i de les llibertats.

Mire, senyora diputada, jo crec que és un error, que vostés han presentat ací una proposició, una esmena a la totalitat a la proposició, jo ahir vaig intentar que ho reconsideraren tenint en compte el contingut de la seua proposta, afegir això del premi Guillem Agulló per al País Valencià, i vostés no han volgut, i això significa, senyora diputada, que estan vostés a l'altra banda de la frontissa, estan vostés a l'altra banda i no volen que ningú en aquest país recorde, tinga memòria i vullga continuar lluitant, com dia adés, des del somriure i des del compromís per reivindicar constantment la memòria, constantment les llibertats.

I, per tant,

perdone, no li puc acceptar la proposició i, això sí, vull que quede palés que nosaltres continuarem, continuarem sense perdre la il·lusió, sense oblidar i sense retrocedir, perquè hi ha una assignatura pendent, que si no la fan vostés, algun ajuntament la farà i serà curiós que tinga d'esmenar-li la plana alguna ajuntament fent el premi Guillem Agulló perquè vostés no volen tindre eixe compromís amb la defensa de la llibertat, i això els situa malament.

Vosté pot escriure, pot dir, pot vindre ací i intentar convéncer, però, senyora diputada, la seua argumentació. , ni el text és acceptable. No podem acceptar, perquè seria acceptar la lògica del seu president, que ací, al País Valencià, no es pot fer cap actuació, sinó té de fer-se a l'estat, quan no els convé donar la cara, i això, realment, senyora diputada, jo crec que un acte de covardia, un acte de fugir de les responsabilitats del govern, que no podem fer en aquestos moments, perquè el compromís amb la llibertat té de partir i té de fer-se des de la societat civil i, sobretot, en totes les institucions.

Jo crec que li deguem a Guillem, a Carmen, als amics i, sobretot, a tota la societat valenciana compromesa en la defensa de les llibertats, que el govern valencià es mulle. I enfront d'altres premis que, com dia, no tenen ni contingut ni coneixement ni se sap massa bé per què, en este cas vostés hagueren fet un acte de valentia. El que passa és que pensen que segurament encara estan pillats per aquella dona que en aquell moment mitjançant el diari

, ¿se'n recorda? , aquella que va retre-li

a Milans del Bosch el 23 de febrer, va criminalitzar en el seu diari la figura de Guillem Agulló.

Jo no sé si vostés són conservadors, liberals, del partit conservador, del reformista. , però el que sí que estan fent palés ací és que no tenen cap voluntat d'estar al costat dels demòcrates que lluiten per la llibertat, que encara estan massa pillats «por los cadáveres del armario», señora diputada, per això és per l'única cosa que ací avui no s'atrevixen a dir que la Generalitat valenciana farà un premi a favor de la tolerància amb el nom de Guillem Agulló.

El senyor vicepresident primer:

Moltes gràcies, senyora Marcos.

Per a rèpliques, pel Partit Popular, la il·lustre diputada senyora Palomar.

La senyora Palomar Pérez:

(aplaudiments)

(Aplaudiments)

El senyor vicepresident primer:

Moltes gràcies.

Senyora Marcos. . Té la paraula la senyora Marcos.

La senyora Marcos Martí:

Gràcies.

Senyora diputada, açò no és un problema de bones paraules, és un problema de compromís, perquè les bones paraules, com vosté vorà, vosté puja a la trona, diu, escriu una cosa que no té res a vore amb el que vosté diu, entre altres coses, perquè si vostés hagueren volgut un acord, l'acord s'haguera pogut fer, només amb una condició, i és que no es pot desvirtuar mitjançant una esmena el proposició de l'esmena original, i el propòsit de l'esmena original, li he dit, senyora diputada, que era doble: per una banda, situar a cada u davant de les seues responsabilitats, una, la responsabilitat del govern central enfront d'aquelles coses que impliquen l'actuació a més, en el nostre país, del delegat del govern, i, una altra, que és la responsabilitat del govern valencià de trencar amarres amb el passat, amb eixos fantasmes que tenen en el calaix i en l'armari i, precisament per això, coresponsabilitzar-se amb la creació d'un premi. ¿Quants premis n'hi han en el País Valencià, senyora diputada? Aixina, i alguns sense contingut i sense substància.

Nosaltres estem demanant que se'n faça un, després dels quinze anys des que es va produir un assassinat a un jove que només defensava la llibertat i el seu país, i a canvi d'això vosté diu que no, que això no és possible, i com vosté no me dóna cap raó política per a dir que això no és possible, jo tinc d'entendre l'única cosa possible, i és que vostés no volen, que estan pillats, que estan pillats per les seues rodalies, que estan pillats per eixa voluntat de fer un partit que vaja des de la dreta més extrema fins al centre reformista, i, per tant, senyora diputada, és per això pel que vostés no volen donar este premi. Perquè, si no, no tindria sentit.

No hi ha cap argument polític que impedisca que el govern valencià faça un premi a favor de la tolerància amb el nom de Guillem Agulló. Cap problema, senyora diputada, cap! Excepte que hi hasca una raó política inexplicable per a vostés, i és que no volen, que estan en la frontissa de la intolerància, que estan en la frontissa del totalitarisme i, per això, no tenen vostés la capacitat política de, en estos moments, fer un premi a favor de la tolerància i un premi que porte el nom de Guillem Agulló.

I no val que vosté diga que ho faça govern central, que també, que ho faça. Però la seua responsabilitat, on està? I, per tant, senyora diputada, jo no puc acceptar ni les seues paraules ni la seua esmena.

Gràcies.

El senyor vicepresident primer:

Moltes gràcies.

L'esmena que presenta el Grup Socialista. tindrà la paraula la il·lustre diputada Mercedes Sanchordi.

La senyora Sanchordi García:

Moltes gràcies, senyor president.

Senyories.

Senyora Marcos.

Vaig, ara, a defensar l'esmena i la posició del Grup Parlamentari Socialista sobre la proposició no de llei que ha presentat la senyora Marcos. Proposició no de llei que té dos parts unides però al mateix temps diferenciades. Una part més concreta que se referix a la figura de Guillem Agulló i una altra part general que el que fa és incidir en la necessitat de l'avanç en la lluita contra la xacra social que suposa. que són les accions violentes o d'incitació a la violència d'organitzacions d'ultradreta i neonazis.

En eixe sentit, assenyalar, respecte a l'apartat concret a la figura de Guillem Agulló de la senyora Marcos per a la seua proposició, com en la seua intervenció ha parlat ja de la figura de Guillem i dels fets que van tindre lloc, ara fa 15 anys, en un poble de la província de Castelló, en Montanejos. Ha parlat també de l'evolució, de les conseqüències d'eixos fets. I assenyalar que respecte al tema particular del premi, des del Grup Socialista ens pareix correctíssima la iniciativa que presenta el Grup Compromís, perquè sense ningun tipus de dubte entenem que la figura de Guillem Agulló té la suficient importància, la suficient entitat i la suficient simbologia com per a donar nom a un premi on s'avaluen, on se reconeguen actuacions encaminades a fomentar la tolerància entre les persones. I correctíssim també mos pareix que este premi se cree en i per la Comunitat Valenciana, concretament, per la Generalitat valenciana, de la mateixa manera que, com ha comentat també la senyora Marcos, La Generalitat atorga molts premis sense nom i amb nom, pot ser amb el nom de Mariano Martínez, pot ser el nom de Julio González, pot ser el nom d'Isabel Ferrer, i per què no? un nou amb el nom de Guillem Agulló.

(Aplaudiments)

Des del Partit Socialista condemnem totes i cada una de les agressions, de les accions violentes i de les accions que inciten a la violència que estiguen basades i fonamentades en la intolerància, en la discriminació i en la xenofòbia, i això me porta a la segona part, la part d'àmbit general de la proposició no de llei de la senyora Marcos: la lluita contra estes accions. Destacar que el Partit Socialista en este tema en general hem presentat una esmena que, a més, en cap moment altera, desvirtua o modifica ni el sentit ni l'esperit de la proposició no de llei original, més bé, al contrari, entenem que se tracta de dotar de la màxima celeritat i seguretat, tant pràctica com jurídica, la proposició per tal d'aconseguir el seu propòsit de la millor manera possible. I respecte açò, respecte a eixe propòsit d'avançar en la lluita contra esta xacra social, entenem des del Grup Socialista que és essencial introduir una sèrie de reflexions.

Senyories, ni la Comunitat Valenciana ni Espanya som una illa enmig del desert respecte a este tema -alguna cosa ha comentat també respecte això la senyora Marcos- i, per això, volem introduir una reflexió, entenem que necessària des de l'àmbit més ampli però també més proper, Europa fins l'estat espanyol i la Comunitat Valenciana.

Senyories, vull començar parlant d'un país concret, un país concret que és Suïssa, que malauradament sap prou del ressorgiment de l'extrema dreta. En l'any 2003 el Consell Federal suís va encarregar un projecte d'investigació científica que ha acabat ara, fa poc, en el 2008 en la publicació d'un informe. Un informe que s'anomena «Educació i extremismes de dreta. Anàlisi del desenvolupament d'actituds i comportaments racistes en la biografia dels joves. » Este informe conclou que estos joves extremistes no són víctimes només -i remarque allò de «només»- de la modernització o dels processos de transformació econòmics i socials, sinó que han segut influïts en el desenvolupament dels seus comportaments pel seu entorn més pròxim. Estem parlant de les seues llars, de la violència domèstica, de l'educació i dels conflictes, en definitiva, més pròxims. Este informe del govern suís el que pretén és conéixer a fons el problema per a prendre mesures apropiades per a frenar l'emergència dels grups radicals d'extrema dreta, degut a l'augment des de finals dels anys noranta del nombre d'actes violents i de delictes imputables a l'extrema dreta d'eixe país.

Però este problema no se reduïx, per descomptat, a Suïssa. En els últims anys, l'extrema dreta ha anat cobrant cada vegada major importància en la majoria dels països europeus. En una dècada, senyories, la proporció de l'electorat del països de la Unió Europea que voten a partits populistes o vinculats a l'extrema dreta ha passat d'un 3,8% a un 10%. Els ultranacionalistes, encara que d'orígens, característiques i àrees d'influències diverses segons el país, coincidixen en una sèrie d'elements com la xenofòbia i la immigració.

En qualsevol cas, senyories, siga social o siga familiar l'origen o el motiu, el problema és preocupant, tal com advertixen altres estudis recents que informen i que alerten també del desenvolupament, tant obert com encobert, d'organitzacions i grups neonazis per tota Europa, des dels països nòrdics fins a Itàlia i Espanya. Respecte a Espanya, destacar que comptem en estos moments amb un conjunt d'instruments per a combatre la violència associada a la intolerància, a la xenofòbia i al racisme; instruments que van des de mesures generals educatives, de conscienciació social per a prevenir este tipus d'actes fins a, per descomptat, l'aplicació pura i dura de les lleis. Tenim un marc jurídic correcte i, per descomptat, l'actuació de les forces i cossos de seguretat de l'estat.

De moment, a Espanya la lluita democràtica ha guanyat un important espai en el Codi penal, que se suma a l'espai ja establert en la Constitució espanyola, però encara fa falta que cada un de mosatros ocupem el nostre lloc per a evitar dur més clients a la violència i a la intolerància; sent, en eixe sentit, la prevenció a través de l'educació, de la convivència cívica i solidària, conjuntament amb polítiques integradores i socialitzadores les que facen gran part del treball per a que tots pugam ser part de la solució i no part del problema.

En eixe sentit, -i ja per a finalitzar- el Grup Parlamentari Socialista diu «sí» al treball compartit, tant de la societat civil com de la societat política, de tots, administració central, administració autonòmica i administracions locals. Diem «sí» a la creació d'un premi a les actuacions a favor de la tolerància amb el nom de Guillem Agulló, i entenem que eixos dos «sí» poden ser perfectament assumibles per tots i cada un dels grups que tenen representació en esta cambra. Diem «sí» o esperem «sí», també, a l'acceptació de la nostra esmena i, sobretot, volem dir «sí» a la voluntat real d'avançar tots conjuntament, en estos moments, a través, ¡tant de bo! , de l'aprovació unànime d'esta proposició no de llei.

Moltes gràcies.

(Aplaudiments)

El senyor vicepresident primer:

Moltes gràcies, senyora diputada.

Pel Grup Compromís, la il·lustre diputada senyora Marcos.

La senyora Marcos Martí:

Des d'ací mateixa, senyor president.

El senyor vicepresident primer:

Moltes gràcies, senyora Marcos.

La senyora Marcos Martí:

. per allò d'economitzar al màxim el temps de la cambra.

En primer lloc, per a manifestar que, efectivament, crec que la seua esmena millora tècnicament el primer punt de la proposició no de llei. Que cal moltes coses per fer. Que, per exemple, caldrà plantejar al govern de l'estat la necessitat de generar una fiscalia especial per a tractar aquestes qüestions i, sobretot, una llei d'igualtat de tractament contra la discriminació i un pla integral contra violència d'aquestos grups nazis i contra la intolerància a l'estat espanyol.

Dit això, nosaltres acceptem la seua esmena de la proposició no llei. Per tant, esperem que tot el món se sume a aquesta proposició no de llei.

El senyor vicepresident primer:

Gràcies, senyora Marcos.

Moltes gràcies, senyor Ros.

Cierren las puertas, por favor. Tanquen les portes, per favor.

Senyories, votació ordinària de la proposició a l'addició de l'esmena acceptada. Senyories, comença la votació. No, 42. Sí, 39. Nuls, 1. Queda, per tant, rebutjada.

Moció subsegüent a la interpel·lació al conseller d'Educació sobre política general de la conselleria en relació amb l'aplicació de l'assignatura Educació per a la Ciutadania, presentada pel Grup Parlamentari Socialista (RE número 15. 253, BOC número 62)

El senyor vicepresident primer:

Passem al punt 5 de l'ordre del dia: moció subsegüent a la interpel·lació al conseller d'Educació sobre política general de la conselleria amb relació a l'aplicació de l'assignatura d'Educació per a la Ciutadania, presentada pel Grup Parlamentari Socialista.

Per la presentació i defensa, pel Grup Socialista, Adolf Sanmartín té la paraula.

Quan vullga, senyor diputat.

El senyor Sanmartín Besalduch:

Moltes gràcies, president.

Senyories.

Ens trobem avui aquí per a presentar la moció subsegüent a la interpel·lació que vàrem debatre fa justet dues setmanes en aquest hemicicle, relatiu a l'assignatura d'Educació per a la Ciutadania.

Evidentment, el que no vaig a fer aquí és repetir de nou els arguments que ja vam exposar. Però sí, per fer un breu resum, dir quins eren els aspectes essencials del nostre argumentari com a formació política. Resumint molt. Evidentment estàvem en contra de la utilització de l'anglés perquè l'objectiu de la conselleria i del conseller no és ni aprendre més l'anglés ni aprendre en anglés sinó utilitzar aquesta llengua per a fer inintel·ligible o incomprensible part dels continguts d'aquesta assignatura, és a dir una simple excusa.

En segon lloc, recordaré també que no estàvem d'acord amb el tractament educatiu que es vol donar als objectors de consciència respecte a l'assignatura. I no estàvem d'acord perquè no ho pot comparar amb la matèria de religió ja que mentre que en religió es pot optar a fer l'assignatura de religió i qui no vulga fer-la no fa res més, simplement té un seguiment, seguiment des d'un punt de vista educatiu, en el cas concret d'aquesta assignatura ens trobem amb una atenció educativa que no té cap tipus de sentit. I jo li recorde, senyor conseller, que almenys portem ja quasi 2. 500 objectors aquí, a la Comunitat Valenciana, registrats per la mateixa conselleria.

I acabo el resum dient que no estàvem d'acord tampoc amb aquesta opció, que vosté ha inventat allò d'opció A i opció B, per una raó molt simple, una raó molt senzilla, ja que significa l'incompliment dels decrets curriculars de continguts mínims d'aquesta assignatura.

En definitiva, per a resumir, no estem d'acord que tot valga, conseller; no estem d'acord que la fi justifique els mitjans. No pot ser, no pot ser que vosté s'haja encarregat de forma premeditada de desacreditar una assignatura que no té res d'especial, s'ha està cursant en la major part dels països d'Europa, primer, amenaçant que si el Partit Popular guanyava les eleccions a nivell nacional no s'impartiria, després amenaçant-nos que s'impartiria en anglés i, darrerament, amenaçant-nos amb les dues opcions.

Tot i així, però, esta és la part nova ja d'avui. Hi ha hagut un canvi significatiu respecte a dues setmanes aquí. I és que les propostes que jo li havia agarrat amb pinzell, a través de les declaracions als mitjans de comunicació, ara ja són per escrit, ja que vosté va repartir als sindicats en la corresponent mesa un esborrany d'ordre amb un articulat i amb uns objectius concrets, és a dir, què faran vostés per a impartir, a partir del proper curs, en Ensenyament Secundari Obligatori, Educació per a la Ciutadania, amb la qual cosa estem esperant no solament per a recórrer-ho, que evident aquest grup parlamentari i aquesta formació política recorrerà aquesta ordre, sinó també perquè vaja pensant les conseqüències que des d'un punt de vista educatiu se li pot representar amb la comunitat escolar.

Mire, vosté va repartir un esborrany d'ordre, que va dir que no la modificaria, en la qual l'article u, que és l'objecte de l'ordre diu, ni més ni menys que l'objecte de l'ordre és organitzar pedagògicament l'assignatura, quan vosté sap perfectament que les competències que la LOE dóna als centres és sobretot l'autonomia pedagògica, és a dir, com organitzem i com impartim l'assignatura. Vosté no té cap competència per a organitzar pedagògicament esta assignatura, perquè la tenen els mateixos centres. I, el més fort, aquesta és la competència que invoca la Generalitat valenciana per a dir que impartix una assignatura que, a banda de ser il·legal, no complix en cap o en part els continguts mínims del reial decret.

Tant és així que jo pense que vosté, senyor conseller, acostumat, li recordaré un fet, perquè és un paral·lelisme, acostumat en l'assetjament, en l'assalt, en allò que no coincideix -recordeu l'Acadèmia Valenciana de la Llengua-, el mateix que va fer en aquest assalt, aquest assetjament, ho fa igual en una assignatura que l'única cosa que vol és que es practique a l'escola tota una sèrie de drets, tota una sèrie de deures democràtics de participació, de solidaritat, que no haurien de deixar insignificant a ningú i menys a vosté, que és el responsable d'educació.

Però, en segon lloc, i el més greu de tot, l'article dos de l'ordre, per a intentar justificar la discriminació que suposa una opció A, en la qual s'impartix el temari convencional, respecte a una opció B, que és il·legal, en la qual l'única cosa que se fa és fer tres treballats al llarg del curs, per a justificar aquestes dos opcions pedagògiques ens remet a l'atenció a la diversitat, faltaria menys! , a l'atenció a la diversitat.

Jo li recorde, conseller, que el darrer reial decret que va aparéixer a nivell d'estat sobre atenció a la diversitat diu textualment -ho portava apuntat aquí- que correspon a les comunitats autònomes desenvolupar el contingut de les mesures d'atenció a la diversitat, desenvolupar el contingut de les mesures que aporta el reial decret. Però mai, que és el que vosté fa, incloure altres mesures que no li permet la llei, sobretot en una assignatura que en frau de llei intenta, intenta, dur a terme una matèria de forma diferent al que estableix legalment.

Però el més fort de tot és què pot entendre vosté per atenció a la diversitat per a justificar-ho. Vosté sap el que és atenció a la diversitat? Ho diu el nom: és atenció a aquells alumnes diversos que per les carències que siguen han de rebre un tractament específic perquè puguen convergir. Miren si és senzill això!

Resulta que per a vosté l'atenció a la diversitat és atendre la diversitat ideològica i moral dels pares. Esta, per a vosté, és l'atenció a la diversitat. En lloc de perseguir vosté la convergència, la integració d'alumnes diversos que coincidixen en una mateixa aula, el que vosté fa és discriminar totalment aquests alumnes en dues opcions. De fet, vosté està discriminant una part dels alumnes que al donar l'opció B no impartixen el mateix temari que la resta dels alumnes que fan l'opció A.

Però, a més a més, adone's, a part d'atemptar contra els drets dels alumnes, vosté perjudica el que és la unitat del mateix sistema educatiu. I vaja amb compte amb les conseqüència, conseller, dos conseqüències. Una, des d'un punt de vista acadèmic, però l'altra econòmic per al mateix Consell i La Generalitat. Conseqüències acadèmiques que esta assignatura o s'impartix o no s'impartix. I el qui no la impartix no té el títol de graduat en Ensenyament Secundari Obligatori. Però encara més, des d'un punt de vista econòmic: els pares li poden demanar, després que es produïsca la corresponent sentència, danys i perjudicis a vosté, a la mateixa conselleria i al mateix Consell per haver oferit una assignatura que era il·legal, tremendament il·legal, i no perquè ho diga jo sinó perquè no complix ni els criteris d'avaluació, com després parlarem, ni els continguts mínims establerts per reial decret.

Ara bé, o s'arriba ja, i jo diria a la

, a l'empastre i al desgavell en els criteris d'avaluació individualitzats que l'article 2. 3 de l'ordre es reflectix. Qui és vosté per a establir criteris d'avaluació individualitzats? Si vosté mateixa va fer una ordre en la qual dia que per a establir un criteri d'avaluació, d'examen individualitzat a un alumne s'ha de dur a terme una adaptació curricular! I l'adaptació curricular no la du vosté com a conseller, ni per ordre. Qui la fa? El gabinet psicopedagògic lògic del centre amb el vistiplau del director. Així és com vosté pot dur a terme un criteri d'avaluació indivualitzada. Per tant, tampoc ho complix.

Però, encara més, encara més fallòries hi han ací. El fort és que diu que aquells alumnes que no cursen l'assignatura de moment seran inscrits, quasi 2. 500 en tota la Comunitat Valenciana, amb registre d'entrada en la conselleria -n'hi haurà més qui ho entregaran a final de fi de curs, però de moment al voltant de 2. 500-, diu que qui no curse l'assignatura se li posarà al final «matèria no cursada», la disposició addicional segona. Com vol dir matèria no cursada? Vosté no sap una ordre que és seua i que diu que en l'Ensenyament Secundari Obligatori els resultats de l'avaluació s'expressaran mitjançant una escala numèrica, sense decimals, sense decimals, que va de l'1 al 10, i no és possible el no cursada. És una assignatura que és obligatòria, és avaluable i ningú pot dir que no es curse. Únicament hi ha una secció i tampoc el recull, que en les proves extraordinàries es pot posar no presentat, l'única cosa, però no allò de matèria no cursada que s'ho inventa vosté.

Però, -vaig acabant- en el tema de l'anglés és cert que es pot donar l'assignatura en anglés, és cert, ja li ho vaig dir l'altre dia. Una part de les matèries curriculars, ho estableix la LOE i el reial decret, es poden donar en anglés, però atenció! , sempre que -diu textualment el reial decret- no supose modificar els aspectes bàsics del currículum. I vosté sí que els modifica essencialment. No passarà res en l'opció A, que ho pot donar en anglés i no modifique el currículum, però sí que passarà en l'opció B perquè no es complix cap, absolutament dels criteris. Encara més, diu: «En l'avaluació es tindrà en compte les competències adquirides en anglés. » Vosté no pot tindre en compte les competències adquirides en anglés en l'assignatura d'Educació a la Ciutadania; això ho tindrà en l'assignatura d'anglés, però no tampoc perquè ho diga jo o ho diu el Grup Socialista, sinó perquè els criteris d'avaluació contemplats tant en la legislació bàsica com en els decrets de Comunitat Valenciana per a res parlen de la competència en anglés, conseller.

I acabe. Continguts dels currículums. Li ho vaig dir en la primera intervenció que vam tindre fa dos mesos en comissió ja, que ni esborrany hi havia. Mire, si comparem el que són els continguts mínims dels reials decrets que apareixen en 2006, reials decrets de Madrid, amb els decrets que vostés duen a terme, el desgavell és tremend, el desgavell. De fet, quasi que han configurat una assignatura nova que poc té a vore amb Educació per a la Ciutadania. Suprimeixen tota referència al desenvolupament de l'autonomia personal; eliminen tot l'objectiu set relatiu al desenvolupament de comportaments solidaris i contraris a la violència; obliden l'objectiu sis relatiu al paper de l'administració amb la garantia dels serveis públics; fan desaparèixer tot el bloc dos centrat en valors cívics propis d'una societat democràtica. I, finalment, s'ha perdut, jo no sé si per error mecanogràfic o per la urticària que li produïx, especialment a vosté, qualsevol referència als efectes i emocions en les relacions interpersonals. Tan inconfessables són per a vostés aquestes emocions que no es puguen escriure?

Jo li dic sincerament que pense que estem parlant de tota una sèrie de valors i de principis democràtics que no haurien de deixar indiferents absolutament a ningú i menys a vosté com a responsable d'educació en esta comunitat. Seguirem debatent.

Gràcies.

(Aplaudiments)

El senyor vicepresident primer:

Moltes gràcies, senyor diputat.

Pel Compromís té la paraula la senyora Marcos.

La senyora Marcos Martí:

Moltes gràcies, senyor president.

En primer lloc, per a donar suport a aquesta moció subsegüent a la interpel·lació al voltant de l'ordre que regula al País Valencià l'assignatura d'Educació per a la Ciutadania i els Drets Humans. Entre altres coses, perquè compartim absolutament tots els criteris i la intervenció que ha fet el senyor diputat. I fins i tot afegiríem algunes coses més.

Parlava vosté, amb molt bon criteri, de la diversitat. Però a mi el que em preocupa és que s'intente plantejar, des del punt de vista pedagògic, una diversitat ideològica, perquè no estem parlant de la diversitat com la diferència de les actituds en un moment determinat o de les actituds que cal resoldre des de l'aula, des de l' institut o des de l'escola. Estem parlant d'una cosa diferent, que introdueix en estos moments el Partit Popular amb una irresponsabilitat absoluta, que és eixa diversitat ideològica, que és el que justifica que una gent puga objectar, altra puga objectar d'una altra manera, com és l'opció B, i altra, amb una burla absoluta al ministeri, als drets i al que està arreplegat en el reial decret, s'obligue perquè s'utilitze l'anglés com a llengua vehicular.

En estos moments, quan tres de cada quatre alumnes suspenen en anglés, és absolutament absurd utilitzar l'anglés com a llengua vehicular en una assignatura. Una altra cosa seria que la conselleria impulsara el coneixement de l'anglés dels nostres alumnes. Per suposat que sí! Totes aquelles qüestions que impliquen la millora del coneixement de les diferents llengües seran benvingudes al sistema escolar valencià, però no quan s'utilitza com una burla conscient perquè, efectivament, aquesta assignatura es convertisca en allò que ningú donarà ni rebrà, perquè en el fons el senyor conseller. , jo no sé si és que ell no té cap experiència en entrar en una unitat de secundària, perquè té més costum de treballar no amb personal viu que està assegut a una cadira.

Jo vull que el senyor conseller se plantege què passarà quan un professor del Departament de Filosofia o de Geografia i Història, que són en principi els que, segons el reial decret, han de donar l'assignatura, es troben utilitzant una llengua vehicular per a la qual no estan preparats per a utilitzar-la en classe.

Perquè, a més, senyor conseller, el que està fent vosté amb eixa ordre que ha portat a la mesa de negociació i que tot el món li ha dit que no, el que vosté està plantejant és, primer, que un professor done una assignatura en una llengua diferent a la que ell utilitza habitualment. Ha convertit vosté en un deure el que és un dret. Les escoles poden demanar programes plurilingües, però vosté no pot, no pot de cap manera, obligar a un professor perquè utilitze una llengua diferent a la de la plaça que té ocupada, d'acord amb les proves que li permeteren accedir, per exemple, a l'escola pública. Si jo, per exemple. Si vosté no pot obligar-me que done les classes en valencià en cas que jo no vullga, molt menys que les done en anglés.

Per tant, açò és un fracàs d'una política absurda, una ximpleria que se li va ocórrer a algun

de la seua conselleria. I vosté va pensar: «Mira que bé, aixina tenim una manera al País Valencià que la gent objecte sense ningú que mos acuse d'objectar». Perquè vosté està plantejant l'opció B d'una manera que és absolutament impossible. És allò dels

que dien que no té vosté, en l'àmbit de l'educació valenciana, barracons. Doncs el mateix.

Mire vosté, posem un cas. Jo, professora d'història, tinc una classe en la qual vosté me diu: «Una opció A, que donen allò que a mi me sembla coherent perquè adquirisquen els objectius previstos en la seua assignatura». Diu: «No. Però, a més, una opció B, on els pares decidisquen què és el que volen que els seus fills sàpiguen». I jo me puc trobar que els meus alumnes decidisquen fer un treball, els pares dels alumnes, sobre Atapuerca, sobre Indíbil i Mandoni o sobre Viriat, però la resta dels temes estaran fora. I si sóc un professor de filosofia? Potser que els pares dels alumnes decidisquen que els meus alumnes treballen sobre Leibniz, sobre Stuart Mill, sobre. però que deixen fora la resta dels coneixement que en teoria jo hauria d'avaluar per a vore si han acceptat o no i han aplegat o no als contingut mínims de l'assignatura.

Per tant, és un desori, és un sense sentit tan absurd que, a més, vosté no el pot complir. Perquè què passa? Que està vosté facilitant materials a les editorials per a vore si ells tanquen el currículum? Si això és competència dels professors! Els professors som els qui tenim competència d'establir si llibre, si materials de classe, si. tot allò que posarem a l'abast dels nostres alumnes per a complir amb els objectius de l'assignatura.

I, a més, tot açò té unes implicacions terribles. Primer, perquè, com dia molt bé el senyor diputat, la matèria no se pot posar «matèria no cursada». I són els departaments, els professors i, en tot cas, els equips didàctics, els que establixen quins són els mínims que han de tindre els alumnes per a cobrir el que són els mínims dels objectius que s'haurien de complir en l'assignatura i en l'etapa. I vosté això ho deixa absolutament en l'aire. L'opcio B, qui la qualifica? Ningú? Un professor d'anglés és el que teòricament encamina els xiquets per a utilitzar els materials en anglés? Vosté no se n'adona que això en els claustres encara s'estan rient, senyor conseller? I el pitjor que pot passar és que un ordene una cosa que no pot fer complir. I això vosté no ho pot fer complir de cap manera.

El que passa és que està vosté donant una cobertura il·legítima a aquells que volen objectar. I com vostés, el mateix que la Conferència Episcopal, el mateix que el seu partit i el mateix que l'Associació de Pares Catòlics, saben que al final si eixa assignatura no està cursada no tindran el títol. Doncs bé, els està buscant vosté una coartada, que és l'opció B, que és que objecten i, a més, rient-se de tota la comunitat educativa.

Jo crec, senyor conseller, que açò és una bogeria i és un escàndol que, a més, no té sentit, excepte que vosté això l'única cosa que vol és un fer complir objectius d'eixa cobertura ideològica que el rodeja a vosté i al seu govern. I al final la realitat siga que en l'escola no hi ha garantia jurídica per a ningú. Els professors podran fer el que vullguen en funció dels seus drets, a donar la classe en valencià o en castellà, que són les llengües oficials del nostre país. Vosté no pot obligar a ningú a donar la classe en una altra llengua, diga el que diga.

I l'últim és que vosté el que no pot fer tampoc és burlar els drets dels professors. Ara que s'ha inventat vosté l'interí de la

? És a dir, tot el que són les borses d'interins, que estan baremats, que tenen els seus drets, ara vosté les burla dient que aquell que tinga una titulació en anglés. Però un qualsevol, eh? No és que siga una titulació oficial amb totes les garanties, no. El que tinga un títol de l'escola d'idiomes ja vosté amb això pot transgredir tot el que són els drets dels interins. I com a més és una vegada a la setmana segon de secundària. Per això li dic: vosté convertirà els interins de

a aquelles persones que. A més, està vosté vulnerant el que són els seus drets, que és la garantia que tenen els treballadors i les treballadores de l'escola pública.

Jo no sé si vosté en l'escola pagada amb fons públics podrà fer que les direccions vulneren la voluntat i la consciència del professorat, però el que sí que li dic és que l'escola pública, senyor conseller, açò, i s'estan fent claustres extraordinaris en els centres de secundària, que li conste, de moment és la

del personal. I vosté no té cap capacitat d'obligar a ningú a donar la classe com vosté vol, perquè hi han unes lleis, afortunadament, que fins i tot donen cobertura als usuaris de l'escola i als professionals que treballem a l'escola, més enllà de les seues ximpleries i més enllà de les ocurrències de

, que, en este cas, l'única cosa que volen és donar cobertura a aquells que d'una manera absolutament absurda estan intentant posar-se en contra d'una assignatura que l'única cosa que vol és posar en valor els drets de ciutadania i els drets humans.

És que no ho puc entendre, no puc entendre com estan fent vostés baluard de determinades qüestions, que, com dia abans en la intervenció, ens situen en la frontissa no de l'estat democràtic, sinó de l'estat absolutament autoritari, que a més de tindre en compte la legalitat vigent, el que fa són ucasos per a vore si aixina vulnera els drets de la comunitat escolar.

El senyor vicepresident primer:

Moltes gràcies, senyora diputada.

Pel Grup Popular, té la paraula la il·lustre diputada Maira Barrieras.

La senyora Barrieras Mombrú:

Moltes gràcies, senyor president.

Senyories.

Bé. Primer de tot, m'alegre que no haja volgut repetir el que va dir en la interpel·lació al conseller l'altre dia, perquè jo, sense voler entrar en el que ben bé va dir vosté, però sí que li voldria recordar que estaven parlant d'una assignatura que és diu educació, Educació per a la Ciutadania. I vosté va acusar el conseller de ser indignant, inacceptable, indecent, ocurrències catastròfiques, il·lògic, incoherent, sense sentit comú, presentant propostes il·legals, irresponsables, que no és ningú, que embolica la troca, que és vergonyós com a representant del Consell, que és pervers, que és. -me salte la del conseller perquè ell no va faltar a ningú en cap moment- és cínic i és hipòcrita. Això és el resum del que vosté va dir l'altre dia.

Per tant, li agraïsc d'alguna manera que no ho haja repetir, perquè estàvem parlant d'Educació per a la Ciutadania. Això li diria jo

. Però li ho traduiré i li diré que

Vosté ens presenta una moció subsegüent, que no podia ser d'altra manera, en la qual. Vosté el que vol ací és fer. recolzar el govern central, recolzar el govern central. Que últimament veig jo, senyor Sanmartín, que s'estan oblidant que estan vostés celebrant el XXX aniversari del Partit Socialista del País Valencià, i els done l'enhorabona, els done l'enhorabona per eixa celebració, però els aconselle que es desvinculen una miqueta més de Madrid, perquè si no, al final, a vore si no els podrem anar felicitant més, perquè acabaran desapareixent.

A vosté li hauré de recordar que l'Estatut d'autonomia de la Comunitat Valenciana, en l'article 53, disposa que «és de competència exclusiva de la Generalitat valenciana la regulació i administració de l'ensenyament en tota la seua extensió, nivells i graus, modalitats i especialitats, tot això sense perjuí del que disposen l'article 27 de la Constitució espanyola i les lleis orgàniques que, d'acord amb l'apartat 1 de l'article 81 d'aquella, el desenrotllen, de les facultats que atribuïx a l'estat el número 30 de l'apartat 1 de l'article 149 de la Constitució, i de l'alta inspecció necessària per al seu compliment i garantia».

En este sentit, per al curs 2008-2009, la nostra comunitat ofertarà per primera vegada la matèria d'Educació per a la Ciutadania i els Drets Humans en segon d'Educació Secundària Obligatòria. De la mateixa manera, s'establix que en el 2009 i en el 2010 ja s'implantaran, amb caràcter general, els ensenyaments corresponents als cursos cinqué i seté d'Educació Primària regulada per la LOE.

De conformitat amb l'article 12. 1 del Reial decret 1. 631/2006, de 29 de desembre, pel qual s'establixen els ensenyaments mínims corresponents a l'Educació Secundària, esta etapa s'organitza d'acord amb els principis d'educació comuna i d'atenció a la diversitat de l'alumnat. Estan orientades les mesures d'atenció a la diversitat a respondre a les necessitats educatives concretes de l'alumnat i a la consecució de les competències bàsiques i els objectius corresponents.

Així mateix, l'article 12. 2 del mateix Reial decret 1. 631/2006 determina que les administracions educatives regularan les diferents mesures d'atenció a la diversitat, organitzatives i curriculars, que permeten als centres, en l'exercici de la seua autonomia, una organització dels ensenyaments adequada a les característiques de l'alumnat.

Per a ser-li més concret, li informe que el Decret 112/2007, del Consell, pel qual s'establix el currículum d'Educació Secundària Obligatòria a la nostra comunitat -atenga, el Decret 112/2007-, contempla en l'article 12 que les diferents actuacions educatives hauran d'atendre la diversitat de l'alumnat, comptabilitzant el desenrotllament de tots amb l'atenció personalitzada de cada u. I li recorde, així mateix -per si la memòria a la millor li falla, perquè amb tants recursos i tants recursos a la millor es mareja-, que es tracta d'un decret propi, que no ha tingut ni un sols requeriment per part del govern central, ni un sols requeriment.

Per tant, vosté estiga tranquil que al govern central li pareix perfecte. No es preocupe que esta vegada queda bé amb Madrid. A Madrid li pareix perfecte el decret, que és de la Comunitat Valenciana.

Dit això, per a complir amb tot allò anteriorment exposat, la Conselleria d'Educació pretén, amb una ordre que s'ha començat a debatre ja en les meses, perquè després ens diuen que no debatem amb ningú, que no. No, perdone. S'ha començat a debatre i s'aprovarà pròximament, amb la finalitat de donar resposta a les necessitats dels alumnes i a la pluralitat de la societat valenciana.

La impartició de la matèria serà en anglés, senyor Sanmartín, amb la intenció de capacitar l'alumnat per a la comunicació en una o més llengües estrangeres, un objectiu fonamental per al govern valencià i per al govern del Partit Popular a nivell nacional, si vosté mos ha llegit el nostre programa, que crec que sí. I també en el seu, també en el seu, en el seu programa electoral del Partit Socialista i en la mateixa llei orgànica d'educació, ¿eh? , la seua llei, la LOE: es proposa la seua impartició en anglés seguint les directrius de les diferents avaluacions diagnòstiques realitzades per la mateixa conselleria. Vaig a dir-li-ho també, avaluacions diagnòstiques que vosté tampoc no compartix, perquè, per no compartir, vosté no compartix res.

La matèria d'Educació per a la Ciutadania s'organitzarà en dos formes diferents: l'opció A, que consistirà en el desenrotllament del currículum de la matèria per part del professor o professora; i l'opció B, que consistirà en la realització d'un treball amb una periodicitat trimestral.

El senyor vicepresident primer:

Un moment, senyora diputada, perdone que la interrompa, és que aixina la sentiran millor després que jo faça l'advertència que guarden silenci, per favor.

Senyor Pla, després ja parlarem.

Continue vosté amb l'ús de la paraula.

La senyora Barrieras Mombrú:

Moltes gràcies, senyor president. Bé, continuarem.

L'opció B no ha dit ningú que siga un només cada trimestre, he dit «com a mínim», en poden ser molts més: ¡un, com a mínim! Per tant, cada un dels treballs que s'elaborarà individualment al llarg del curs acadèmic podran utilitzar els recursos didàctics complementaris en aquells materials editats per a esta matèria amb un tractament transversal, matèria que, vaig a dir-li-ho, senyor Sanmartín, és una matèria que té parts molt, molt interessants, ¡molt, molt interessants! El que passa és que nosaltres sempre havíem defensat que eren matèries que s'haurien d'estudiar transversalment, no en una assignatura que creem, o almenys vaig a parlar a

propi, crec que fa adoctrinament més que ensenyament. És a dir, estic convençuda, li ho dic jo a

Però és que m'adone, senyor Sanmartín, que no sóc jo l'única. M'agradaria que vosté entrara en Internet, que jo sé que vosté és aficionat a entrar-hi i llegir, vosté entre en Internet i pose en la pàgina Google «Educación para la Ciudadanía» i vorà la quantitat i quantitat i quantitat de pàgines que arriben a eixir de gent que està en contra d'eixa assignatura. N'hi ha moltíssima. De moment, vaig a dir-li-ho que n'hi han 30. 000 en tota España que han objectat, 30. 000.

Per tant, dia el senyor síndic, «anem a respectar els drets de les persones», ho dia ahir mateixa, el seu síndic, «anem a respectar els drets de les persones». Doncs, això és el que jo vull que faça, senyor Sanmartín, respectar els drets de les persones, que això empara la nostra Constitució.

(Aplaudiments)

No a l'adoctrinament pur i dur que vol esta assignatura.

Vosté me dia d'impartir-ho en anglés. Bé, anem per parts, perquè són tres els apartats de la seua moció. En la primera, que vol modificar els decrets que respecten els continguts mínims establerts en els respectius reals decrets que regulen els ensenyaments mínims de l'educació a primària i secundària. Els decrets no vulneren ni contradiuen en cap cas la Constitució espanyola ni la llei orgànica 2/2006, de 3 de maig, d'educació, ni els reials decrets d'ensenyaments mínims abans esmentats. Per tant, La Generalitat, en atribució de les seues competències reconegudes en la Constitució i en l'Estatut d'autonomia i en la Llei orgànica de 3 de maig, d'educació, és competent quant a la regulació i administració de l'ensenyament en tota l'extensió, nivells i graus.

Vosté ja deu saber que eixos decrets, a diferència d'uns altres, no s'han recorregut, ¿eh? , no s'han recorregut, ni la comunitat escolar ni cap institució ni el govern central tampoc. Quant al que vosté demana en l'apartat B, en qualsevol de les seues dos opcions és avaluable i puntuable com qualsevol altra. Per tant, les dos opcions es duran endavant d'acord amb els continguts del currículum de la matèria contemplats en l'annex dels dos decrets. Per tant, no sé què li ocorre.

I quant a l'apartat tres, li diria que la conselleria és competent en matèria d'educació i es reserva la possibilitat d'autoritzar la implantació de programes d'educació plurilingüe, que és que ho volem tots, ¡és que ho volem tots, senyor Sanmartín! El seu govern també ho vol. I és que, a vegades, jo no sé. I com a informació addicional, cal destacar que la Comissió Europea va encarregar a un equip d'experts l'elaboració del denominat marc comú europeu de referència per a les llengües amb l'objectiu d'aconseguir una Europa més plurilingüe, però, a més, vaig a recordar-li que quan va vindre la ministra, la ministra Cabrera, que jo no estic d'acord amb el que fa, ¿eh? , en res, per si de cas, vaig a aclarir- ho, no hi estic d'acord, ¿eh? , que quede clar.

Però en això sí, mire vosté, en això sí, perquè va dir:

, l'

. El

. El

diu que estava la ministra, però no diu res d'això, però, bé, és igual, és només un periòdic el que no ho diu. Bé, els altres ho diuen tots, tots el que va dir la ministra. Li va paréixer perfecte, senyor Sanmartín.

El que no entenc és com vosté ara va en contra del que diu la seua ministra. No sé jo com acabarem, senyor Sanmartín, no li veig jo.

(Aplaudiments)

Mire, vaig a dir-li, ¿eh? , que vosté parla d'amenaces. Jo crec que no són amenaces. Amenaces, a la millor, el que vosté ens diu: «¡recorrerem, recorrerem, recorrerem! , ¡no tindran titulació, no tindran titulació! ». Doncs, mire, si recorren, que recórreguen, però mosatros anem a atendre eixa diversitat, anem a atendre tots eixos pares que volen fer una assignatura que beneficie els seus fills, però no una assignatura que els adoctrine, i estic completament convençuda que els pares de la Comunitat Valenciana agrairan les mesures de la Conselleria d'Educació.

Per tant, no anem, com vosté comprendrà, a votar-li eixa moció subsegüent i, a més, li ho diria: faça-s'ho mirar, senyor Sanmartín, i done suport a la realitat i baixe a la terra, que me pareix que estan vostés una miqueta fora de l'òrbita de la nostra comunitat.

Moltes gràcies.

(Aplaudiments)

El senyor vicepresident primer:

Bé, moltes gràcies.

Per a rèplica, pel Grup Socialista, l'Adolf Sanmartín. Senyor Sanmartín, un moment, per favor.

És que estem intentant, per raons tècniques, acoblar als decibels, però no pot ser, per tant, si poden posar-ho més baixet, jo els ho agrairia.

Gràcies.

El senyor Sanmartín Besalduch:

Li agraïxc la suggerència.

A vore, començo per això últim, si no és que ha apuntat coses i tantes barbaritats que hi han ahí que.

A vore, això de la senyora Mercedes Cabrera, la ministra del govern central, el que diu la ministra és el que jo he dit aquí: que el Reial decret 1. 631/2006 permet que les administracions educatives, cito textualment, autoritzen que una part de les matèries del currículum «se impartan en lenguas extranjeras». Això és el que diu la ministra. El que no diu este decret, i és el que vostés voldrien és: sempre i quan no supose modificar els aspectes bàsics del currículum. I això és el que vostés han fet a través de l'opció B. Mire quina diferència hi ha, mire quina diferència hi ha entre Mercedes Cabrera i Pilar del Castillo, ¡Pilar del Castillo! ,

. Recorden que el qui no podia donar religió estava obligat ¿a donar què! :

Nosaltres no hi estàvem conformes, els sindicats tampoc, i ¿a que no vàrem recórrer? , ¿a que no vàrem fer els invents, les martingales que ha fet el senyor Pavía de torn,

respecte a Educació per a la Ciutadania?

(Aplaudiments)

No, per favor, dic Pavía, perquè el general Pavía va entrar al Congrés dels Diputats amb el sable i amb el cavall, igual que este conseller va entrar a l'AVL amb altres arguments, el mateix.

(Aplaudiments i veus)

Primera qüestió, primera cosa que li contesto. Segona, perquè me les vaig apuntant: vosté ha dit que vaig desqualificar o insultar tot un senyor conseller. ¡En absolut!

¡En absolut! Utilitzava adjectius qualificatius replegats al real diccionari de l'acadèmia de la llengua espanyola que qualifiquen una persona. ¡I ho torno a dir! : ¿a vosté no li pareix indignant, indecent, il·lògic, incoherent, il·legal, pervers, cínic, hipòcrita -¡hipòcrita! - intentar desprestigiar una assignatura com Educació per a la Ciutadania únicament per a aconseguir una finalitat?

(Aplaudiments)

Si al senyor conseller no li importa absolutament res que els nostres alumnes deprenguen l'anglés, ¡si això és una excusa! El que vol és que Educació per a. , l'assignatura, siga el més inintel·ligible i incomprensible possible. Este és l'objectiu.

Per tant, ¡això sí que és hipòcrita! Perquè, al cap i a la fi, ¿vol que li definixca què diu el diccionari de cada adjectiu? D'

hipòcrita

, és aquella persona que diu el que no pensa;

, de tal. No l'estic insultant, el conseller, l'estic qualificant per una cosa que sí que és realment pervers.

Tercera qüestió. Mire, l'altre dia, en la interpel·lació no vaig poder contestar al conseller, perquè ja no vaig tindre més drets a rèplica. El senyor conseller basava sobretot els seus arguments. Jo li vaig dir, «el proper dia parlarem de sentències jurídiques». Doncs, basava els seus arguments en dues sentències del Tribunal de Drets Humans d'Estrasburg, ¿no? , i dia, «és que ens donen la raó, senyories, fins i tot les autoritats europees». Després parlarem de la sentència del Tribunal Superior de Justícia de la comunitat autònoma andalusa, de Sevilla.

¡Això és mentira, el que vosté va dir! , ¡és tremendament mentira! , vosté sap que estes dos sentències, una de juny del 2007 i l'altra d'octubre del 2007, la primera, relativa a uns pares que van demanar l'objecció de consciència a Noruega, i l'altra, d'uns pares turcs que van demanar l'objecció de consciència en Turquia, diu justament tot el contrari, els donen, els permeten l'objecció de consciència, perquè els professors, els professors de Noruega i de Turquia els obligaven, als primers, a una religió, a deprendre una religió, en el primer cas, protestant, que no volien; i els altres, islamista de tradició sunnita, que no volien. Això és justament el que vosté diu.

I si parlem de sentències, que és el que vostés invoquen ara, li torno a dir el mateix, en estos 47 segons que ens queden. A vore, l'objecció de consciència té d'estar explícitament reconeguda per la Constitució, i a l'estat espanyol només s'han produït dos casos, dos temes: el servei militar, i que ara ja no val, perquè ja no existix; i el tema de l'objecció de consciència dels metges per a no dur a terme un avortament. Les dos situacions reconegudes. La resta de sentències no reconeix absolutament per a res l'objecció de consciència. Inclús el Tribunal Suprem, que diu. , uns pares d'una alumna d'octau d'EGB, per exemple, de fa uns anys, volien objectar perquè no estaven d'acord que la seua filla, dins de ciències naturals, donés la part trimestral corresponent a educació sexual. Evidentment, el Tribunal Suprem va dir que

, que

absolutament.

El problema de vostés és que s'han posat en un embolic jurídic tremend, amb unes conseqüències tremendes. I, no li dic. Jo l'altre dia li demanava la dimissió, li dia que com a partit polític ho recorreríem quan esta ordre súrtiga publicada, perquè ara és un esborrany, ara és un esborrany, però li torne a insistir en el mateix: des d'un punt de vista pedagògic, des d'un punt de vista acadèmic, alumnes que, quan se produïxca la primera sentència del Tribunal Suprem o del Constitucional no tindran dret a tindre el graduat, el títol de graduat en ensenyament secundari, però, sobretot, com a pares, reclamar a vosté l'haver donat a uns alumnes una assignatura que és il·legal. La conseqüència serà no solament seua, sinó del mateix Consell i de La Generalitat.

Moltes gràcies.

(Aplaudiments)

El senyor vicepresident primer:

La il·lustre diputada, Maira Barrieras.

Quan vullga, senyora diputada.

La senyora Barrieras Mombrú:

Moltes gràcies, president.

Bé, senyories.

Senyor conseller.

Senyories.

Senyor Sanmartín, jo li torne a insistir: la senyora ministra va dir que li pareixia correcta, ¡«perfectamente correcta la medida del presidente Camps de enseñar Educación para la Ciudadanía en inglés»! O siga, no va dir el que vosté està dient ací. O siga, que jo, com no és un insult, li diré a vosté

(aplaudiments)

¡que és un mentirós! , però no com a insult, ¿eh? , sinó com una paraula que està en el diccionari. ¡És un mentirós!

La senyora ministra va dir «la asignatura de Educación para la Ciudadanía». Però li ho dic amb tot el meu

perquè està en el diccionari, eh? ; està en el diccionari. Vol dir que

. Eh? , en el diccionari vosté va. Vol dir. ,

, que

. I és el que ha fet vosté en les declaracions de la senyora ministra.

Després vosté parla de desprestigiar, que no desprestigia, que. Senyor, senyor Sanmartín. ¡Per l'amor de Déu! És que jo. torne a insistir en la seua intervenció. Sense insultar, m'ha paregut ¡patètica! És que es passa el dia insultant o no insultant, dient eixe qualificatiu del real diccionari de l'acadèmia. perdó, del real diccionari. , que ja no sé si és valencià, anglés o de llatí, com ens va parla vosté l'altre dia. Però com no són insults, vosté només fa que desqualificar i desqualificar. ¿I què ens està dient, senyor Sanmartín? ¿Què és el que vosté ens vol dir en la seua intervenció? ¿Què vol vosté parlar-nos, de quin Pavía, del senyor Blanco que ha vingut a entrar en el cavall, en el Partit Socialista del País Valencià, a vore que arregla? ¿Eixe és el senyor Pavía que vosté parla, o quin senyor Pavía m'està dient?

(Aplaudiments)

¡Home, que ja està bé, el senyor Pavía! ¡Quasi que ens en podríem anar a l'època de Neró!

Ací, ací vosté sempre parla, sempre parla: «I vostés no han tingut en compte el Consell, i el Jurídic, i el no sé quants i el no sé què. » ¿I el Consell d'Estat? ¿Eixe no compta? ¡Eixe no compta! Tant que

(inintel·ligible)

. Perquè el Consell d'Estat, en el dictamen. , en el dictamen va dir que «no podía formar parte de los aspectos básicos del sistema educativo la difusión de valores que no estén consagrados en la propia Constitución, o sean presupuesto o corolario indispensables del orden constitucional». ¡I vostés ni cas! Però com ho diu el Consell d'Estat no és important. Ara, si ho diu una part del Consell Jurídic Consultiu, en seguida la munta, la munta

i ben grossa. Doncs, mire, el Consell d'Estat és el que li va dir.

Però és que jo he entrat en el manifest seu, del Partit Socialista en l'aniversari de la Constitució, i que dia que eixa assignatura servix per a contribuir a la formació de consciències lliures, actives i compromeses amb el mínim comú ètic constitucional. Eh? Això ho diu el seu manifest.

¿Vosté què és el que vol en una assignatura que posa com a temari la construcció de la consciència moral, la condició humana, la identitat personal, l'educació afectiva i emocional. ¡Per l'amor de Déu! ¡En una guia de professors! , que ha fet el ministeri a on, a on. I que no se m'ofenga ningú, eh? , ningú que no siga heterosexual, però que es diu «Alí Babá y los 40 maricones. » I això ho diu la guia de recursos del ministeri. Això ho diu la guia de recursos.

Senyor Sanmartín, ¡per l'amor de Déu! , ¿encara diu que açò no és adoctrinar? Després vosté, després vosté. Bé. Si lligguera tot el que diuen. ¡fins en el

! , articles d'opinió en el

- hasta ahora, con su pretensión de convertir una materia como es la ética, que en efecto debiera ocupar un lugar privilegiado en la formación educativa de los estudiantes de primaria y secundaria, en una pretenciosa asignatura más. -és que això m'agradaria que ho senteren- más orientada por criterios partidistas e ideológicos, eso sí, muy progresistas, que por estrictos criterios pedagógicos. » Això és la seua assignatura, senyor Sanmartín. Eixa és la seua assignatura.

Però és que si seguira llegint, i llegint, i llegint. Bé! Després parla d'objecció. ¿No sé per què diu que mosatros encoratgem. ? Al contrari, mosatros no estem encoratjant eixos 30. 000 quasi que n'hi han. Mosatros no hem anat a dir-los. Però vaig a dir una cosa. El que sí que he llegit, el que sí que he llegit també en la premsa, també en el

-és que jo sóc lectora del

-, eh? , també del

, que diu: «Se invitará, se invitará a los profesores a no dar la materia si no respetan los contenidos fijados por Madrid. » ¿Açò què li pareix a vosté? ¿Açò és incitar a què? ¿A vore? ¿Açò què és? ¿Incitar a què? No! Explique-m'ho, perquè és que al final jo ja no sé ací qui és el que incita, però ja ho estic entenent, senyor Sanmartín. A vosté ja l'estic entenent. Sempre són els roïns i els bons. O siga, partint d'eixa base, clar! , mosatros incitem, mosatros volem que objecte. Vostés no; vostés volen que tot funcione bé, vostés són la perfecció. Clar! Eixa és la diferència que tenim entre uns i els altres.

El que passa és que els valencians i valencianes són a muntó intel·ligents. ¡Són a muntó intel·ligents! Eh? I com són tant intel·ligents, el que volen, eh? , el que volen és que prevalguen els drets davant d'un conflicte entre llei i dret, senyor Sanmartín.

Sí, com la llei. S'enrecorda vosté de la llei Corcuera, eixa de la

que se va donar en la porta; doncs mire, va guanyar perquè era en contra de la

. Doncs mire. , això és el que pot ser que passe, senyor Sanmartín.

De totes maneres, ja li ho he dit, xafe terra, xafe terra. i potser li anirà molt més bé, ací, en la Comunitat Valenciana. I

! No s'oblide.

Moltes gràcies.

(Aplaudiments)

El senyor vicepresident primer:

Senyories, anem a procedir a la votació ordinària.

Senyories, comença la votació.

Senyories, és closa la sessió.

Senyories, done lectura. que es comunica que la reunió de les comissions previstes per a esta vesprada, a les 16:30, a les quatre i mitja, la de Coordinació, Organització i Règim de la Institució de La Generalitat, i la de Governació i Administració Local, tindran lloc a la finalització del ple, respectivament a les sales A i C de comissions.

Moltíssimes gràcies per la seua atenció.

(S'alça la sessió a les 12 hores i 45 minuts)

