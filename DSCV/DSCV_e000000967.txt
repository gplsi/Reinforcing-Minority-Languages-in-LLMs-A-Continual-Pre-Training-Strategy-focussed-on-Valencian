Ple de les Corts Valencianes realitzat el dia 19 de novembre de 2013. Comença la sessió a les 13 hores i 8 minuts. Presideix el president de les Corts Valencianes, senyor Juan Gabriel Cotino Ferrer. Sessió plenària número 62. Primera reunió.

Elecció de cinc membres del Consell d'Administració de Radiotelevisió Valenciana, SA, i elecció del director o de la directora general de Radiotelevisió Valenciana, SA

El senyor president:

(Inoïble) . de l'ordre del dia, elecció dels cinc membres del Consell d'Administració de Radiotelevisió Valenciana, Societat Anònima, i elecció del director general de Radiotelevisió Valenciana, Societat Anònima.

L'elecció s'efectuarà per mitjà de votació secreta per paperetes en unes urnes separades, una per als candidats al consell d'administració i l'altra per al director general. Voten els diputats i les diputades per ordre alfabètic, després el Consell i, finalment, la Mesa. (Veus)

En primer lloc, va. , li cedixc l'ús de la paraula al secretari per a llegir les candidatures.

El senyor secretari primer:

«La Mesa de Les Corts, en la reunión del día 14 de noviembre de 2013 ha tenido conocimiento de los escritos registro de entrada número 67. 837, 67. 844 i 67. 849 presentados por los grupos parlamentarios Socialista, Compromís i Esquerra Unida, en el que proponen cinco candidatos al Consejo de Administración de Radiotelevisión Valenciana, SA. Asimismo, la Mesa ha tenido conocimiento de los escritos registro de entrada número 67. 839 i 67. 862, presentados por el Grupo Parlamentario Popular, en los que se proponen cuatro candidatos al citado consejo de administración, como también el candidato a consejero y director general. En este sentido, la Mesa de Les Corts, de conformidad con el artículo 178. 2 del reglamento de Les Corts ha acordado proclamar las candidaturas siguientes:

»Propuesta de candidatos de los grupos parlamentarios Socialista, Compromís i Esquerra Unida: señor Francisco Javier Andrés Beltrán, señor Josep Lluís Gómez Mompart, señora Teresa Cebrián Cánovas, señor Ramon Enric Cánovas Galvany, señora Amalia Garrigós i Hernández.

»Palau de Les Corts, 14 de noviembre de 2013. »

El senyor president:

Senyor secretari, faja vosté la crida per començar la votació.

(El secretari crida per ordre alfabètic les diputades i els diputats perquè depositen la papereta en l'urna)

El senyor president:

Anem a passar a l'escrutini de les paperetes. Primer farem el de la papereta relacionada amb el director.

(El president fa l'escrutini)

Anem a passar a l'escrutini de les següents paperetes als membres del consell.

Llegiré el nom primer que encapçala cada una de les paperetes.

(El president fa l'escrutini)

Havent-hi recomptat les distintes paperetes i no haver obtingut la majoria requerida cap dels candidats presentats per a l'elecció de consellers i del director, es procedirà a una segona votació transcorregudes vint-i-quatre hores entre esta votació i la següent.

En esta segona votació només caldrà la majoria absoluta de la cambra. La votació, per tant. passe al senyor lletrat que. me dóna les dades, per favor? (Remors) El resultat, sí, sí. Vaig a dir el resultat. (Remors)

Per a director, senyor Moreno, 51; no vàlides, 10.

Senyor Bertomeu, 51; senyor Andrés, 41, i 1 en blanc.

La sessió se reprendrà el pròxim dijous dia 21 a les deu hores.

S'alça la sessió. (El president colpeja amb la maceta)

(Se suspén la sessió a les 13 hores i 35 minuts)

