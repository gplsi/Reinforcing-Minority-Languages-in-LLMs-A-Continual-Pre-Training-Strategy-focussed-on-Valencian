Ple de les Corts Valencianes realitzat el dia 18 d'octubre de 2018. Comença la sessió a les 10 hores i 4 minuts. Presideix el president de les Corts Valencianes, senyor Enric Morera i Català. Sessió plenària número 83. Segona i darrera reunió.

El senyor president:

Molt bon dia, senyories.

Moltes gràcies als mitjans gràfics que fan el seu treball.

Senyories, anem a continuar el nostre treball amb la sessió de control al president del Consell.

Senyories, es reprén la sessió. (El president colpeja amb la maceta)

Compareixença del president del Consell, senyor Ximo Puig i Ferrer, per a respondre les preguntes d'interés general per a la Comunitat Valenciana formulades pels grups parlamentaris

El senyor president:

Compareixença del president del Consell per a respondre les preguntes d'interés general per a la Comunitat Valenciana, que formulen els grups parlamentaris.

Coneixen vostés el procediment, emmarcat en l'article 169 del nostre Reglament, i per tant, sense més dilació, vaig a donar-li la paraula a la síndica del Grup Parlamentari Popular.

Senyora Isabel Bonig, té vosté la paraula.

Escoltarem en silenci la pregunta que formula la síndica del Grup Parlamentari Popular. Quan vosté vullga.

La senyora Bonig Trigueros:

Gràcies, senyor president.

Membres del Consell.

En segundo lugar, vosté va dir el 9 d'Octubre que els valencians necessitem més autogovern front a la recentralització. I la setmana passada el seu senador, el senyor Joan Lerma, va votar en contra, no va recolzar la recuperació del dret civil valencià, algo que està íntimament lligat al nostre autogovern.

Pero, es más, el 9 de Octubre visitó el señor Sánchez el Palau de La Generalitat, el día grande, y sus reivindicaciones, el cambio de modelo de financiación que era tan importante sonaba de forma más suave. Ahora hasta la señora Oltra dice que son positivas las medidas transitorias hasta que se reforme el modelo de financiación. ¿Quién les ha visto y les ve?

El senyor president:

Moltes gràcies, senyoria.

Contestarà el president del Consell a la pregunta formulada.

El senyor president del Consell:

Gràcies, president.

Molt bon dia, senyores i senyors diputats.

Senyora Bonig, jo mai li he faltat al respecte, mai en la vida li he faltat al respecte ni a vosté ni a cap diputat ni diputada. Efectivament, vosté falta constantment al respecte als valencianes i les valencianes quan se referix a este govern com a Titanic, (aplaudiments) però (inintel·ligible) .

La pregunta és: els valencians en este moment estem millor en el govern actual a Espanya o en l'anterior? Jo ho dic clarament, és que millor en este govern. Jo ho dic clarament, estem millor en este govern, en este govern es pot parlar, en este govern es pot dialogar i fins i tot es pot acordar.

És evident, per tant, senyora Bonig, que nosaltres mantenim la posició des del primer moment i farem el mateix. Ho he dit per activa i passiva, ho vaig dir davant del senyor Sánchez. Què llàstima que cap president de La Generalitat del Partit Popular poguera dir-li res davant de cap president. Sap per què? Perquè no va vindre ningú mai, (aplaudiments) mai va vindre cap president.

Sap el que passa? Sap el que passa? El que passa és que, malgrat totes les insuficiències que hi ha, hem avançat més en cinc mesos que en set anys. Lleialtat reivindicativa, defensa dels interessos dels valencians. Eixa és la nostra posició. Però vosté com pot vindre a parlar ací de les renúncies que fem els altres, si vosté va tindre un dia de glòria, un dia de glòria, quan una vegada se va atrevir a dir que estaven mal els pressupostos. I va signar una declaració en estes Corts i al dia següent, un dia li van donar, va haver de decidir o presidenta del PP o defensar els interessos dels valencians. I vosté sempre que està en eixa dicotomia, en eixe dilema, sempre a favor del PP. (Aplaudiments) La valentia, la valentia li va durar un dia.

Però bé, jo crec que caldria ser més prudent, sincerament vosté parla de fake news i comença a dir que un il·lustre diputat està negociant els pressupostos. Això no sé d'on ha eixit i qui ho ha dit. Ara bé, els drets constitucionals, els drets constitucionals se suposa que els tenen tots, estiguen a la presó o no. I és algun problema dels drets constitucionals que una persona puga anar a parlar amb una altra a la presó? Vosté no ha anat a visitar a alguns dels que té a la presó? (Remors) Jo crec que seria bo visitar les persones que estan a la presó, i tindre (inintel·ligible) . també per a fer persones. (Aplaudiments)

Mire, davant del president del govern vaig dir el que mantinc: finançament just, inversions equitatives i lleialtat institucional. I li vaig a dir una cosa: el que és vergonyós és que este senyor que ara representa, que va pel món dient «el gran descubrimiento de América», i qui el va finançar, per cert, el va finançar Lluís de Santàngel, entre altres coses, un jueu valencià. (Aplaudiments) Però bé, a banda d'això, a banda d'això, este senyor que va per ahí de salvapatrías va ara a Brussel·les fent el ridícul espantós parlant mal d'Espanya i dels seus pressupostos. (Aplaudiments) Això, el patriotisme, patriotismo de hojalata, patriotismo de hojalata.

Miren, mesures positives per a la Comunitat Valenciana ja: augment de la capacitat de despesa en 500 milions per al pròxim pressupost; assumpció del deute de la marina, 350; el 10% d'inversions en el pressupost és la promesa del president del Govern; s'ha obert la negociació política per al model de finançament. I a més a més, ahir mateix, sense anar més lluny, la ministra va dir, en la sessió de control del Congrés, que hi hauran 900 milions més per al finançament valencià. Perquè hi ha una cosa que sí que és fonamental que ha fet el Govern d'Espanya ara, i és assumir des del primer moment l'infrafinançament de la Comunitat Valenciana. I això en si mateixa ja té una gran força política.

Però per cert, senyora Bonig, com que encara li queda temps, m'agradaria que me contestara una pregunta, que als valencians els contestara una pregunta. (Veus)

El senyor president:

Senyories, per favor!

Senyories, poden deixar el president del Consell que responga a la síndica del Grup Popular? Demane silenci!

El senyor president del Consell:

Eixe és el respecte habitual del Partit Popular.

Mire, sap el que li pregunte, li ho pregunte perquè ho sàpiguen els valencians. A vosté li pareix mal que els valencians i les valencianes i la resta d'espanyols cobren de salari mínim 900 euros? Això sap el que és? Estar en contra d'això és simplement una falta de vergonya.

Gràcies. (Aplaudiments)

El senyor president:

Moltes gràcies, president.

La síndica del Grup Popular acabarà de formular la pregunta.

La senyora Bonig Trigueros:

Yo, en febrero de 2016, le ofrecí fijar esas cuestiones comunes, esos elementos comunes para la Comunidad Valenciana: apoyo en infraestructuras, en inversiones productivas y libertad educativa; recuperar el orgullo de ser y sentirnos valencianos. Y hubo renuncias personales. Este partido, el partido mayoritario, estaba dispuesto a apoyarle para que usted se fuese libre, sin nada a cambio, sin pedirle nada a cambio. Le tendí la mano para hacer una nueva forma de política, para construir juntos después de tanta destrucción y confrontación en esta comunidad. Y usted no tuvo valentía, ni tiene valentía para adelantar las elecciones, ahora que todo le va bien. Si les va tan bien y está tan claras las encuestas, que van a ganar, convoquen elecciones anticipadas. Ni tuvo valentía para aceptar el pacto y el apoyo que desde el Partido Popular le ofrecían.

El senyor president:

Senyoria.

La senyora Bonig Trigueros:

El senyor president:

Moltes gràcies.

La senyora Bonig Trigueros:

El senyor president:

Moltes gràcies, senyora Bonig.

President del Consell, per a contestar a la síndica del Grup Popular.

El senyor president del Consell:

Moltes gràcies, senyor president.

Senyora Bonig.

Com s'ha referit al Partit Socialista, li he de contestar, no m'agrada perquè jo ací sóc el president de La Generalitat. Però, efectivament, quan vosté parla dels acords, els acords més importants que s'han signat en Espanya, entre d'altres l'acord antiterrorista, fou precisament per una mostra de lleialtat institucional que va tindre el senyor Zapatero quan estava en l'oposició. Cosa que vostés mai en la vida mai han fet, mai en la vida. I sap el que passa? Que fa referència a la Constitució. I sap què va passar en la Constitució? Sap quin partit va estar no recolzant la Constitució? El seu partit, el seu partit. (Aplaudiments) Per tant, lliçons, lliçons constitucionals i de lliçons de patriotisme pues les mínimes.

Ara hi ha uns pressupostos, uns pressupostos que parlen en el llenguatge del botànic, parlen l'alineació de copagaments, de privatitzacions sanitàries, de l'augment del finançament de la dependència, de l'escolarització de zero a tres anys, de l'augment de la inversió en innovació, d'una progressivitat fiscal i no la política que vostés tenien ací, que era absolutament reaccionària fiscalment. Però és evident que ara hi ha qüestions que van a millorar la vida dels ciutadans. I d'això és tracta, la tasca fonamentalment és millorar la vida dels ciutadans, d'intentar que eixos 50. 000 valencians que en eixe salari mínim van a millorar la seua vida. Que, escolte, és que és molt gros que vaja dient el senyor Casado per Europa que els 900 euros del salari mínim són una cosa terrible per a l'economia! Si per a l'economia de les persones que estan cobrant més de mil euros! I vostés.

El senyor president:

President.

El senyor president del Consell:

. i vostés haurien d'estar defensant eixa posició permanentment. (Aplaudiments)

El senyor president:

Moltes gràcies.

El senyor president del Consell:

Per tant, rectifique, senyora Bonig, rectifique. El carril de l'extrema dreta està apelotonant-se. (Aplaudiments)

El senyor president:

Moltes gràcies, president.

El senyor Rubén Ibáñez demana la paraula per a repreguntar.

Té vosté la paraula, senyoria.

El senyor Ibáñez Bordonau:

El senyor president:

Moltes gràcies, senyor Ibáñez.

Senyories, escoltarem la resposta del conseller d'Hisenda i Model Econòmic.

El senyor conseller d'Hisenda i Model Econòmic:

El trobe molt fluixet hui, senyor Ibáñez. (Rialles i aplaudiments) Ahir per la vesprada la cosa va estar en millor nivell.

Miren, vostés parlen per parlar, òbviament, després d'haver estat cinc anys sense fer res, absolutament res per a rectificar el mal funcionament del sistema de finançament autonòmic.

Però li dic una cosa. Vosté diu: «Eixos 1. 325 són ficticis. » No, no. Els va fer ficticis el senyor Rajoy, era reivindicatius per part nostra. (Protestes i aplaudiments) Els va fer ficticis el senyor Rajoy.

El senyor president:

Senyories, per favor. (Protestes i aplaudiments) Senyories, per favor, deixen que conteste… (Veus) Senyories, ¿podem escoltar la resposta del senyor conseller a la pregunta formulada? Disculpe la interrupció, senyor conseller.

Senyories, per favor.

El senyor conseller d'Hisenda i Model Econòmic:

Ni tan sols, ni tan sols en l'any 2017. En gener va prometre que el 31 de desembre de 2017 n'hi hauria un nou sistema i que mentrestant faria alguna cosa pels que estaven pitjor. No va donar ni un duro, ni un euro, res, zero.

I ara, ahir mateix, (veus) la ministra…

El senyor president:

Senyories.

El senyor conseller d'Hisenda i Model Econòmic:

… la ministra Montero, a diferència del senyor Montoro, que donava zero, va dir que com a mínim, n'hi haurien 900 milions. Insuficients, però 900 milions front a zero. Una diferència notable entre un govern i l'altre, senyories. (Aplaudiments)

El senyor president:

Moltes gràcies.

Senyories, escoltarem ara la nova pregunta que formula la… (Veus) Té vosté la paraula, senyoria.

La senyora Catalá Verdet:

Gràcies, senyor president.

Señor presidente, lo de la visita de Sánchez, que ha sido una vergüenza, no lo decimos nosotros… o sea, usted no ha leído lo de «Llámeme escéptico», de Javier Alfonso, o lo de «Nos pudimos haber ahorrado a Pedro Sánchez», de Xavier Borràs. Si es que es la crónica de una visita nefasta, si es que todo el mundo se ha enterado de lo que ha pasado.

El senyor president:

Senyories, per favor. (Veus) Senyories, per favor. (Veus) Senyories, ¿podem escoltar la pregunta que formula la diputada senyora Catalá? (Se sent una veu que diu: A nosotros nos amenaza, a ellos les pregunta. ») Senyories, demane silenci i respecte. (Veus) Disculpe la interrupció.

La senyora Catalá Verdet:

El senyor president:

Senyories, per favor. (Veus) ¡Senyories! Si demanem respecte, hem de respectar. Si no, no serem respectats. Disculpe la interrupció, senyoria.

La senyora Catalá Verdet:

El senyor president:

Senyoria.

La senyora Catalá Verdet:

El senyor president:

Moltes gràcies.

La senyora Catalá Verdet:

El senyor president:

Moltes gràcies, senyora Catalá.

Li contestarà la vicepresidenta del Consell, al que demane… o que puga esprémer la resposta amb normalitat, en silenci per part de l'hemicicle.

Té vosté la paraula, senyoria.

La senyora vicepresidenta i consellera d'Igualtat i Polítiques Inclusives:

Gràcies, senyor president.

I vosté me dia ahir atrevida a mi. (Veus) Jo, de veres, jo l'escolte i no done crèdit. Igual, igual podem caracteritzar-nos per a anar de visita a la càrcer. Vostés se caracteritzen per anar a la càrcer presos per furtar. (Aplaudiments) Eixa és la diferència. (Protestes) No és el mateix, no és el mateix, no és el mateix anar de visita que anar per furtar, que és el que els passa a vostés. (Veus)

Però, en qualsevol cas, mire, el primer que se li va demanar al nou govern… (Veus)

El senyor president:

Senyories.

La senyora vicepresidenta i consellera d'Igualtat i Polítiques Inclusives:

Senyora Catalá, si vol, li conteste, i si no, seguim parlant de la presó, que vostés, vostés tenen moltes més possibilitats d'anar a presó i no de visita.

Anem a vore. El primer que se va… el primer que se va exigir el Govern d'Espanya, igual que s'havia exigit al govern de Rajoy és el tema del 50% de la dependència, tal com marca la llei.

En el tema de les persones menors d'edat que vénen no acompanyades, ja s'està negociant. De fet, ja tenim una xifra, que són dos milions d'euros per a la Comunitat Valenciana, cosa que en el govern de Rajoy era impossible. O siga, que estiga tranquil·la, tot això s'està fent.

Vostés estiguen tranquils que el tema dels diners s'està negociant, un pressupost social també s'està negociant. I allò d'anar a presó, doncs això ja s'ho fan vostés vore en el tribunals. (Aplaudiments)

El senyor president:

Moltes gràcies, vicepresidenta.

Continuarem amb la sessió de control ara amb la pregunta que formula el síndic del Grup Parlamentari Compromís al president del Consell.

Senyor Ferri, síndic del Grup Compromís, per a formular la pregunta al president del Consell. Escoltarem al senyor Ferri.

Quan vosté vullga, senyoria.

El senyor Ferri Fayos:

Moltes gràcies, senyor president.

Senyor president, hui des de Compromís volem saber quina és la valoració del Consell davant la falta de concreció dels compromisos del president del Govern d'Espanya respecte als interessos valencians, dels valencianes i de les valencianes.

Alguns poden pensar que ja estan ací els pesats de Compromís preguntant pel de sempre, per l'agenda valenciana sobre inversions dignes o finançament just. Podem ser pesats, i a molta honra, però el que no som el Grup Parlamentari Compromís, i és clar allò que no ens considerem de cap de les maneres, és el que va dir el senyor Echávarri, exalcalde d'Alacant, «un lastre».

Si el senyor Echávarri preferia que en eixos seients blaus estiguera assentat Toni Cantó en lloc de Mònica Oltra és el seu problema, no és el nostre. Nosaltres ho tenim clar. Llarga vida al botànic! No em cansaré de dir-ho. Llarga vida al botànic! (Aplaudiments)

Però, bé, com li deia, hui volem conéixer la valoració del Consell sobre la falta de concreció en el tema de les inversions, el finançament o el reconeixement del deute històric. No es tracta d'un tema de partit, ni tan sols es tracta d'un tema del pacte del botànic ni dels partits del botànic.

Estem davant un autèntic tema de país, que ens afecta a tots i a totes, perquè quan parlem d'este tema, estem parlant de la nostra qualitat de vida. Per això hem arribat a grans consensos en estes Corts. Per això s'han sumat centenars d'ajuntaments valencians, el sindicats, l'empresariat, les entitats cíviques, les universitats i un llarg etcètera.

Amb este consens, i amb les resolucions d'esta cambra, va arribar el dia 3 d'octubre i la seua reunió amb el president del Govern d'Espanya. Realment vàrem rebre algunes bones notícies en la seua compareixença, en la de vosté, com ara el compromís d'invertir un mínim del 10% en la nostra terra. Els valencians i les valencianes representem el 10,6% de la població. En estes Corts hem aprovat resolucions que demanen entre un 13 y un 14, però és un bon inici el 10%.

La nostra decepció va vindre després amb la comunicació que es va fer des de Moncloa, que no concretava cap dels compromisos. Alguns pensaven que seria el 9 d'Octubre quan el president del govern espanyol aprofitaria per a concretar xifres exactes dels seus compromisos. Això esperaven tots i totes en el discurs que va oferir el senyor Sánchez en el Palau de la Generalitat.

Tant vosté com la vicepresidenta Oltra sí que van fer el que tocava, van fer un discurs reivindicatiu. Però quan va arribar el torn de Sánchez, novament vàrem rebre bones paraules, vàrem rebre promeses de diàleg, però cap concreció respecte a les mesures per a acabar amb la discriminació que patim els valencians i les valencianes.

I algú pot pensar que és normal, que s'està estudiant, que no es poden anunciar xifres, però, clar, este govern espanyol ja s'ha compromés a apujar la subvenció del transport metropolità de Barcelona a 150 milions d'euros. A quant es compromet amb el transport metropolità de València? Este govern espanyol ja s'ha compromés (aplaudiments) amb el 19% d'inversions a Catalunya, signat amb una declaració formal a Barcelona. Quant es compromet a invertir en el País Valencià?

Este govern central ha detallat els 2. 000 milions que rebrà Andalusia, 1. 000 milions d'euros més dels previstos inicialment. A quant es compromet amb els valencians i les valencianes?

Mire, el problema és que mentre altres reben xifres, els valencians i les valencianes només rebem lletres. Que quede clar que des de Compromís no dubtem de la bona predisposició del govern, d'este govern, perquè després de l'autèntica marginació pressupostària que vam patir amb Rajoy en els pressupostos de PP i Ciudadanos, doncs tenim esperança amb este govern.

Però amb bones intencions no es millora la via dels valencians i les valencians, amb promeses de diàleg no s'acaba amb dècades de discriminació cap als valencians, necessitem compromisos concrets. Perquè parlar d'inversions en el corredor mediterrani és parlar del futur de la Ford, de les nostres xicotetes i mitjanes empreses exportadores. Parlar d'inversions és parlar de les nostres rodalies i de salvar vides alliberant l'autopista, com s'ha fet a Catalunya. Parlar dels 1. 350 milions d'euros és parlar d'acabar amb els barracons o amb les llistes d'espera. Necessitem concreció, però sobretot necessitem avanços.

Senyor president, ara comencen les negociacions dels pressupostos generals de l'estat amb altres grups. Nosaltres, des de Compromís, ja hem mostrat la nostra predisposició a negociar i a millorar-los, però, com li deia, és una qüestió de país. Som trenta-tres diputats i diputades valencians i valencianes, som quinze disputats i diputades del pacte del botànic. Quinze diputats i diputades per a treballar per uns pressupostos d'esquerres, sí.

Perquè consagrar la discriminació al nostre país no és valencianista, però tampoc és d'esquerres. Les esquerres hem defensat sempre la igualtat, un principi que s'està vulnerant dia i dia també amb els valencians i les valencians. Per això, quan arribe el moment de negociar, esperem comptar amb totes les complicitats. No volem quedar-nos a soles defensant un tracte just per als valencians i les valencianes.

Perquè no reclamen ser més que ningú, reclamem ser igual que la resta, ni més ni menys.

Moltes gràcies. (Aplaudiments)

El senyor president:

Moltes gràcies, senyor Ferri.

Li contestarà el president del Consell a la pregunta formulada.

El senyor president del Consell:

Moltes gràcies, president.

Moltes gràcies, senyor Ferri.

No es quedarà sol perquè no hem fet altra cosa des que estem ací que defensar els interessos generals dels valencians. I li ho he dit davant del president Sánchez, amb tota claredat. Per a nosaltres la nostra posició no té res a vore en qui estiga governant a Madrid.

Ara bé, seria ridícul pensar que és el mateix, perquè no és el mateix. És que resulta que abans era difícil fins i tot la comunicació. ¿Saben el temps que va tardar en rebrem el president del govern anterior? Va tardar mesos i mesos. ¿Saben el difícil que era comunicar-se amb el ministre Montoro en el seu moment?

Ara ha canviat, entre altre coses, una qüestió que pot ser significativa o no, segons se mire, però és bàsica, i és la capacitat de tindre diàleg. I en estos moments s'està dialogant en el congrés, i en el congrés jo crec que n'hi han diputats i diputades que estaran sent coherents i treballant per millorar una proposta general que s'ha fet de pressupostos, que és una proposta positiva per a la Comunitat Valenciana i positiva per al nostre govern. ¿Per què és positiva? Entre altres coses, perquè les polítiques que se van a impulsar des del Govern d'Espanya són polítiques que nosaltres ja hem aplicat. És un pressupost genera de l'estat que té aroma botànic. Per què? Perquè, efectivament, nosaltres ací vam començar universalitzant la sanitat i a Espanya s'universalitza la sanitat. A Espanya se va a adoptar mesures per a acabar amb els copagaments, que, efectivament, ací vam començar fent-ho. A Espanya ara se fa una política a favor de zero-tres anys, i ací s'està fent.

Per tant, tot això, a més a més, va a alliberar recursos, alliberar recursos per al nostre pressupost i de la nostra capacitat d'autonomia pressupostària. Ahir, a una pregunta del seu grup en el congrés, va hi haver una referència claríssima -igual com s'ha fet la referència respecte a Andalusia-, i va hi haver una referència claríssima, que eren els 900 milions d'euros. Que seran insuficients, ho ha dit el conseller abans, clar, i que nosaltres anem a lluitar perquè augment eixa xifra, però és evident que estem en una posició millor.

Mire, jo sempre he estat reformista. Jo crec que les revolucions se fan des de la reforma, no des de la confrontació. I també li ho vaig a dir en tot moment, tant de bo el senyor Rajoy en aquell moment ens haguera atés. Nosaltres estem des de la lleialtat reivindicativa.

Nosaltres volíem arribar a acords en el govern d'Espanya, però era el govern d'Espanya el que no volia arribar a acords en nosaltres. Per tant, ara estem en una nova situació, i eixa nova situació crec que és molt positiva per als valencians, malgrat, ja dic, les insuficiències.

Perquè és evident que partir d'on partim és molt complicat en un any o en dos anys fer-ho reversible. Ens passa ací, a la Comunitat Valenciana. Nosaltres tenim unes bones dades, uns bons indicadors econòmics i socials, però encara tenim el 15% d'atur, encara tenim més d'un milió de valencians que estan al costat de la pobresa.

I això és molt greu, i per tant nosaltres no fem un discurs d'autosatisfacció, fem un discurs que és un discurs d'anar avançant per millorar la vida de les persones. I hi ha algunes mesures de les que ha proposat el govern d'Espanya que afecten directament els valencians, a totes les persones que són fonamentals.

Per exemple, eixos 900 euros que efectivament són molt pocs recursos, a alguns els pareixen la catàstrofe econòmica. Però són avanços socials, avanços que hem produït ací i que volem que se produïsca també en Espanya.

Mire, el passat 13 em vaig reunir, com ha dit vosté, amb el president Sánchez. Hi ha moltes qüestions que vam tractar, algunes que s'han explicitat, altres que s'han explicitat menys, perquè va ser una reunió de més de dos hores, i crec que extraordinàriament profitosa.

Mire, a banda de tot el que s'ha dit, el govern d'Espanya se va a involucrar en un projecte de futur per a Alacant molt important, per a Alacant i per a Espanya, i per a la Comunitat Valenciana, que és el centre d'envelliment, el d'estudis en envelliment. És una manera d'estar en aquells grans reptes del futur, com és el repte demogràfic.

Per una altra banda, se va a desbloquejar la línia aèria d'interés general Castelló-Madrid, perquè estem fent un aeroport normal, no «el aeropuerto del abuelito», sinó un aeroport normal al servei dels ciutadans i de les ciutadanes, i de l'economia.

I després, estem situant on pertoca, efectivament reivindicacions que són lògiques, les hem de defensar sempre i les defensarem sempre, com és el finançament adequat de l'Autoritat Metropolitana de València. Per tant, hi ha moltes altres coses pendents, estem negociant en distintes taules.

Abans la vicepresidenta feia menció a la negociació que està tenint en polítiques socials. Estem en el camp de les infraestructures en una comissió bilateral. S'ha creat per primera vegada una comissió bilateral Comunitat Valenciana-govern d'Espanya. I crec que eixe és el camí. El camí és el mateix de sempre, el camí és lleialtat reivindicativa, diàleg i acords.

Ara bé, evidentment que ningú espere del govern valencià cap tipus de diferència de tractament respecte a qui governa a Madrid. És que, sap vosté? , el problema que té la dreta valenciana és que mai han defensat els interessos dels valencians, i per això els estranya molt que el govern legítim de La Generalitat avui defense sobretot l'interés general dels valencians.

Gràcies. (Aplaudiments)

El senyor president:

Moltes gràcies.

Passarem a la pregunta que formula el síndic del Grup Podemos-Podem, senyor Estañ, té vosté la paraula.

El senyor Estañ García:

Gràcies, president.

Gràcies. (Aplaudiments)

El senyor president:

Moltes gràcies, senyor Estañ.

President del Consell, contestarà. Senyories, escoltarem la resposta.

Quan vosté vullga, president.

El senyor president del Consell:

Moltes gràcies, senyor president.

El senyor president:

Moltes gràcies, president.

Senyor Estañ, per a acabar de formular la pregunta, el síndic del Grup Podemos-Podem, té vosté la paraula. Quan vosté vullga, senyoria.

El senyor Estañ García:

Sí, gràcies, president.

Sin duda este acuerdo, que no sé si tendremos que negociar en la cárcel, pero sí que es seguro que no tendremos que negociar con la Gürtel, mejorará la vida de los valencianos y valencianas.

El senyor president:

Moltes gràcies, senyor Estañ.

Acabarà de contestar a la pregunta formulada el president del Consell. Quan vosté vullga, president.

El senyor president del Consell:

Moltes gràcies, president.

Y sobre todo la igualdad de oportunidades, que es fundamental en la educación. Este año va a ser un año fundamental para las infraestructuras educativas. Hoy les puedo avanzar que hasta ayer ya se han delegado competencias en 389 millones para la construcción y mejora de 301 centros educativos. Esto va a ser, desde luego, un avance sustancial. O la nueva ley de servicios sociales con una dotación inicial ya de 19 millones de euros más. Por tanto, este es el camino, es el itinerario correcto para conseguir una nueva prosperidad social.

El senyor president:

Moltes gràcies, president.

Senyor David Torres, per a concretar una pregunta, té vosté la paraula.

El senyor Torres García:

Ahir la ministra Montero anunciava -com ja s'ha dit ací- el que ja sabíem, la veritat, que hi haurà 900 milions més d'euros per a la Comunitat Valenciana en mesures compensatòries. El problema és que ara va dir que eixes mesures venen en gran part per l'ajust de l'IVA que afecta a la resta de les comunitats també, fins i tot, a les millors finançades, amb més deute o amb reestructuració de deute o amb una condonació com és la de la Marina que realment no apareixia en els pressupostos.

El problema és que amb diners efectius arribaran molt poc, per no dir res. I el que a nosaltres ens pareix és que és insuficient i està molt allunyat d'eixos 1. 325 milions que nosaltres i que el propi Consell reivindiquem tots els anys.

Per tant, nosaltres li preguntem si a vosté li pareix que aquest acord és un acord just, que aquest acord és un acord suficient per a la Comunitat Valenciana i ens preocupa i voldríem saber si ha abandonat la reivindicació d'un fons de compensació que vàrem acordar tots els grups parlamentaris d'aquesta cambra en la comissió mixta sobre finançament i que, a pesar d'haver presentat ja els pressupostos, encara podríem fer-lo efectiu.

Moltes gràcies. (Aplaudiments)

El senyor president:

Moltes gràcies, senyor Torres.

Senyor conseller, si vol dirigir-se. També li puc posar el micro de la senyora Rosa Peris.

El senyor conseller d'Hisenda i Model Econòmic:

Comence per dir que 900 és insuficients. 900 és insuficient perquè nosaltres volem 1. 325. Per tant, és insuficient. Però clar, és que fa tres anys era zero. Ho acabe de dir, s'ha avançat insuficientment, perquè nosaltres creguem que totes estes mesures són prepressupostàries.

I el que ha dit el president i la vicepresidenta abans és que estem esperant que uns pressupostos generals de l'estat siguen capaços de finançar polítiques del Botànic que ara les paguem de la butxaca dels valencians només i que pagarà el govern de l'estat.

Ahí és on podem fer el cas que vosté vol. Ara són més diners prepressupostaris. I li dic una cosa, l'esquerra en general està molt interessada en disposar de recursos per a fer polítiques socials i en els períodes de transició s'ha de tirar mà del dèficit. El dèficit en sí mateixa no és intrínsecament pervers. Depén de per a què.

Si tu t'endeutes per a fer coses que tenen retorn econòmic o social és un (inintel·ligible) . Ara si jo, com feien estos senyors abans, endeutant-se per a fer elefants blancs, per a fer inversions de molta fotografia i de poc rendiment, evidentment és una mala inversió.

Per tant, tot això. I un mal deute. Per tant li dic que a tot això que està plantejant són prepressuposaris i estem esperançats que uns pressupostos generals de l'estat ajuden, ens ajuden moltíssim per alliberar fons nostres, per a fer més polítiques i més polítiques ambicioses de què fem amb l'ajuda dels pressupostos (inintel·ligible) . (Aplaudiments)

El senyor president:

Moltes gràcies, conseller.

Senyor Geffner, per a fer la pregunta té vosté la paraula.

El senyor Geffner Sclarsky:

Gracias. (Aplaudiments)

El senyor president:

Moltes gràcies, senyor Geffner.

Li contestarà la vicepresidenta del Consell.

La senyora vicepresidenta i consellera d'Igualtat i Polítiques Inclusives:

Bon dia, senyor Geffner.

Gràcies per la pregunta.

Mire, efectivament encara tenim unes borses de pobresa molt grans a la nostra comunitat. També és cert que la taxa AROPE mostra que estem baixant per damunt de la mitjana la pobresa, encara que estem encara per damunt en les xifres respecte d'Espanya.

Les xifres que acaben d'eixir són de 2017. Encara que han arreplegat l'impacte de la renda valenciana d'inclusió que ha de ser un impacte important com a ferramenta de lluita contra l'empobriment de les famílies.

I, per tant, el que són per un costat la renda valenciana d'inclusió amb eixe increment per a vivenda i drets energètics. El que són el copagament farmacèutic, la compensació fins que el Govern d'Espanya -com ha anunciat- elimine eixe retallada que Rajoy va posar en marxa en 2012, també està pal·liant les situacions d'abandonaments mèdics.

Més d'un terç dels diferents col·lectius que estan afectats ja no abandonen els tractaments mèdics. Això és una bona notícia. I els diferents col·lectius conforme es vagen incorporant entre aquells que són titulars de la renda valenciana d'inclusió que este moment s'estan incloent en el sistema, en el moment estiguen gravats en el sistema podran ser també beneficiaris d'eixe copagament farmacèutic. (Aplaudiments)

El senyor president:

Moltes gràcies, vicepresidenta.

Passarem senyories a la següent pregunta de control que formula la síndica del Grup Parlamentari Ciudadanos.

Quan vosté vullga, senyoria.

La senyora Sánchez Zamora:

Gracias. (Aplaudiments)

El senyor president:

Moltes gràcies.

Li contestarà el president del Consell.

Quan vosté vullga, president.

El senyor president del Consell:

Senyoria.

Senyor president.

Senyora Sánchez.

El senyor president:

Moltes gràcies, senyor president.

Quan vosté vullga, senyoria.

La senyora Sánchez Zamora:

Y en educación el chasco del Botànic ha ocasionado la mayor brecha que se conoce dentro de la comunidad educativa. La predación de los derechos tan básicos como es la libertad de elección de los padres y la inmersión lingüística a través de la ley del plurilingüismo. Señor Puig, ustedes no rescatan nada, ustedes lo dinamitan todo.

El senyor president:

Disculpe, senyoria.

Senyories, si alguna de les seues senyories ha de parlar alguna cosa molt urgent podia abandonar l'hemicicle. Demane silenci per a poder escoltar la pregunta de control.

Disculpe la interrupció.

La senyora Sánchez Zamora:

Como decía, este conflicto educativo se debe sobre todo a la línea nacionalista del chasco del Botànic. Porque, señor Puig, en menos de dos meses Escola Valenciana ha recibido 300. 000 euros en ayudas del Consell para continuar con la línea de inmersión lingüística ya comentada. Además, por supuesto, del dinero que le otorga la propia Generalitat catalana que, si nos paramos a pensar, es todo bastante lógico.

Pero es que, sí, madre mía, además de regar con dinero público las reivindicaciones sobre els països catalans de Acció Cultural del País Valencià, también el Instituto Ramón Llull de Cataluña ha recibido 260. 000 euros de La Generalitat para la promoción del pancatalanismo.

El senyor president:

Senyories.

La senyora Sánchez Zamora:

El senyor president:

Moltes gràcies, senyoria.

Contestarà la pregunta el president del Consell.

Senyories, escoltarem la resposta.

El senyor president del Consell:

Moltes gràcies, president.

Y en la política lingüística, ya se lo he dicho muchas veces, nosotros lo que queremos es que los niños y las niñas cuando acaben su etapa obligatoria escolar tengan conocimiento adecuado de los tres idiomas, de los dos oficiales de esta comunidad, el castellano y el valenciano, y del inglés. Y en eso estamos trabajando, y por eso este año se aumentarán en ese gran objetivo de que todos los colegios tengan un asistente nativo, y se va a trabajar. Este el gobierno que más ha trabajado por el inglés pero también por el valenciano; no sé por qué no se quiere que el valenciano tenga cada vez más potencia. Es que aún estamos muy lejos de que todos sepan el valenciano, y es importante el valenciano, ¿o no es importante el valenciano? Pues yo creo que es muy importante el valenciano. (Aplaudiments)

Muchas gracias. (Aplaudiments)

El senyor president:

Moltes gràcies, president.

Senyora Mercedes Ventura, té vosté la…

Ja té el micro a la seua disposició i té vosté la paraula per a formular la pregunta que considere.

La senyora Ventura Campos:

Gràcies, president.

En sus distinciones, como en sus políticas, se olvidan también de la educación privada y les invito a que amplíen esa visión que tienen feminista contra la lucha del techo cristal tanto en lo público como en lo privado.

Muchas gracias. (Aplaudiments)

El senyor president:

Moltes gràcies, senyoria.

Li contestarà l'honorable conseller.

El senyor conseller d'Educació, Investigació, Cultura i Esport:

Gràcies, senyor president.

Primer que res una recomanació, i és que abrace les llengües i abandone l'odi. (Aplaudiments) És la primera recomanació que li faig.

La segona recomanació que li faig, la segona recomanació que li faig és que se centre en fer tot allò possible, com fem, com fem, perquè puguen aprendre tres llengües els valencians i les valencians, i és el que està passant, vosté tota la informació l'ha pogut veure en la pàgina web de què és el que estem fent en les escoles valencianes.

¿Sap què és un lectorat, per la pregunta que vosté em fa? Un lectorat és, entre altres qüestions, un espai acadèmic amb universitats de tot Europa que servix perquè els nostres estudiants, també arreu d'Europa, puguen estudiar i aprendre la nostra llengua i estimen la nostra llengua. ¿Sap on estan estos lectorats? Doncs en universitats tan adoctrinadores i perilloses del catalanisme com la Universitat de Cambridge, una universitat de les millors del món. I ¿sap des de quan es fan estos lectorats? Des de l'any 2008 que, si no recorde malament, el conseller d'educació era un compiyogui seu que està avui ací i que tampoc no crec que siga molt perillós del sectarisme i adoctrinament catalanista -com vosté deia-, ¿no? (Rialles)

Per tant, per acabar, ¿sap què passa? Que resulta que esta política lingüística que està fent este govern no només l'abraça el govern valencià sinó que també l'abraça la Comissió Europea i ens posa com a referents a nivell europeu.

Per tant, abandone l'odi, abrace les llengües i abrace la prosperitat.

Gràcies. (Aplaudiments)

El senyor president:

Moltes gràcies, senyor conseller.

Escoltarem, ara, al senyor Juan Córdoba que formula…

Senyor Córdoba.

El senyor Córdoba Cortijo:

El senyor president:

Moltes gràcies, senyor Córdoba.

Li contestarà la consellera de sanitat universal.

La senyora consellera de Sanitat Universal i Salut Pública:

Gracias. (Aplaudiments)

El senyor president:

Moltes gràcies, consellera.

Senyories, amb esta resposta hem culminat este punt de l'ordre del dia i, per tant, passem sense més dilació al següent punt.

En acabar la votació tenim un punt interessant, i a més molt apropiat, que és l'informe de la subcomissió sobre les alternatives d'actuació davant els efectes del canvi climàtic i les necessitats humanes de l'aigua. Estem en connexió amb el director general d'emergències, tot va transcorrent amb plena normalitat, i per tant anem a desenvolupar el nostre treball en plena operativitat.

Designació d'una terna per a cobrir una plaça de magistrat o magistrada de la Sala Civil i Penal del Tribunal Superior de Justícia de la Comunitat Valenciana

El senyor president:

Per tant, passem al següent punt de l'ordre del dia… (Veus) Sé que n'hi havia una certa inquietud però anem a continuar el nostre treball, que és la designació d'una terna per a cobrir una plaça de magistrat o magistrada de la Sala Civil i Penal del Tribunal Superior de Justícia de la Comunitat Valenciana.

¿Sí? ¿Isabel?

La senyora Bonig Trigueros:

Demane la paraula per a fer una explicació de vot del Partit Popular en este punt.

El senyor president:

L'explicació de vot es farà en posterioritat a la votació.

La senyora Bonig Trigueros:

Una qüestió prèvia, és una qüestió prèvia, ara o després.

El senyor president:

Després de la votació.

La senyora Bonig Trigueros:

Després de la votació.

El senyor president:

Si és explicació de vot…

La senyora Bonig Trigueros:

Sí, sí, sí, no, no, és una qüestió prèvia.

El senyor president:

Bé, si és una explicació… (Veus)

¿Sí? ¿Per a què demana vosté la paraula, senyora Mollà?

La senyora Mollà Herrera:

Simplement perquè la mesa aclarisca si un vot secret pot tindre explicació de vot (rialles), un vot secret.

El senyor president:

Senyoria, un segon.

Acaba de dir la síndica del Grup Popular que és una qüestió prèvia, no és explicació de vot.

¿Diga'm vosté, senyor Mata, per a què demana…? (Veus)

El senyor Mata Gómez:

(Inoïble) … en el reglament (veus), persones, i en vot secret ja està l'explicació de vot perquè no es pot explicar per què un vot o no vota…

La senyora Bonig Trigueros:

És una qüestió prèvia…

El senyor president:

Realment, hem entés que…

La senyora Bonig Trigueros:

El senyor president:

Ja saben que no és explicació de vot, però ¿en base a quin article fa referència per a plantejar una qüestió prèvia. (Veus)

Senyora Bonig…

La senyora Bonig Trigueros:

Bé, si no, ho diré als mitjans de comunicació, si no se'm deixa ací. (Veus)

El senyor president:

Senyora Bonig, senyora Bonig, té vosté la paraula, diga el que considere.

La senyora Bonig Trigueros:

El senyor president:

Senyories, ¡per favor!

La senyora Bonig Trigueros:

El senyor president:

Moltes gràcies, senyora Bonig.

Feta eixa explicació en nom del seu grup parlamentari (veus), anem a procedir a la votació.

Va a llegir… (Veus) Sí, senyor Mata, ¿per a què demana la paraula?

El senyor Mata Gómez:

Per a explicar que el Grup Socialista votarà els tres noms, entre altres coses, perquè durant tota la història de l'autonomia valenciana mai el Partit Popular ha afavorit que n'hi hagen magistrats proposats per la resta de grups.

Moltes gràcies. (Aplaudiments)

El senyor president:

Moltes gràcies, senyor Mata. (Veus)

Senyoria, ¡senyories! , de la mateixa manera que hem escoltat a tots els síndics, escoltarem ara al senyor Ferri.

Senyor Ferri, ¿per a què demana…? (El senyor Castelló Sáez intervé sense micròfon) ¡Xe! Escoltarem al senyor Ferri.

El senyor Ferri Fayos:

També és una qüestió prèvia i és que els grups parlamentaris…

El senyor president:

Senyor Alfredo Castelló, no està vosté en l'ús de la paraula, ¡no està vosté en l'ús de la paraula! Li he concedit la paraula al senyor Fran Ferri.

El senyor Ferri Fayos:

Una altra qüestió prèvia és que el Grup Parlamentari Compromís votarà els tres noms perquè hem arribat a un acord grups d'esta cambra que són suficients per a arribar a este acord, i per tant votarem a favor d'esta proposta. (Veus)

El senyor president:

Senyories, per favor.

El senyor Ferri Fayos:

És igual de democràtic que estiga el Partit Popular com que no. (Aplaudiments)

El senyor president:

Moltes gràcies, senyor Ferri.

Senyor Estañ, no li vaig a demanar per què demana la paraula, faça l'explicació… (Veus)

Senyories, escoltarem al senyor Estañ.

El senyor Estañ García:

El senyor president:

Moltes gràcies, senyor Estañ.

Senyories, anem a passar a votació. (Remors)

Vaig a donar-li. senyories, vaig a donar-li la paraula a la secretària segona de la Mesa. (Algú diu: «No, primero») ¿Primer? Perdó. Senyor Emilio Argüeso.

Té vosté la paraula, senyoria.

El senyor secretari primer:

Gràcies, president.

«La Mesa de Les Corts, en la reunión del día 8 de octubre de 2018, ha tenido conocimiento del escrito y la documentación que lo acompaña, presentado por los grupos parlamentarios Socialista, Compromís i Podemos-Podem, registro de entrada número 112. 985, mediante el que propone la terna para cubrir una plaza de magistrado o magistrada de la Sala Civil y Penal del Tribunal Superior de Justícia de la Comunitat Valenciana.

El senyor president:

Moltes gràcies, senyor Argüeso.

Anem a procedir a la votació secreta en paperetes dels candidats o candidates proposats.

Anem a realitzar l'escrutini i va a llegir nominalment perquè les seues senyories passen a votació.

Secretària segona de la Mesa, Irene Gómez, té vosté la paraula.

(El secretària segona crida per ordre alfabètic les diputades i els diputats perquè depositen la papereta en l'urna)

Anem a realitzar l'escrutini. Direm «completa» quan la papereta continga els noms de Clara Eugenia Bayarri, José Antonio Nuño de la Rosa y Vicente Manuel Torres. Direm «completa» una completa.

(El president fa l'escrutini)

Senyories, realitzat l'escrutini, el resultat ha estat el següent: la il·lustre senyora Clara Eugenia Bayarri García, 52 vots; el senyor José Antonio Nuño de la Rosa Amores, 52 vots, i el senyor Vicente Manuel Torres Cervera, 52 vots. S'han expressat 39 vots en blanc i un vot nul.

Per tant, la terna que proposa les Corts Valencianes per a cobrir una plaça de magistrat o magistrada de la Sala Civil i Penal del Tribunal Superior de Justícia de la Comunitat Valenciana són estes tres persones que han obtingut 52 vots per les Corts Valencianes. (Aplaudiments)

Debat i votació de l'informe de la Subcomissió per a l'estudi de la gestió de l'aigua de la Comunitat Valenciana i possibles alternatives d'actuació davant els efectes del canvi climàtic i les necessitats humanes de l'aigua (BOC 304)

El senyor president:

Continuem amb el punt 12 -ens queden tres punts, senyories-, un debat important i de molta actualitat, que és: debat i votació de l'informe de la subcomissió per a l'estudi de la gestió de l'aigua de la Comunitat Valenciana i possibles alternatives d'actuació davant els efectes del canvi climàtic i les necessitats humanes de l'aigua.

Donem la benvinguda als il·lustres representants que ens acompanyen, sectors de l'aigua, dels sindicats agraris, el president de la séquia de Moncada. i a totes les persones que ens acompanyen en este important debat.

Anem a fer la presentació de l'informe per part de la presidenta de la Comissió de Medi, Aigua i Ordenació del Territori, la il·lustre diputada Belén Bachero.

Posteriorment els grups fixaran posició sobre el punt.

Quan vosté vullga, senyoria.

La senyora Bachero Traver:

Moltes gràcies, senyor president.

Il·lustres senyories, em correspon, com a presidenta de la Comissió de Medi Ambient, Aigua i Ordenació del Territori, presentar l'informe aprovat per aquesta comissió en la reunió de 3 d'octubre de 2018, a proposta de la Subcomissió especial d'estudi de la gestió de l'aigua de la Comunitat Valenciana i les possibles alternatives d'actuació davant els efectes del canvi climàtic i les necessitats humanes de l'aigua.

La Mesa de Les Corts, d'acord amb la Junta de Síndics, va acordar proposar al Ple la creació d'una comissió especial per a l'estudi de la gestió de l'aigua de la Comunitat Valenciana i les possibles alternatives d'actuació davant els efectes del canvi climàtic i de les necessitats humanes de l'aigua, per una iniciativa presentada pel Grup Parlamentari Popular amb l'escrit número 2. 304, de 9 de setembre de 2015, i pel Grup Parlamentari Compromís amb l'escrit número 2. 908, de 28 de setembre de 2015.

El Ple de Les Corts, en la sessió del 21 d'octubre de 2015, una vegada assolit un text d'aproximació entre les dues propostes, va acordar la creació d'aquesta comissió especial d'estudi mitjançant la resolució 41/IX, publicada en el BOC número 30, de 5 de novembre de 2015, reconvertida en subcomissió, dependent de la Comissió de Medi Ambient, Aigua i Ordenació del Territori per acord de tots els grups parlamentaris, regulada segons la resolució de presidència de caràcter general 1/IX.

La subcomissió, en la reunió del dia 4 de maig de 2016, va tindre coneixement del pla de treball resultat de la síntesi de les tres propostes presentades pel Grup Parlamentari Popular, el Grup Parlamentari Socialista i els grups parlamentaris Compromís, Podem i Ciutadans.

Aquest pla de treball va ser publicat en el BOCV número 78, de 18 de maig de 2016, i en aquest s'establien els objectius de la subcomissió, el calendari de treball, documentació i la relació de persones que haurien de comparéixer.

La subcomissió ha realitzat tretze reunions per a substanciar les diferents compareixences, 150 les persones, experts i expertes que han aportat els seus coneixements i experiències. I des d'ací volem agrair a totes elles les seues aportacions.

Finalment, i després de diverses peticions d'ajornament de la data per a l'elaboració de les conclusions, la subcomissió va finalitzar el seu treball el 12 de juliol de 2018, l'informe va ser publicat el 28 de setembre de 2018 en el BOCV número 304. El passat dia 3 d'octubre de 2018 la Comissió de Medi Ambient, Aigua i Ordenació del Territori va aprovar el present informe per 9 vots a favor, 5 en contra i zero abstencions. A més a més, el vot particular presentat pel Grup Parlamentari Popular, amb registre número 108. 884, va ser rebutjat i es manté, sol·licitat pel número de registre 113. 074, per a la seua discussió en el Ple. Aquesta aprovació es va publicar en el BOC número 307, d'11 d'octubre de 2018, i que hui presentem davant el Ple de la cambra per a la seua aprovació.

Sense res més, moltes gràcies. (Aplaudiments)

(Ocupa la presidència la vicepresidenta primera, senyora Carmen Martínez Ramírez)

La senyora vicepresidenta primera:

Moltes gràcies a vosté, senyora Bachero.

I passem al torn de fixació de posició de cada grup parlamentari.

En primer lloc, el Grup Parlamentari Ciudadanos i la seua diputada il·lustre senyor María José García té la paraula per un màxim de vuit minuts.

La senyora García Jiménez:

En CS podíamos haber votado en contra de este dictamen. Pero, fíjense, se nos recogieron todas, todas las reivindicaciones que nosotros propusimos. Y algunas de ellas les leo para que lo tengan claro, que fue, por ejemplo, garantizar la aplicación efectiva de la Directiva marco del agua, mejorar los instrumentos de coordinación entre confederaciones hidrográficas, abordar un acuerdo de carácter estatal por el agua que defienda una política hídrica sostenible, la lucha y prevención contra la contaminación de aguas, tanto en aguas superficiales como en subterráneas, la modernización de la agricultura de regadío; pero la más importante y la más importante para Alicante fue que se pusiera en marcha con carácter urgente las infraestructuras hidráulicas, como el caso del trasvase Júcar-Vinalopó. Una PNL que nosotros presentamos, una iniciativa que nosotros presentamos aquí, en Las Cortes, y el Consell hace un año nos votó en contra y ahora lo recoge en un informe.

Los agricultores, señorías, y los regantes por supuesto, y por supuesto nosotros también, estamos cansados de las políticas del derroche, del desaprovechamiento, de la ineficiencia en la gestión, del lucro cesante, del coste desorbitado, de las obras post-trasvase sin terminar, de los plazos sobrepasados, entre otros aspectos, y por supuesto estamos cansados de que nadie asuma su responsabilidad. Un cúmulo de despropósitos que dan como resultado que los agricultores que han hecho un esfuerzo desmesurado en sus explotaciones y un esfuerzo económico que exijan algo tan básico, tan básico, como es que les llegue el agua de forma regular a un coste aceptable.

La senyora vicepresidenta primera:

Serà el senyor Estañ, síndic del Grup Parlamentari Podemos-Podem, el que farà la intervenció o la fixació del seu grup parlamentari.

El senyor Estañ García:

La senyora vicepresidenta primera:

Serà ara el Grup Parlamentari Compromís i la seua diputada, il·lustre senyora Gabriela Ferrer, la que farà la defensa de la posició del seu grup.

Quan vullga senyora Ferrer.

La senyora Ferrer Matvieychuc:

Moltes gràcies, senyora presidenta.

Moltes gràcies a totes les persones que hui ens acompanyen ací al debat d'aquest dictamen de la subcomissió sobre la gestió de l'aigua a la Comunitat Valenciana i les alternatives davant del canvi climàtic.

En primer lloc, la primera cosa que vull posar en valor d'aquesta subcomissió d'estudi és que el pla de treball ha estat pactat per tots els grups parlamentaris. Totes les demandes de documentació, de bibliografia, etcètera, que presentaven els diversos grups parlamentaris, se varen integrar en el pla final igual que totes les compareixences. És a dir, ací no s'ha vetat ningú i el que no ha vingut ha sigut perquè no ha vullgut, cosa que ha passat amb les confederacions hidrogràfiques, amb el cas d'Acuamed o de la Mancomunitat de Canals del Taibilla.

Dit això, i una cosa que sembla que podia ser òbvia, doncs no ho és perquè en anteriors comissions d'estudi hi havia vet a segons quines persones o representació de quines sensibilitats.

Bé, en aquesta subcomissió d'estudi hem tingut l'oportunitat d'escoltar un gran ventall d'experts tant en matèria de climatologia, en matèria d'ecologia fluvial, d'economia, de dret. També els usuaris, fonamentalment en matèria agrària, que és el principal ús de l'aigua al nostre territori, i les conclusions que traguem, a banda també d'associacions ecologistes i associacions en defensa dels ecosistemes aquàtics, el que hem pogut comprovar és que el canvi climàtic ja està ací. Esta és la primera conclusió. Des dels anys huitanta, la disponibilitat d'aigua ha estat molt inferior a la planificada i a la tinguda com a disponibilitat a l'hora de repartir recursos.

També hem verificat que hi ha un elevat grau de deteriorament tant dels aqüífers com dels ecosistemes aquàtics, dels rius, dels llacs, al nostre territori. I també hem pogut comprovar que malgrat la política d'oferta creixent d'aigua que s'ha desenvolupat al llarg del segle XX, la qüestió que tenim damunt de la taula és que l'anomenat «dèficit hídric estructural» de la nostra comunitat, no s'ha resolt sinó que s'ha mantingut al llarg del temps. I si tenim en compte quins són els escenaris de canvi climàtic, el que posa de manifest és que haurem d'abordar aquesta problemàtica, aquesta situació amb noves eines i amb noves perspectives, perquè hi ha una cosa que és clara: l'adaptació de la gestió i dels usos de l'aigua als efectes del canvi climàtic és fonamental per a qualsevol societat i més per a la nostra per tal de reduir la vulnerabilitat davant del canvi climàtic en el nostre territori, que aquest és un dels elements claus que plantejàvem en el nostre pla de treball i també en el treball i el dictamen que hem fet.

I això se fa fent un abordatge als diversos nivells de govern, també de manera intersectorial. I, per això, en aquest dictamen proposem la necessitat d'un acord estatal per una política hídrica sostenible a escala estatal, que tinga en compte els efectes del canvi climàtic i que ordene els usos, les infraestructures i els recursos hídrics en el territori, articule l'ús de recursos hídrics no convencionals, fomente la transparència, l'accés a la informació, la participació pública i també aborde la gestió de les demandes.

I considerem que un altre element que és important en este nivell és l'elaboració d'una llei de transició hidrològica que dote de coherència tot el marc legislatiu entorn a l'aigua, en trasposició de la directiva marc de l'aigua de 2000 i tot el desenvolupament normatiu que està associat i que tinga en compte el canvi climàtic.

També considerem que és necessària una estratègia de gestió dels recursos hídrics i els usos de l'aigua a nivell de la Comunitat Valenciana per avançar en l'autonomia, la sostenibilitat i l'adaptació al canvi climàtic i des d'una perspectiva integrada de la planificació i gestió dels recursos hídrics, prioritat d'ús dels recursos amb major garantia i la seua assignació, tenint en compte els requeriments de qualitat, els requeriments de garantia i, òbviament, la capacitat de pagament dels diversos usuaris.

Per a avançar en les mesures d'adaptació al canvi climàtic, òbviament és imprescindible incorporar el coneiximent més actualitzat sobre canvi climàtic i els seus efectes a tota la planificació, ja siga territorial, sectorial i, òbviament, la planificació hidrològica, igual que la coordinació, la cooperació entre les administracions, la transparència i la rendició de comptes en informació vinculada a l'aigua, l'avaluació participada dels recursos i els usos, la sensibilització, comunicació i educació sobre les múltiples dimensions de l'aigua. És fonamental, així mateix, recuperar i millorar l'estat de les nostres masses d'aigua subterrànies i superficials perquè ens donaran major capacitat de maniobra davant dels efectes del canvi climàtic, que això està documentat en tots els documents que hi ha a nivell europeu, estatals, científic, etcètera.

També hem d'abordar la qüestió de la gestió dels usos i dels recursos, tant des d'una perspectiva d'oferta com d'una perspectiva de demanda. Des del punt de vista de l'oferta, el plantejament és clar: tenim infraestructures construïdes que han de funcionar. I també s'han d'acabar algunes que encara no s'han acabat perquè ha passat molt de temps sense que se feren les inversions que tocaven i, ahí, eixe és un element clau. Està el transvasament Tajo-Segura, que considerem que s'ha de garantir per als usos agraris, de la mateixa manera que el transvasament Xúquer-Vinalopó, abordant d'una vegada per totes unes tarifes, unes condicions econòmiques que siguen viables per al seu ús.

Al mateix temps també incorporar i potenciar la reutilització d'aigües regenerades, i per a això és fonamental posar el focus també en el cicle urbà de l'aigua que ha estat el gran oblidat.

Millorar tota la xarxa de sanejament, igual que tota la xarxa de depuració. I incorporar la reutilització en un enfocament veritablement de gestió d'economia circular, per fer viable la utilització d'este recurs, tant per a usos agraris com per a usos municipals.

De la mateixa manera…

(Ocupa la presidència el president, senyor Enric Morera i Català)

El senyor president:

Senyoria.

La senyora Ferrer Matvieychuc:

… que incorporar la dessalinització i programes d'ajuda econòmica i d'inversió, tant adreçat a les entitats locals com també a l'adaptació de l'agricultura i la ramaderia als desafiaments del canvi climàtic.

El senyor president:

Moltes gràcies.

La senyora Ferrer Matvieychuc:

Aquestes són algunes de.

El senyor president:

Moltes gràcies, senyoria.

La senyora Ferrer Matvieychuc:

. les mesures i segurament en el torn de rèpliques podrem continuar avançant en elles.

Moltes gràcies.

El senyor president:

Moltes gràcies, senyoria. (Aplaudiments)

En nom del Grup Socialista, fixarà posició sobre el dictamen l'il·lustre diputat David Cerdán. Quan vosté vullga.

El senyor Cerdán Pastor:

El senyor president:

Moltes gràcies, senyoria.

Fixarà posició sobre el dictamen en nom del Grup Parlamentari Popular l'il·lustre diputat José Císcar.

El senyor Císcar Bolufer:

Moltes gràcies, senyor president.

Yo también coincido en que lo deseable hubiese sido el acuerdo. Por mi parte les puedo asegurar que me quedo con la satisfacción moral de haberlo intentado hasta el final. La clave del éxito radicaba en integrar de una manera u otra todas las propuestas de todos los grupos, aunque no fueran del agrado de todos. Yo también asumía cosas que a mí no me gustaban. Pero parece que eso era pedir demasiado.

Como les decía, lo he intentado hasta el último momento, y lo saben. Al terminar la última comisión de medio ambiente les propuse dos líneas para la unanimidad. Vamos a adherirnos al pacto provincial del agua de Alicante. Y me dijeron que no. Yo, ingenuo de mí, pensaba que sería posible, porque PSPV y Compromís firmaron, aprobaron ese pacto en la Diputación de Alicante. Me equivoqué.

Pero les faltaba algo muy, muy importante, esencial, el agua. Pues idearon fórmulas para traer el agua que no tenían y empezaron a construir los primeros hoteles. Había nacido un modelo turístico de éxito. ¿Qué tenían que haber hecho los vecinos de Benidorm? Como no tenían agua, ¿quedarse en las almadrabas, renunciar a lo que consideraban era una mejor expectativa de vida para ellos y para sus hijos? ¿Benidorm y los otros municipios turísticos son culpables de la generación de más déficit hídrico?

Su informe apuesta claramente por la autosuficiencia hídrica. Nuestro voto particular primero por agotar todas las posibilidades de traer excedentes de otras cuencas. Les recomiendo la lectura de un estudio de un experto, del profesor Lamo de Espinosa, El mundo del agua, el agua en el mundo.

Con el Tajo-Segura la tibieza que han empleado ustedes me parece decepcionante. Lo único que se les ocurrió decir en el apartado de propuestas del informe es una obviedad tal como que es importante. Hombre, faltaría más que no fuera importante un trasvase que da 104. 000 empleos y sustenta a 80. 000 familias. (Aplaudiments)

Y quienes ya van poniendo fecha de sustitución del trasvase por la desalación, les digo que se equivocan. Ni por calidad, ni por precio, ni por justicia social esa sustitución va a ser posible.

Podría profundizar en más temas, pero no hay tiempo. Quiero referirme a las alegaciones que han hecho la Junta Central de Usuarios del Vinalopó, l'Alacantí y el Consorcio de Aguas de la Marina Baja y la Comunidad General de Usuarios del Canal Júcar Turia denunciando errores, inexactitudes y sesgos en la parte no propositiva del informe en lo que podríamos denominar los antecedentes de hecho.

El senyor president:

Senyoria.

El senyor Ciscar Bolufer:

Vaig acabant, senyor president.

El senyor president:

Moltes gràcies, senyor Ciscar.

Sobre la intervenció del senyor Ciscar, veig que n'hi ha rèpliques de tots els grups. Per tant, anem a procedir en ordre. En primer lloc la il·lustre diputada María José García en nom del Grup Ciudadanos.

Senyora García, té vosté la paraula per a rèplica a la intervenció del senyor Pepe Ciscar.

La senyora García Jiménez:

Otra de las cosas, ya que ya llego al final y como veía que todos los recursos se les habían agotado, nos dicen: «Señores, queremos que se incluya el pacto provincial por el agua. » Y usted me regala este librito y yo me lo leo todo. Me lo leo. Y me leo también su voto particular y veo que de este librito que tiene aquí y que tiene ese voto particular, en ningún momento usted ha incluido ninguna proposición de este pacto provincial en su voto particular. (Aplaudiments)

A partir de ahí no hay otra solución, porque se les recogieron todas las cosas. Y además es que estuve yo delante y es que estuve ahí negociando para que se le recogiese y se le recogieron. Con lo cual lo que está contando hoy no es verdad.

Y otra de las cosas que también quería decir es que, si ustedes con cuatro años que han tenido, cuatro años, que han sido una política que como digo yo con mayoría absoluta, que podían haber hecho lo que les diese la gana, que podían haber invertido en infraestructuras lo que quisieran, porque no había ninguna oposición que les dijera que no y no han hecho nada por los regantes, no han hecho nada por la agricultura, no han hecho nada por la Comunidad Valenciana. (Aplaudiments)

El senyor president:

Moltes gràcies, senyora García.

Senyor Ciscar, per a rèplica a la intervenció de la representant de Ciudadanos.

El senyor Ciscar Bolufer:

Moltes gràcies, senyor president.

Y luego está el voto particular. ¿Dónde iban a estar el resto de diputados? Los que apoyan al gobierno pues está claro. La duda, como he dicho en mi primera intervención, es donde iba a estar Ciudadanos. Y le voy a decir una cosa, mire, su discurso del agua, se les ha roto en pedazos. Se les rompe en la zona cero del déficit hídrico de esta comunidad que es Alicante.

El senyor president:

Moltes gràcies.

El síndic del Grup Podemos-Podem, senyor Estañ, per a rèplica a la intervenció del senyor Pepe Ciscar, té vosté la paraula.

El senyor Estañ García:

Gracias. (Aplaudiments)

El senyor president:

Moltes gràcies, senyor Estañ.

Senyor Pepe Ciscar, per a rèplica al senyor Estañ.

El senyor Ciscar Bolufer:

Moltes gràcies, senyor president.

Miren, dicen que no hablamos del Segura, si es que cada vez que hablamos del trasvase Tajo-Segura estamos hablando de la cuenca del Segura, o ¿a quién beneficia el trasvase Tajo-Segura? Lo que pasa es que ustedes nunca ven nada positivo, nada positivo en el trasvase Tajo-Segura, o sea los empleos directos y indirectos, la riqueza, ¿todo eso no le parece importante? Si es que el discurso de su partido aquí, en Murcia, por supuesto en Castilla-La Mancha, con el trasvase del Tajo-Segura siempre es negativo. Cuando hablan del trasvase Tajo-Segura es para hablar de regadíos ilegales, de los grandes consumidores del agua que se la quitan a los pequeños, la falta de transparencia, etcétera. Nunca les he escuchado una frase amable del trasvase Tajo-Segura. Yo siempre he dicho que el mejor aliado que tiene el gobierno de Castilla-La Mancha contra el trasvase es Podemos-Comunidad Valenciana y Podemos-Murcia, no lo tiene en su región el mejor aliado, lo tiene fuera de su región. (Aplaudiments)

El senyor president:

Moltes gràcies, senyor Ciscar.

S'han demanat dos rèpliques més.

Té la paraula la il·lustre diputada Graciela Ferrer per a rèplica al senyor Ciscar.

La senyora Ferrer Matvieychuc:

¿Sí? ¿S'escolta? Bé.

Moltes gràcies, senyor president.

Mire, senyor Ciscar, vosté parla de culpabilitzar als sectors. No, no, ací el que s'està analitzant són polítiques que aplicaren responsables polítics i administracions, i el que s'està dient és que eixes administracions i eixos polítics no tingueren en compte, no tingueren la visió que haurien d'haver tingut.

I ací el que estem plantejant és que estem en una situació de vulnerabilitat davant el canvi climàtic, que ja està ací, que no és l'efecte 80, això de l'efecte 80, això pot valdre per al pla de 1998, però vint anys després no em pot dir que això doncs, mira, si ve, vindrà. ¡No! I la responsabilitat està en anticipar perquè per a això estem ací, per a intentar vore i posar-mos d'acord de quina manera podem anticipar les situacions que s'estan donant i que ens estan dient els científics en panels internacionals, en xarrades com la de l'altre dia a Alacant, en tots els llocs de quines són les conseqüències que està tenint -i que poden tindre amb moltíssima probabilitat- el canvi climàtic sobre els recursos hídrics.

I vosté ve ací a parlar i a contraposar que si a favor d'una infraestructura, en contra d'una infraestructura. Ací no es tracta ni a favor d'una infraestructura o en contra d'una infraestructura, ací del que es tracta és que les actuacions que es facen després funcionen. Perquè està molt bonic això de firmar tots els pactes que vosté vullga si, després, a l'hora de funcionar no funciona, i a l'hora de dissenyar els projectes i de dissenyar les obres es fan considerant que va a haver no sé quanta disponibilitat d'aigua i resulta que després l'aigua no està. Perquè això el que significa és crear expectatives i junt amb les expectatives que després no es poden satisfer es crea la frustració i, a més a més, mentrestant, molta gent que ha posat els seus diners i ha invertit per a portar endavant projectes esperant que vinguera una aigua que després no ve, perquè al final després ve la tercera part de la tercera part, resulta que són els que es queden penjats. I ja està bé de jugar amb la vida de la gent. ¡Ja està bé per a fer demagògia amb l'aigua! ¡Ja està bé! (Aplaudiments)

I si vosté, ara, ve ací dient el que s'ha fer o el que no s'ha de fer, jo em pregunte què és el que han fet vostés estos vint anys perquè, a banda de dir i de signar un pacte amb el senyor Bono en l'any 1997 pel senyor Zaplana, que igual podem anar a Picassent a preguntar-li, ¡no ho sé! , per què ho va signar, per a deixar que la mitat dels estalvis que s'han d'obtindre en la modernització del regadiu de la Ribera del Xúquer anara a Castella-la Manxa. ¿Per què, si està tot tan malament i són tan roïns i tal, resulta que les inversions que fa el Govern d'Espanya i La Generalitat per a la modernització dels regadius de la Ribera del Xúquer doncs la mitat se'n va per a Castella-la Manxa? Me lo explique.

I, entre altres coses, també, m'agradaria saber què han fet estos vint anys que teòricament havien d'haver acabat eixa modernització en l'any 2002 o 2004, i estem al 2018 i encara amb molt d'esforç este govern està tornat a invertir. I ¿què ha fet el senyor Mariano Rajoy en la seua majoria absoluta quan es va comprometre a posar 55 milions d'euros per a acabar eixa modernització que és clau per al funcionament, per exemple l'esquema Xúquer-Vinalopó, què ha fet que no hi haja posat? Perquè a vostés els agrada molt signar però després miren cap a un altre costat i, mentrestant, la gent és la que patix la seua irresponsabilitat. ¡I ja està bé! Som responsables, tenim en compte el coneixement i, sobretot,…

El senyor president:

Senyoria.

La senyora Ferrer Matvieychuc:

…-acabe ja, senyor president-, i sobretot el que volem és posar les bases perquè el canvi climàtic no es convertisca en una catàstrofe en el nostre territori, sinó que siga…

El senyor president:

Moltes gràcies, senyoria.

La senyora Ferrer Matvieychuc:

…una oportunitat. (Aplaudiments)

El senyor president:

Moltes gràcies.

Senyor Ciscar, per a contestar en rèplica a la diputada Graciela Ferrer.

El senyor Ciscar Bolufer:

Moltes gràcies, senyor president.

Senyora Ferrer, el que han fet, les inversions hídriques que han fet el govern del Partit Popular ahí estan. (Veus) Podria ara utilitzar esta intervenció per a referir-les totes, seria impossible perquè no tindria temps i no m'enrecordaria.

La qüestió no és eixa, mire, la qüestió és què està fent l'actual govern en matèria hídrica perquè li recorde, li recorde que un secretari autonòmic de medi ambient va anar al Vinalopó a dir que dins del segon semestre del 2016 estarien en marxa, licitades i en marxa les obres de la conducció del postrasvase Xúquer-Vinalopó. Hui no estan començades i estem a l'octubre del 2018, i jo crec que acabarà la legislatura i no estaran començades. Per tant, per tant, no done lliçons.

Mire, mire, ho he dit en la meua primera intervenció, jo em pensava que com Compromís havia subscrit el pacte provisional de l'aigua en la Diputació d'Alacant vostés anaven a admetre-ho en el dictamen per a així poder tindre la unanimitat. ¡Clar! , no entenc les raons, perquè no me les ha dites, per les quals a Alacant, sí, i a València, no; quan els diputats de Compromís i del PSPV que varen firmar això no eren uns militants que passaven pel carrer, era el portaveu de Compromís en la Diputació d'Alacant, el senyor Fullana, i el portaveu del PSPV, el senyor Chulvi, i secretari provincial en la diputació. I, a més, ho van fer després de tindre diverses reunions, diverses negociacions, i varen subscriure un pacte molt ben subscrit on estaven les universitats d'Alacant i la Miguel Hernández d'Elx, on estava Ineca, on estava la cambra de comerç, on estava la societat civil alacantina, i naturalment els representants de les entitats de regants i d'usuaris més importants de la província.

En eixe document que ha firmat, ha subscrit i ha aprovat Compromís a Alacant es parla textual, està recollit del pacte que ensenyava la senyora García, «la redotación de los usos dependientes del trasvase Tajo-Segura con nuevas transferencias», a Alacant sí i aquí no m'ho han admés; «estudiar otra alternativa en el cauce alto-medio del Júcar que proporcione agua de calidad apta para todos los usos», a Alacant sí, aquí no; «favorecer los centros de intercambio en los contratos de cesión»; «apoyar las conclusiones del estudio presentado por el Scrats para la redotación del trasvase Tajo-Segura», textual, «nuevos aportes del Tajo medio y/o del Ebro».

Compromís demanant en Alacant transvasaments des de l'Ebre. Això, a on s'ha vist? Jo no ho havia escoltat mai. És que ni jo he sigut tan explícit en el vot particular.

Per tant, coherència. Si jo, l'única cosa que demane és coherència, senyora Ferrer! Si el que val per a Alacant, per què no val per a València? M'ho podrien explicar? És que ningú m'ho ha sabut explicar.

Miren, parla del canvi climàtic, per descomptat. I en el vot particular estan recollides les conseqüències negatives del canvi climàtic. Però que ningú s'oblide: el canvi climàtic es combat també en l'activitat agrària, perquè l'agricultura, a més de proporcionar aliments i d'evitar la desertificació, vosté sap molt bé que els cultius de regadiu són autèntics embornals de CO2 atmosfèric, que contraresten el problema de l'efecte hivernacle. Això és una realitat.

I es combaten, també, amb una major regulació. I per a la regulació són necessaris els embassaments. Una cosa tan senzilla com emmagatzemar aigua quan sobra per a utilitzar-la quan falta, és molt efectiu per a lluitar contra el canvi climàtic. No obstant, vostés plantegen sempre demonitzar nous embassaments, per descomptat els transvasaments i més coses.

Jo li diré, li diré una cosa. Mire, els embassaments i els transvasaments no són bons o roïns. Són necessaris o no necessaris. I tinga en compte que sempre que són necessaris acabaran construint-se, possiblement molt de temps després d'haver-se plantejat, però acabaran construint-se.

No sé si m'ha plantejat ja alguna qüestió. , alguna qüestió més. Però, en definitiva, hem mantingut la coherència, hem demanat, «incloguen el pacte provincial de l'aigua i podem votar-ho a favor»; hem demanat, «parem este debat, deixem-lo sobre la taula i assentem-nos amb Fecoreva per a incorporar les seues propostes al dictamen». Mos varen dir que no. És que no mos deixen una altra eixida que votar en contra. Insistisc, açò no va de guerres de l'aigua; açò va de coherència, de dir el mateix en Alacant que en València; de dir el mateix ahir, hui i demà, cosa que vostés no fan. Jo, això ho havia vist d'altres partits, tindre un discurs en un lloc i, un altre en un altre, però de Compromís. En Alacant, què passa? Que diguem el que convé dir i, en València, no? No, això no és digne ni respectable.

Moltes gràcies. (Aplaudiments)

El senyor president:

Moltes gràcies, senyor Ciscar.

Per a rèplica a la intervenció del senyor Ciscar, té la paraula l'il·lustre diputat David Cerdán.

El senyor Cerdán Pastor:

El senyor president:

Senyories, per favor, deixen parlar. (Remors)

El senyor Cerdán Pastor:

El senyor president:

Senyories, per favor.

El senyor Cerdán Pastor:

El senyor president:

Moltes gràcies, senyor Cerdán.

Amb la rèplica del senyor Ciscar al senyor David Cerdán, clourem el debat i passarem a les votacions. (Veus)

Escoltarem el senyor Ciscar en rèplica al senyor David Cerdán.

El senyor Ciscar Bolufer:

El senyor president:

Moltes gràcies, senyor Ciscar.

Senyories, finalitzat el debat, anem a passar a les votacions. Anem a votar, en primer lloc, el vot particular del Grup Parlamentari Popular. El vot particular que ha fet al dictamen.

Senyories, comença la votació. (Veus) Senyories, el vot particular del Grup Parlamentari Popular al dictamen ha estat rebutjat per 56 vots en contra, 28 afirmatius, 0 abstencions. Queda rebutjat el vot particular.

I ara passarem a la votació de l'informe de la comissió. Senyories, comença la votació. Senyories, l'informe de la comissió ha estat aprovat per 56 vots favorables, 28 en contra i 0 abstencions. (Aplaudiments)

Debat de totalitat del Projecte de llei, de la Generalitat, d'estructures agràries de la Comunitat Valenciana (RE número 97. 342, BOC 267)

El senyor president:

Senyories, ens queden dos punts. I ara anem a debatre un punt que té molta relació amb el que venim de debatre, que és el debat de totalitat del Projecte de llei de La Generalitat d'estructures agràries de la Comunitat Valenciana.

Per a la presentació del projecte de llei, per part del Consell, comptem amb la presència de l'honorable consellera d'Agricultura, Medi Ambient, Canvi Climàtic i Desenvolupament Rural, a la que donem la paraula i també, com no, la benvinguda.

Quan vosté vullga, consellera.

La senyora consellera d'Agricultura, Medi Ambient, Canvi Climàtic i Desenvolupament Rural:

Moltes gràcies, president.

Interessant debat. Moltes gràcies a tots i a totes els qui han treballat per un informe constructiu i per un informe que mire al futur i als reptes que enfrontem. Moltes gràcies.

Bon dia, senyories. Hui presentem el Projecte de llei d'estructures agràries valencianes, una llei que assentarà les bases per a un veritable canvi estructural de l'agricultura valenciana.

L'agricultura és un sector estratègic per la seua contribució a la creació d'ocupació, a la vertebració del territori, al medi ambient, a l'adaptació i la mitigació del canvi climàtic i a models sostenibles de producció d'aliments.

Però l'estructura agrària valenciana patix de debilitats caracteritzades per l'elevat minifundisme, la dispersió parcel·laria, l'alta rellevància de l'agricultura a temps parcial, l'envelliment i la falta de relleu generacional, l'escassa mobilitat del mercat de terres i l'atomització de les estructures comercials que situen els productors en una situació de desavantatge en la cadena de valor.

La conseqüència d'aquestes debilitats és la pèrdua de rendibilitat, tant en la fase de producció com en la de comercialització, i finalment l'abandonament de camps de cultiu i de l'activitat.

Per això era necessari des de fa temps abordar canvis, canvis en els fonaments del sector productor agrari valencià. Tot este temps que van deixar passar governs anteriors ha resultat molt perjudicial per al sector i per a la societat valenciana. Nosaltres, el govern del botànic, hem encetat una nova agenda agrària valenciana, una agenda pròpia per a enfrontar estos reptes.

Com ja els he explicat en moltes ocasions, entre d'altres, amb l'impuls de la producció ecològica, als productes de proximitat, a la qualitat diferenciada i a la sanitat de les produccions. El reforç de la investigació i la transferència de tecnologia. Les ajudes al cooperativisme, el manteniment del finançament per les assegurances agràries i el desenvolupament rural o la reivindicació de l'agricultura valenciana a la nova PAC que ha d'aplicar a partir de 2020.

I des d'esta nova Agenda Agrària Valenciana aquesta llei d'estructures agràries és una peça clau, una peça fonamental per superar les debilitats estructurals i dotar al sector de noves ferramentes per a enfrontar reptes. Reptes que eren ben palesos des de fa temps, tant en la literatura agrarista valenciana com en el sentir col·lectiu, com és la singular fragmentació de la propietat que dificulta agrupar l'oferta i provoca alts costos de producció. La falta d'explotacions de dimensions viables, l'escassa mobilitat de terres o la manca de cultura de gestió en comú.

Però no es tracta de crear explotacions grans, sinó de buscar models social i territorialment sostenibles, en formes de gestió innovadores, que permeta la viabilitat de les explotacions respectant els valors culturals i ambientals del sòl agrari.

Com antecedents en matèria d'estructures agràries hi ha diverses normes sobre les que fins ara s'ha recolzat La Generalitat, com la Llei 7/1986, d'utilització d'aigua de reg, la Llei 8/2002, d'ordenació i modernització de les estructures agràries, o s'ha continuat també aplicant el Decret 118/1973, que aprovà el text de la Llei de reforma i desenvolupament agrari en aquelles matèries en les quals no s'havia elaborat una norma autonòmica pròpia.

Davant els reptes i problemes citats, tenint en compte expedients que acumulava des que es van assumir les competències en matèria d'estructures agràries i l'exercici de les competències atribuïdes en l'Estatut d'autonomia a la comunitat en matèria d'agricultura, desenvolupament agrair, ramaderia, aprofitaments hidràulics, canals i regs, quan les aigües discòrreguen íntegrament dins del territori de la Comunitat Valenciana, sempre d'acord amb l'ordenació general de l'economia és més que oportuna la tramitació d'aquesta llei d'estructures agràries que integre la normativa, tant autonòmica com estatal, l'actualitze i desenvolupe a allò no contemplat en les normes actualment en vigor. L'objectiu és establir un nou marc general que impulse la millora de les estructures agràries en la Comunitat Valenciana amb l'actualització i desenvolupament d'algunes mesures ja existents, així com la regulació i establiment de nous instruments i actuacions.

A més, la política d'estructures de La Generalitat valenciana adoptarà així una lògica integradora de les funcions econòmiques, socials, territorials i ambientals de l'activitat agrària, destacant el paper de les persones que exercixen l'agricultura de forma professional, també de joves i dones i de les iniciatives de gestió en comú del territori.

Amb esta llei que presentem hui pretenem oferir respostes, solucions i instruments que puguen preparar l'agricultura valenciana de cara als reptes del segle XXI. Per això hem treballat a partir d'un laboriós procés de participació, en realitat nombroses jornades de debat i consulta, amb una alta representació del sector agrari al llarg de la comunitat, a les quals han participat entitats representatives del sector, organitzacions professionals, cooperatives, empreses, altres administracions, universitats i col·legis professionals. Moltes gràcies a tots ells.

Ens congratula destacar que al tràmit de consulta al Comité Econòmic i Social de la Comunitat Valenciana al seu dictamen preceptiu s'indica textualment: «El Comité Econòmic i Social de la Comunitat Valenciana valora positivament la iniciativa del Consell per abordar els greus problemes que afecten la situació estructural de les explotacions agràries de la Comunitat Valenciana a través de l'avantprojecte de llei d'estructures agràries de la Comunitat Valenciana, text que ha comptat en el seu procés d'elaboració amb una alta participació i consens».

D'esta manera hem arribat a la formulació d'un ventall de propostes que desenvoluparan actuacions des de l'administració o des de l'àmbit privat, col·lectives i individuals, que són bàsicament aquestes.

En primer lloc, la llei definirà el sòl agrari infrautilitzat i oferirà alternatives per al seu ús sostenible, incloent la creació d'una xarxa d'oficines gestores de terres que consolide i done suport a les experiències de bancs de terres, que ja són una realitat a la Comunitat Valenciana.

La llei preveu la constitució de la xarxa de terres com a mecanisme d'informació i assessorament a través d'oficines gestores que duran a terme activitats de registre, supervisió, inventari i seguiment del mercat de terres. La xarxa contribuirà a contactar l'oferta i la demanda de parcel·les agràries i mobilitzar sòl per a constituir explotacions viables, permetent accés preferent a dones, joves i professionals.

La llei proposa mapes agronòmics com a eina de planificació per a les polítiques agràries de La Generalitat i en general per a tot el sector.

Perquè tenim en compte els riscos de mercat i climàtic, les eines d'informació són necessàries per a l'adopció de mesures preventives, existint tecnologia que permet integrar instruments de gestió basats en sistemes d'informació geogràfica. Pensem que el Consell ha d'adoptar una posició de lideratge en l'impuls a aquestes ferramentes.

Altra de les eines previstes és el Pla d'actuació sectorial, que sistematitze la planificació integral en cultius de regadiu i secà, a més s'estableixen mecanismes de consulta i participació en la formulació d'aquests plans. També s'inclou la promoció dels parcs agraris com a figura adequada per a la dinamització i defensa de l'activitat agrària, als sistemes agraris locals periurbans.

Es crea també la figura de la iniciativa de gestió en comú, a la que podran acollir-se les explotacions associatives o agrupacions d'explotacions per a la posada en marxa d'un pla de gestió envers el cultiu, explotació o desenvolupament en comú d'activitats complementàries, així com l'ajuda mútua, adopció de noves tecnologies o l'ús racional dels mitjans de producció agrària.

Així mateix, es plantegen mesures de suport públic a la reestructuració parcel·laria. Reestructuració, concepte que supera a la clàssica concentració parcel·laria per a la consecució d'explotacions amb estructura i dimensions viables. En la llei s'amplien les opcions de reestructuració seguint procediments que incloguen ja la integració ambiental en els plans de reestructuració, priorització d'iniciatives de gestió en comú, agrupació de parcel·les i permutes voluntàries, clarificant el marc normatiu actual.

Altra de les innovacions són els incentius fiscals. S'introduïxen avantatges a la tributació en l'adquisició i arrendament de finques rústiques, més enllà dels beneficis que considera la legislació estatal, ampliant les exempcions previstes. També establint deduccions per a transmissions i cessions de finques rústiques a favor de professionals de l'agricultura, com també en les finques incorporades a les iniciatives de gestió en comú i a la xarxa de terres.

La llei està plantejada de manera que permeta diversos models de gestió i siga útil als professionals que gestionen propietats diferents que faciliten les permutes, que impulse la transmissió i la cessió de terres, tant com l'agrupació de diferents propietaris o la gestió per part d'iniciatives de gestió en comú.

La norma incorpora altres innovacions rellevants, com hem dit ja, es definix la figura de sòl agrari infrautilitzat per a evitar l'abandonament de terres, però també per a contribuir a reduir el risc d'incendi forestal, problemes mediambientals, de salut públic o fitosanitaris.

Es crea també la figura de l'agent dinamitzador com la persona que impulsarà la gestió sostenible del territori als processos de reestructuració, iniciatives de gestió comuna i xarxa de terres.

Finalment es manté bona part d'allò regulat anteriorment per la legislació valenciana quan a les obres d'interès agrari promogudes per La Generalitat. Però considerem que han d'impulsar-se les condicions per a una inversió pública i privada en benefici d'una activitat agrària sostenible i que cree ocupació.

La promoció d'inversions sostenibles és fonamental en allò que toca a l'eficiència de l'ús de l'aigua i l'energia. Per això es promourà l'adaptació i millora de regadius i mesures que fomenten l'ús racional i sostenible de l'aigua.

Singularment, pel que fa a l'eficiència energètica hidràulica, l'aprofitament per a reg d'aigües regenerades, la recuperació d'aqüífers, la prevenció de la contaminació difusa, la conservació de recursos hídrics i el bon estat de les masses d'aigua i ecosistemes associats.

A més, com a novetat, s'incorporen les obres amb objectius ambientals en relació a l'adaptació i mitigació del canvi climàtic entre les obres d'interés general que executa directament La Generalitat.

I es consideren també la promoció de les energies renovables i les intervencions per a connectar el medi rural amb la societat de la informació i la comunicació, dins de les actuacions prioritàries de la conselleria.

En conseqüència, amb la finalitat de fomentar l'autosuficiència energètica, el millor aprofitament dels recursos i subproductes de l'activitat agrària i contribuir a un enfocament circular en la gestió de les explotacions agràries, es donarà suport a les energies renovables obtingudes en l'activitat agrària i en les complementàries.

Finalment, la llei regula les obligacions legals, les actuacions de control i inspecció, la tipificació de les infraccions, la quantia i graduació de les sancions, el procediment sancionador i òrgans competents, la reparació del mal causat i l'execució de les resolucions.

Fins ací una breu descripció dels nombrosos i diferents elements que composen l'articulat d'aquesta llei, tots rellevants des d'una perspectiva de política d'estructures i política territorial pròpia i valenciana.

L'objectiu de la llei és que siga útil per aconseguir explotacions modernes, econòmicament rendibles i sostenibles ambientalment, que pose la viabilitat de les estructures productives agràries des d'una perspectiva de respecte a la població, al territori i al medi ambient.

Per acabar, vull agrari a totes les persones que han participat a l'elaboració del text, i especialment a tot l'equip de la secretària autonòmica. Així mateix, cal agrair als grups parlamentaris que ningú ha qüestionat la totalitat del projecte. Crec que és una bona notícia, significa que estem tots en aquesta empresa comuna, com no pot ser d'una altra manera, per a pal·liar el desavantatge històric al qual es troba el nostre sector agrari.

Sens dubte el debat i votació de les esmenes aconseguirà millorar sempre amb gran ànim constructiu el contingut del text.

Per la meua part només em queda demanar el suport d'aquesta cambra per a recolzar previs els tràmits legals i esmenes oportunes a aquest projecte de llei.

Si aconseguim la unanimitat seria una bona senyal i totes i tots podríem felicitar-nos per això. I seria, sens dubte, un reconeixement merescut per a les persones que treballen a diari al sector agrari a la Comunitat Valenciana, perquè mantenen l'esforç, l'activitat, les explotacions, per la seua estima a la terra i per la seua saviesa antiga.

Moltes gràcies. (Aplaudiments)

(Ocupa la presidència la vicepresidenta primera, senyora Carmen Martínez Ramírez)

La senyora vicepresidenta primera:

Moltes gràcies, consellera.

I ara passem a la fixació de posició de cada un dels grups.

En primer lloc, pel Grup Parlamentari Ciudadanos, el seu diputat il·lustre senyor Emigdio Tormo.

El senyor Tormo Moratalla:

Vamos a hacer un ejercicio mental. Señorías, separen sus cuerpos atornillados al escaño e iniciemos un viaje por la Comunidad Valenciana, por esta nuestra comunidad, por los paraje de la comunidad. Y yo les preguntaría: ¿qué ven? ¿Ven una tierra todavía fértil, a pesar de las guerras del agua, a pesar de la falta de agua, a pesar de que hemos sido incapaces de dar solución a un problema de agua, entre todos? Cada uno tiene que asumir su parte de responsabilidad, los que ahora ostentan las responsabilidades de gobierno, los que la ostentaban antes y aquellos que sin hacerlo ni entonces ni ahora, tenemos la posibilidad en el futuro de avanzar hacia una solución.

La senyora vicepresidenta primera:

Serà ara la il·lustre senyora Beatriu Gascó, del Grup Parlamentari Podemos-Podem, la que fixarà la posició del seu grup.

Quan vullga, senyora Gascó.

La senyora Gascó Verdier:

Moltes gràcies als representants i les representants del sector primari, de les organitzacions agràries, de les cooperatives agràries. I moltes gràcies, sobretot, a tota la gent que ha fet possible aquesta llei. Em consta que són moltes les persones que han contribuït.

I una llei necessària, una llei de consens i que era…, ens alegrem que arribe ara, encara que quasi al final de la legislatura, però millor tard que mai. I sabem que hi ha hagut molt de treball abans, i per això arriba en este moment.

Des de Podem hem valorat com a molt positiva aquesta proposició de llei no sols per ser necessària, com deia, sinó també per l'avançada i positiva que és en alguns aspectes, com ara els parcs agraris, les iniciatives de gestió comuna, o de reestructuració parcel·lària o la xarxa de terres.

També precisament, pel que deia, pel procés participatiu i l'alt nivell de consens que hi ha darrere d'ella. Aquesta llei aconseguix enfocar la reforma de les estructures agràries valencianes tenint en compte els dos principals reptes a superar: la propietat minifundista i la necessitat de conservar el sistema agrari tradicional.

Ja el seu primer objectiu, millorar la viabilitat de les estructures agràries, amb la finalitat d'obtenir rendes agràries suficients que asseguren unes òptimes condicions de vida als seus titulars, posa l'accent en la inviabilitat actual del minifundisme, la parcel·lació i altres elements.

Aquesta proposició de llei ajuda de fet a entendre un concepte tan complex com el de la viabilitat de les estructures agràries, tot i superar l'enfocament de la modernització sense límits que fins ara havia arrossegat qualsevol actuació per a resoldre el problema.

I és que, senyories, la Comunitat Valenciana és, en valors absoluts, la comunitat autònoma que ha patit un major abandó d'explotacions agrícoles d'Espanya en el període 1999-2009, amb un total de 49. 460 explotacions.

També és la comunitat autònoma amb menor percentatge de titularitat juvenil, amb un 2,31% d'explotacions en mans de persones menors de trenta-cinc anys, al mateix temps que tenim un dels més alts percentatges de titulars de més de cinquanta-cinc anys.

Estes dades il·lustren els greus problemes que, d'una banda, la falta de planificació a llarg termini, però també la falta de regulació dels mercats i la pèssima articulació de la cadena alimentària han causat al sector primari.

No obstant açò, existeixen problemes evidents derivats de la pròpia estructura del sector. La fragmentació de la propietat de la terra, la falta d'una cultura de la gestió comuna de la producció, l'escassa mobilitat del mercat de terres, la falta d'eines que faciliten la planificació a professionals del sector i la deficiència d'inversió pública i privada en benefici d'una activitat agrària sostenible i generadora d'ocupació afavorixen l'abandó progressiu de la terra, especialment en les comarques amb majors dificultats agroclimàtiques.

La pressió sobre els usos del sòl porta com a conseqüència la pèrdua progressiva de sòl fèrtil, tenint conseqüències directes sobre la nostra capacitat de mitigació del canvi climàtic en ser precisament aquests sòls els majors embornals de carboni.

I ara, una vegada s'aprove aquesta llei tan necessària per a l'agricultura, caldrà recordar a l'hora d'aprovar els pressupostos, encara que els pressupostos s'aprovaran abans que la llei, però sí que caldrà dotar-se de recursos econòmics i humans suficients i seguir apostant pel renovament i la continuïtat del sector primari amb decisió i valentia. Un sector crucial per al futur del País Valencià.

Moltes gràcies. (Aplaudiments)

La senyora vicepresidenta primera:

Moltes gràcies, senyora Gascó.

Serà ara la senyora Graciela Ferrer, del Grup Parlamentari Compromís…

La senyora Ferrer Matvieychuc:

Moltes gràcies, senyora presidenta. (Pausa i veus)

Bon día, senyories.

Hui estem ací per a començar la tramitació parlamentària d'una llei que ha estat molt esperada pel sector, que ha estat molt consensuada amb tot el sector agrari del nostre país, que ha estat molt treballada per a incorporar el coneixement que hi ha tant en l'experiència com en les universitats, en els centres d'investigació, justament per una qüestió que està molt relacionada en el que parlàvem en el debat anterior: per reduir la nostra vulnerabilitat davant el canvi climàtic, davant la globalització, davant la competència d'altres països.

I esta llei és tan important perquè justetament posa el focus en els elements estructurals que des de fa quasi vint anys ni s'havien tocat. I que també posen el focus en els aspectes que tenen a vore amb la planificació de l'activitat agrària, amb la generació de coneixement, de posada a disposició de la informació amb eines com el mapa agrari, amb les meses sectorials, amb els plans sectorials, perquè per a poder competir al món, per a ser menys vulnerables davant el canvi climàtic necessitem tindre una estratègia.

I eixa estratègia, per una banda, passa per conéixer i per vore, anticipar i posicionar-nos per a aprofitar les oportunitats que tenim al davant.

Per una altra banda, és fonamental perquè aborda el problema estructural del minifundisme, de l'escassa dimensió de les parcel·les, posa en marxa mecanismes per a mobilitzar les terres i que no estiguen ni arriben a estar abandonades ni infrautilitzades, sinó tot el contrari, posant en moviment elements tant de l'administració, com és la xarxa d'oficines de gestió de terres, com també una figura, que jo crec que és molt interessant, de l'agent dinamitzador, d'eixe facilitador que connecte la gent dins el propi territori, que propose possibilitats de col·laboració, que assessore, perquè aquesta llei puga ser utilitzada en tota la seua amplitud.

I també l'element molt interessant i molt important i nou, d'innovació social de la iniciativa de gestió comuna, que és fonamental per a assolir grandària suficient per a fer viable l'explotació i, per tant, rendible el treball de llauradors i de llauradores. També està ahí.

També s'incorpora…, crec que és la primera normativa, almenys a escala espanyola, que incorpora el concepte de parc agrari. Això és importantíssim, perquè se reconeix un tipus d'iniciativa que ja s'està portant a terme, però que se li dóna un marc legal per a poder ajudar eixes iniciatives que van de baix cap a dalt.

I també es regula i es dóna seguretat jurídica a tot el procediment de reestructuració parcel·lària, amb iniciativa pública, per iniciativa privada, amb una sèrie d'incentius econòmics, d'ajudes econòmiques per a facilitar aquest redimensionament de les explotacions perquè siguen viables i perquè la gent puga viure dignament del seu treball i treballar i viure als pobles. I també avançar en eixa agenda no sols d'un nou model…

La senyora vicepresidenta primera:

Senyora Ferrer.

La senyora Ferrer Matvieychuc:

… -acabe ja- agrari en el País Valencià, sinó també eixa agenda que parlàvem la setmanada passada contra el despoblament.

Moltes gràcies, senyora conseller, per presentar… per portar-nos aquesta llei i, per descomptat, que farem tots els esforços per a intentar que isca endavant amb la unanimitat de tots els grups parlamentaris.

Moltes gràcies. (Aplaudiments)

La senyora vicepresidenta primera:

Gràcies, senyora Ferrer.

Serà ara el senyor David Cerdán, diputat del Grup Parlamentari Socialista, el que farà la seua intervenció…

El senyor Cerdán Pastor:

La senyora vicepresidenta primera:

I ara sí serà el Grup Parlamentari Popular i el seu diputat, senyor José Ramón Calpe, el que fixarà la posició del seu grup. Quan vullga, senyor Calpe.

El senyor Calpe Saera:

Moltes gràcies, senyora presidenta.

Senyora consellera, senyores diputades, senyors diputats.

Efectivament hem de celebrar que per fi hui estiga en estes Corts ja este projecte de llei que tantes vegades nosaltres també hem reclamat i hem preguntat per ell.

Celebrem, com s'ha dit, perquè ens consta per la nostra interlocució en els agents socials, que gaudix d'un ampli consens. I per això i perquè he de reconéixer que oferix mesures interessants, no li hem presentat cap esmena de totalitat.

Compartim un objectiu que ací s'ha mencionat per la consellera i per altres diputats que han participat, que és que efectivament hem d'evitar l'abandonament de terres i hem d'aconseguir que les explotacions siguen rendibles.

I també jo crec, no s'ha dit massa, algú ho ha dit també, que és important guanyar dimensió, perquè està molt bé això de la venda de proximitat i totes estes coses, però al final som un territori que té una gran extensiu de cultius i que necessita vendre fora, i els nostres competidors normalment tots ells se caracteritzen per tindre explotacions de majors dimensions.

De tota manera, el projecte té coses que no podem compartir. Algunes vénen reproduïdes des de la llei de l'horta, i no vaig a tornar a repetir ací els arguments que tan brillantment va defensar el meu company Luis Santamaría quan parlava del sòl infrautilitzat.

És que estes mesures coercitives no ens agraden. A més, tenen una llarga tradició, des del temps de la Il·lustració, de Floridablanca i d'Olavide, i passant per tots els règims polítics que ha conegut Espanya, i no han aprofitat en realitat per a millorar la situació de la gent.

Inclús si lligen un llibre clàssic de l'economia valenciana, com és La via valenciana d'Ernest Lluch, quan conta què va passar en les desamortitzacions del segle XIX diu que no van aconseguir que la terra fóra per a qui la treballara, sinó que la terra va ser per als que ja eren terratinents o per a professionals liberals o altra gent que no eren precisament els camperols.

Per tot això, este tipus de mesures no ens agraden i de fet demanem la seua supressió. A banda que considerem que tenen poca seguretat jurídica.

Mire, senyora consellera, és que resulta que la llei de reforma i desenrotllament agrari del franquisme -inclús quan parlava de «las fincas manifiestamente mejorables», que serien el sòl agrari infrautilitzat, li canvien el nom, però tampoc inventen res nou, encara que vostés tenen una tendència a l'adamisme- creava un jurat per a determinar quines eren eixes finques, presidit per un magistrat.

I vostés, en canvi, presenten una llei plena de conceptes jurídics indeterminats i diferixen al reglament qui determinarà això. Jo crec que siga el franquisme més garantista que el Consell del Botànic sembla una cosa un poc sorprenent. (Aplaudiments) Però en fi.

De tota manera, anant a les coses positives. Procediment de reestructuració i iniciativa de gestió comú. Ens agrada la idea, sobretot per una cosa que també ha mencionat algun portaveu, i és que no es tracta en este cas de furtar-li la propietat a ningú ni de privar-lo dels seus drets, sinó que tots els que ja són propietaris puguen seguir sent-ho i puguen a més actuar en una transformació de les seues terres, que les puga efectivament donar més rendibilitat.

Ara, creem que caldrà millorar el procediment de reestructuracions. Pareix d'una complexitat tremenda, que pot fer-lo quasi inviable. I això caldria corregir-ho, hi confiem. També ens ha arribat un missatge de la seua conselleria que estan disposats a valorar les nostres esmenes, la primera vegada que ens passa, però ho celebrem.

Creiem que això s'ha de corregir. I després ens preocupa la situació econòmica, com dia la senyora Gascó. És sorprenent, ens deixa bocabadats, que la memòria econòmica de l'avantprojecte diga que «para la aplicación y desarrollo del texto propuesto no es necesaria la ampliación de medios materiales y humanos».

Però si vostés van a crear el mapa agronòmic, l'han de mantindre, creen les xarxes de terra, creen agents dinamitzadors que hauran de ser funcionaris. han de posar funcionaris i assistències tècniques per a les reestructuracions, han de subvencionar les obres.

Que per cert ja se subvencionaven en la llei del PP de l'any 2002, que pareix ser que en vint anys no vam fer res, però jo la convide no sols que recorde eixa llei, sinó que mire els pressupostos 2004, 2005, etcètera, fins la crisi, i els diners que se posaven per a aplicar eixa llei i els que vostés posen actualment per a coses paregudes. I naturalment en la comparació perdran per golejada. Però en fi.

Però bé, havent de posar tots eixos diners, com pot dir la memòria econòmica açò? Va dir el representant de l'Associació Valenciana d'Agricultors, quan va comparéixer en el procediment de participació ciutadana, que se necessitarien uns 500 milions d'euros per a fer possible açò.

Jo no sé si eixa és la quantitat o no, però crec que la memòria econòmica deuria previndre unes inversions a llarg termini i donar unes indicacions per a futures lleis de pressupostos que posaren ja aquells fons que cal aplicar per a desenrotllar tot açò.

No siga que acabem fent una bona llei, que espere que sí, i al final el senyor Soler i qui mana dels diners no pose recursos per a poder-la aplicar, amb la qual cosa haurem fet, com se diu vulgarment un pa com unes hòsties.

(Ocupa la presidència el president, senyor Enric Morera i Català)

El senyor president:

Senyoria.

El senyor Calpe Saera:

Moltes gràcies. (Aplaudiments)

Debat de totalitat del Projecte de llei, de la Generalitat, d'infància i adolescència (RE número 108. 077, BOC 295)

El senyor president:

Moltes gràcies, senyor Calpe.

Senyories, finalitzat este punt, passaríem al següent, una vegada que ja hem fet el debat de totalitat, al següent i últim punt de l'ordre del dia de hui, que és el catorze, que és el debat de totalitat del projecte de llei de La Generalitat, d'infància.

Donem la benvinguda als il·lustres convidats que ens acompanyen en este punt. D'infància i adolescència. Per a la presentació del projecte de llei per part del Consell, comptem amb la presència de la vicepresidenta i consellera d'Igualtat i Polítiques Inclusives, Mónica Oltra, a la qual donem la paraula perquè ens presente el projecte de llei.

Quan vosté vullga, senyoria.

La senyora vicepresidenta i consellera d'Igualtat i Polítiques Inclusives:

Gràcies, senyor president.

Senyories, comparec de nou davant d'esta cambra per a presentar el projecte de llei d'infància i adolescència, que si compta en el seu suport, es convertirà en una de les lleis més avançades d'Espanya i ens situarà al nivell de les millors lleis europees en matèria de protecció i ampliació de drets de xiquets i xiquetes i adolescents.

Este projecte implica canviar el punt de vista, canviar la mirada amb què tradicionalment les persones adultes hem conceptuat este sector de la població. Implica deixar de vore els xiquets i les xiquetes com a miniadults, que no estan acabats de fer o com una propietat de les famílies.

Els xiquets i xiquetes, senyories, són individus, i com a tals són subjectes de dret, i un dret especialment protegit. No són propietat d'altres ni persones a mitges. Gaudixen d'igual status que nosaltres, les persones adultes, encara que les persones aboquem sobre elles unes responsabilitats que moltes voltes ignorem.

«Cargan con nuestros dioses y nuestro idioma, nuestros rencores y nuestro porvenir. » Esta càrrega que dipositem en els nostres xiquets i xiquetes, en realitat esta aventura fascinant que és la infància i l'adolescència, si és saludable, afavorix també el benestar de tota la societat. Perquè com moltes vegades hem dit, quan un sector social millora, el conjunt de la societat millora al mateix temps.

En el pla d'acció de la cimera mundial a favor de la infància, de 1990, ja es declarava que no hi ha causa que meresca més alta prioritat que la protecció i el desenvolupament dels xiquets i les xiquetes, de qui depenen la supervivència, l'estabilitat i el progrés de totes les nacions, i de fet de la civilització humana.

Una protecció pública i social que no ha de llevar als xiquets i xiquetes el dret a equivocar-se, perquè és això el que els permet aprendre, a ells i també a nosaltres. «Que decidan por ellos, que se equivoquen, que crezcan y que un día nos digan adiós. »

El canvi de paradigma que esta llei suposa implica considerar la infància, els xiquets i xiquetes, com objectes de protecció, sí, però també i sobretot implica el seu reconeixement efectiu com a subjectes de dret, i per tant protagonistes de les decisions que els afecten.

Passem d'una norma declarativa a una norma que garantix la igualtat efectiva dels drets de la infància i adolescència. I ho fem, a més, de conformitat amb el pacte per la infància aprovat per unanimitat a Les Corts el 14 de juliol de 2016.

Amb este pacte, es donava suport a una iniciativa promoguda per Unicef, Creu Roja, Càritas i Save the Children per a donar plenitud als drets recollits en la Convenció sobre els drets de la infància del 20 de novembre de 1989.

Els presente una llei, senyories, que ha estat molt participada. Totes les lleis que he tingut l'honor de presentar en esta cambra ho han estat, i això explica també l'ampli consens que han suscitat i que espere que també ens donen l'aprovació d'esta norma.

Però en el procés de l'elaboració d'esta llei hi ha un fet singular, un valor afegit que la fa especial. És tracta de la veu dels seus protagonistes, la dels xiquets i xiquetes que han centrat el seu procés de creació i dels qui hui ací hi ha una bona representació dels diferents consells d'infància, a més d'entitats i organismes als quals aprofite per a saludar i agrair el seu treball.

És la primera vegada a la nostra comunitat que un procés de participació d'una llei s'adapta perquè la gent més menuda puga opinar i decidir. Jo mateixa vaig estar en una de les jornades que es van organitzar, on durant un cap de setmana van participar xiquets i xiquetes dels consells d'infància de diverses localitat.

Puc assegurar-los, senyories, que el nivell d'implicació, de capacitat propositiva i d'empatia que allí es va reproduir era extraordinària. I és més, puc dir-los que les propostes més interessants a esta llei d'infància han vingut precisament del sector dels xiquets i xiquetes.

Podem estar ben orgulloses i orgullosos del treball realitzat pels nostres xiquets i les nostres xiquetes, per la nostra gent jove i per això hem proposat a les institucions europees que incloguen este procés participatiu com un exemple de bones pràctiques.

Les xiquetes i els xiquets han coincidit en indicar que volen ser persones reconegudes com a titulars actius de drets i això suposa anar més enllà de la tasca de protecció. És a dir, el que ens han dit és que volen formar part de les decisions que els afecten, el que ens han dit és que volen ser protagonistes de la seua vida i no mers espectadors.

La nova llei no oblida la protecció com és natural, però l'acompanya de conceptes que són igual o més importants per a previndre situacions on el xiquet, la xiqueta o l'adolescent necessita la intervenció de l'administració.

En este sentit parlem de promoció de drets, participació i prevenció, conceptes inseparables que impregnen, junt a l'interés superior, tota la llei, l'equitat comú dels seus principis rectors i l'espenta cap a l'apoderament del xiquet, la xiqueta i l'adolescent en l'exercici dels seus drets.

L'equitat és un criteri present en la regulació de tots els drets, això significa que els drets no solament es declaren, sinó que els garantix el seu caràcter universal i efectiu. La llei també ordena les competències en matèria d'infància i adolescència en l'àmbit competencial europeu, estatal i autonòmic, i també el municipal, a l'hora que s'adapta al nou marc estatal. (Veus)

El senyor president:

Senyories, per favor.

La senyora vicepresidenta i consellera d'Igualtat i Polítiques Inclusives:

Encara que només fóra perquè estan en la tribuna amb els xiquets i xiquetes podrien donar un poquet d'exemple. (Veus)

La llei també ordena les competències en matèria.

El senyor president:

Senyories, per favor. (Protestes) Senyories. (Veus) Senyories.

La senyora vicepresidenta i consellera d'Igualtat i Polítiques Inclusives:

La llei… (Veus)

El senyor president:

Deixem que… (Veus)

La senyora vicepresidenta i consellera d'Igualtat i Polítiques Inclusives:

Estava intentant dir, estava intentat dir. (Veus)

El senyor president:

Senyories, per favor.

La senyora vicepresidenta i consellera d'Igualtat i Polítiques Inclusives:

…que la llei ordena les competències en matèria d'infància i adolescència en tots els àmbits -en l'àmbit estatal, europeu, autonòmic i municipal- a l'hora que s'adapta al nou marc estatal. Els xiquets i les xiquetes, senyories, són esos locos bajitos que se incorporan con los ojos abiertos de par en par.

Per això, en seu procés d'incorporació a la vida adulta, a una vida que miren amb els ulls oberts de bat a bat, tenim l'obligació de garantir-los una sèrie de drets que esta llei incorpora, per exemple, el dret a escoltar la seua opinió. I este dret no solament impacta positivament sobre les persones menors d'edat, sinó també sobre el conjunt de la societat perquè fomenta una aliança intergeneracional que ens cohesiona entre nosaltres.

Per concretar este dret es garantix que les administracions consultaran en aspectes que els afecten com, per exemple, les polítiques d'oci educatiu o el disseny urbà dels municipis amb sintonia amb allò que Francesco Tonucci denomina la ciutat dels xiquets.

En l'àmbit privat, s'elimina el límit d'edat perquè es tinga en compte la seua opinió abans de donar el consentiment informat als tractaments sanitaris i es fixa l'obligació del pare, mare o qui ostente la representació legal a escoltar i respectar la seua veu en referència a la llibertat d'ideologia, de consciència i religió.

També reconeix per primera vegada el dret a la identitat i expressió de gènere en consonància amb altres lleis que ja han sigut aprovades com la llei trans o estan en tràmit parlamentari en esta cambra com la llei d'igualtat LGTBI.

Esta llei també combat l'empobriment infantil. La crisi econòmica que hem patit ha fet dels xiquets i les xiquetes les víctimes més doloroses. La falta d'ingressos i la transmissió intergeneracional de la pobresa soscava el benestar infantil, però també la igualtat d'oportunitats, la cohesió social i la democràcia.

En realitat atempta contra la nostra pròpia dignitat com a societat, perquè la pobresa és una malaltia social hereditària que hem de curar no solament els símptomes sinó també combatre les causes que la generen. La llei de renda valenciana d'inclusió, que estes Corts van aprovar l'any passat, és l'instrument més potent que disposem en este moment per pal·liar situacions d'empobriment o exclusió social.

Però esta llei dona un pas més i garantix la concessió d'ajudes destinades a la infància tenint en compte la situació de la persona a la qual va dirigida, és a dir, el xiquet, la xiqueta o l'adolescent i evitant que quede exclosa de les ajudes a que tinga dret a causa de problemes administratius de les seues famílies.

Perquè no podem victimitzar doblement a un xiquet o xiqueta que no té perquè patir més del que ja està patint a causa d'una situació d'empobriment de la qual és víctima i no responsable.

Esta llei també significa dret a l'oci educatiu. Els xiquets i xiquetes i adolescents tindran dret a participar en activitats d'oci educatiu que es desenvolupen fora de l'ensenyament reglat i de l'àmbit familiar. Com ja es va avançar en la Llei de joventut que van aprovar estes Corts.

La norma establix que durant l'educació primària es procurarà que les activitats d'aprenentatge programades puguen fer-se dins de la jornada lectiva i l'excés de deures no significa una reducció del temps de joc. Esta va ser també una mesura, òbviament, proposada pels propis xiquets i xiquetes i molt ben rebuda, és a dir, en Primària millor no fer deures, perquè el joc socialitza i ens fa somniar.

Perquè els xiquets i xiquetes aprenen jugant, com passa en un conte de Gianni Rodari: «Al planeta B s'han inventat una vorera mòbil que dóna voltes per la ciutat. Com les escales mòbils, només que no és una escala sinó una vorera. I es mou a una velocitat molt reduïda per donar temps a la gent de mirar els aparadors.

»A la vorera, fins i tot, hi ha bancs per als qui volen viatjar asseguts, especialment les persones majors. Estes persones, quan s'han cansant d'estar-ne en els jardins públics i de mirar sempre el mateix arbre, se'n van a fer un creuer en la vorera.

»Es troben còmodes i feliços. Hi ha qui llegix el diari, hi ha qui fuma un cigar. En resum, reposen. Gràcies a esta vorera s'han suprimit els tramvies, els autobusos i els cotxes, els carrers encara estan, però buits. Només servixen perquè xiquets juguen a la pilota i si un guàrdia urbà intenta requisar-los la pilota, li posen una multa. »

Esta llei no arriba a tant, no és una vorera mòbil. Però també fomenta el bon tracte en la família promovent els afectes. El que diu la llei és no és suficient amb què no n'hi haja maltracte, el que ha d'haver és un bon tracte. Per això es proposen mesures transversals com programes d'orientació familiar per a la coresponsabilitat, coparentalitat positiva, promoció d'horaris i condicions laborals compatibles amb la criança, foment de les competències parentals o educació emocional entre altres.

En l'àmbit dels xiquets i xiquetes que es fan sota la tutela de l'administració esta llei fomenta l'acolliment familiar perquè és el millor entorn per a la criança d'una persona. Els xiquets i xiquetes que han participat en el procés d'elaboració de la llei han coincidit també en la importància de garantir el dret a viure en família i hem coincidit en la campanya «Millor en família» posada en marxa per a fomentar l'acolliment familiar.

Atenent a esta demanda que, a més a més, està en plena sintonia amb la política de protecció que impulsa el Consell, la llei establix l'acolliment familiar com la mesura preferent de protecció, en qualsevol cas donant-li prioritat a les situacions de xiquets i xiquetes menors de sis anys.

Per a fomentar este tipus d'acolliment s'amplien les facilitats per a famílies acollidores. Per exemple, la possibilitat de mesures extraordinàries quan no puguen escolaritzar al xiquet o xiqueta que tenen en acollida al mateix centre que els seus fills o l'equiparació amb famílies nombroses en les prestacions per al sosteniment de la criança.

Este aspecte de llei avança en la política de desinstitucionalització i de suport a les famílies impulsada pel Consell i que s'ha traduït en fets tan rellevants com que enguany la Comunitat Valenciana se situe en la comunitat autònoma on les prestacions per acolliment familiar són les més elevades de tota Espanya.

La llei també desenvolupa programes d'emancipació i en esta mateixa línia d'apostar per la desinstitucionalització l'acció protectora no pot acabar amb la majoria d'edat, perquè hui en dia cap família deixa d'encarregar-se dels seus fills i filles als 18 anys i La Generalitat no pot ser una excepció.

Per això es creen programes de preparació per a la vida independent que inclouran accés preferent a l'educació postobligatòria, als programes d'inserció sociolaboral i a qualsevol ajuda que contribuïsca a l'emancipació d'estes persones joves. Serà també un col·lectiu prioritari en l'accés a la renda valenciana de inclusió podent-la sol·licitar des del primer dia després de deixar el sistema de protecció socioeducatiu a partir dels 18 anys o dels programes d'emancipació a partir dels 16 anys.

La norma també protegix front a qualsevol tipus de violència. El dret a la vida i a la integritat física i psíquica cobra especial importància i per a la seua defensa es configura un sistema integral de prevenció i protecció front a la violència contra la infància, que implica a tots els poders públics d'una manera coordinada.

S'obri la possibilitat que La Generalitat es persone com a acusació popular en els casos en què xiquets i xiquets hagen patit actes greus de violència. En els casos d'agressions masclistes o de violència intrafamiliar des de l'administració valenciana s'impulsarà que siga l'agressor i no la víctima qui abandone el domicili familiar. No és tolerable que també en situacions de violència masclista o intrafamiliar la víctima siga castigada dos voltes.

S'impulsarà també l'elaboració d'un llibre d'estil perquè el tractament informatiu d'estos fets no perjudique les víctimes. Perquè encara hui en dia els maltractaments contra els xiquets i les xiquetes constituixen un tabú que moltes voltes no volem vore i cal visibilitzar.

Esta llei promociona i protegix els drets de la infància front les tecnologies de la informació i comunicació. En esta línia es desenvoluparan programes d'educació digital i es promourà l'accés a estes tecnologies en condicions d'equitat, però també per trencar l'escletxa digital.

També s'atén la demanda de millorar els mecanismes de control en vídeojocs i pel·lícules, es prohibix la venda i publicitat a les persones menors de 18 anys quan el contingut siga pornogràfic, fomente les apostes o els jocs d'atzar, el consum de substàncies nocives, l'exaltació i incitació a la violència, el racisme, la xenofòbia, l'LGTBIfòbia, el masclisme o qualsevol tipus de discriminació.

Per poder dur a terme totes les mesures i garantir la implicació de tots els sectors afectats, es creen òrgans de participació i es preveu l'existència d'una comissió interdepartamental d'infància i adolescència que vetlarà per la unitat i coherència de les polítiques que incidixen en els drets de la infància. Els consells d'adopcions i alternatives familiars per primera vegada estarà integrat tant per personal de l'administració com per persones expertes.

Per últim i acabant, esta llei genera l'obligació de fer informes d'impacte d'infància en tots els plans sectorials i els projectes normatius de La Generalitat per garantir la transversalitat de les polítiques en esta matèria i donar compliment a una reivindicació històrica de les entitats en defensa dels xiquets i xiquetes.

En definitiva, senyories, esta és una llei valenta i innovadora, a l'avantguarda de les normes més avançades en matèria de protecció i ampliació de drets de la infància i adolescència que les veu com a persones subjectes de drets i que diposita en l'administració pública la responsabilitat en el compliment d'estos drets.

Esta llei pretén això, senyories, ser un vell principi carregat de força i sentit.

Moltíssimes gràcies. (Aplaudiments)

El senyor president:

Moltes gràcies, vicepresidenta.

Per a continuar el debat, els grups parlamentaris fixaran la seua posició.

En primer lloc, en nom del Grup Parlamentari Ciudadanos, la il·lustre diputada Mercedes Ventura.

Quan vosté vullga, senyoria.

La senyora Ventura Campos:

Gràcies, president.

Muchas gracias. (Aplaudiments)

El senyor president:

Moltes gràcies, senyoria.

Fixarà posició, en nom del Grup Parlamentari Podemos-Podem, la il·lustre diputada Fabiola Meco.

Quan vosté vullga, senyoria.

La senyora Meco Tébar:

Moltes gràcies, president.

Bon dia, senyories.

Hemos de llegar a todos los rincones, a las familias de origen, de acogida, de adopción, a los profesionales del mundo de la educación, de la sanidad, a los centros donde residen los menores, a las administraciones e instituciones de todos los niveles territoriales que presten servicios a niñas, niños y adolescentes; hemos de llegar con normas, con coordinación, removiendo todos los obstáculos, y para que ello no sea una quimera hemos de llegar con recursos económicos; hemos de priorizar a la infancia y a la adolescencia en los presupuestos; hemos de visualizar los recursos que les destinamos; hemos de desterrar de una vez por todas la pobreza infantil de nuestro territorio.

El senyor president:

Moltes gràcies, senyoria.

Fixarà posició, en nom del Grup Parlamentari Compromís, la il·lustre diputada Marian Campello.

Quan vosté vullga, senyoria.

La senyora Campello Moreno:

Gràcies, president.

M'he emocionat també, Fabiola, amb tu. Ànims! , que estem ací per a fer les coses molt millor i anar canviant poc a poc este país.

Totes les lleis són importants però vaig a permetre'm el luxe de dir que esta és una de les més importants, i això no és perquè ho diga jo o perquè vinga de la conselleria de Mònica Oltra, ho és perquè posa per primera vegada en el centre de la norma a la infància i a l'adolescència, posa en el centre els seus drets, i està posant el focus sobre problemes que fins ara eren invisibles. Per això parlem d'una llei que és valenta, de progrés i participada, i, a més, arriba sense cap esmena a la totalitat. Així que, enhorabona, senyora vicepresidenta.

I dic «participada» perquè les persones a les que va dirigida esta norma han estat escoltades durant el procés tant per part de la conselleria com per part d'este parlament. Gràcies Alba, gràcies Àngela, Núria i Marta, dels consells d'infància de Quart de Poblet, de Gata de Gorgos, de Xàbia i de la Vall d'Uixó. (Aplaudiments) Enhorabona perquè, per primera vegada, la infància i l'adolescència han participat en el procés de crear una llei. Esta, sens dubte, és la vostra llei.

Mireu, hem creat un nou antecedent en este parlament i ho han fet xiquetes valentes que han donant un pas endavant perquè ningú parle per elles.

Esta és també una llei que protegeix a les famílies, que fa de lupa sobre el benestar que suposa créixer en un entorn d'estima i de cures familiars. Per això, s'amplia en eines, recursos i acompanyament a les famílies biològiques, a les d'acollida i les d'adopció, per això s'amplia el terme família, família sense complexos i sense fòbies.

Esta és una llei de valors democràtics que busca protegir el desenvolupament de les persones lliures i crítiques, que protegeix la construcció de la ciutadania plena, i compromesa amb el seu entorn, amb el seu clima, amb el seu medi ambient.

Esta és, també, una llei que buscarà protegir als menors de la mercantilització de la seua imatge, que busca protegir-los d'aquells negocis que els veuen com a possibles addictes -n'hi ha esmenes molt interessants al voltant d'este tema-, una norma per a lluitar contra les fòbies, que perseguirà salvar barreres a les persones amb diversitat funcional i amb problemes de salut mental, o col·lectius minoritzats i discriminats.

Però, sobretot, és una llei contra la desigualtat i per la protecció davant les situacions de risc de les persones tutelades i de les persones extutelades. S'ha acabat deixar a la deriva a ningú per complir 18 anys en este país.

I quan dic «esta terra» em referisc a tota persona que arriba a esta terra, tinga el color que tinga, parle l'idioma que parle, o li rese al déu que li rese. Perquè este govern no mira diferent a un xiquet o xiqueta amb problemes que naix en els nostres hospitals o que naix a un hospital de campanya a Kakuma, a Yida, o a Darfur, als que vénen de la cigonya o als que arriben sota un camió, o als que arriben en l'Aquarius.

Miren, no n'hi haurà prou «Vistalegres», plens d'intolerància, per parar a un govern i a un parlament que diu que tots els xiquets i xiquetes del País Valencià que esta és sa casa, que esta és la vostra casa (aplaudiments), les vostres Corts, i esta és la vostra llei.

Ara, anem a treballar, anem a treballar de valent per a fer una gran llei a l'alçada de tots els xiquets i xiquetes, i adolescents d'este país, amb moltes esmenes que vénen de la ciutadania perquè no passa res per escoltar i reescoltar, i reanalitzar les propostes que vénen de la participació ciutadana, senyora Ventura. L'esperem amb les seues esmenes, encara que siguen les que menys ha presentat, dels grups que menys han presentat, les esperem per a poder treballar molt.

Així que, bé, senyors diputats i diputades, moltes gràcies i bona feina. (Aplaudiments)

El senyor president:

Moltes gràcies, senyoria.

Fixarà posició en el debat de totalitat en nom del Grup Socialista, la il·lustre diputada Conxa Andrés.

Quan vosté vullga, senyoria.

La senyor Andrés Sanchis:

Gràcies, president.

Esta ley ¿qué es lo que dice? Que nos estamos preocupando por ellos, se les reconoce como ciudadanos totales, en pleno derecho. Esta ley protege su derecho a la vida, su derecho a la relación y a la convivencia, a crecer y a vivir con su familia, con su gente, con lo que más quiere, a esa prioridad de permanencia de los niños y de las niñas en su propio entorno, libres de violencia. Pero cuando eso no sea posible, La Generalitat debe de activar esos procesos, esas acciones de protección para garantizar que su desarrollo personal no se va a interrumpir en ningún momento.

Les decimos también en esta ley que tendrán el apoyo suficiente para el proyecto de vida y que no tienen que renunciar a nada, y que todas las medidas de protección y apoyo que se necesiten por parte de La Generalitat (inintel·ligible) .

El senyor president:

Moltes gràcies, senyora diputada.

Continuem amb el debat amb la fixació de posició en nom del Grup Parlamentari Popular de la il·lustre diputada María José Catalá.

La senyora Catalá Verdet:

Moltes gràcies, senyor president.

Muchas gracias. (Aplaudiments)

El senyor president:

Moltes gràcies, senyora Catalá.

Senyories, finalitzat el debat. finalitzat el debat, només me queda demanar-los molta precaució. N'hi ha una preemergència per pluja, nivell roig, en totes les comarques del nord i també alerta taronja. Però nosaltres hem finalitzat el nostre treball i han fet vostés un bon treball.

És closa la sessió. (El senyor president colpeja amb la maceta)

(S'alça la sessió a les 14 hores i 29 minuts)

