Ple de les Corts Valencianes realitzat el dia 25 de novembre de 2004. Comença la sessió a les 10 hores i 9 minuts. Presideix el Molt Excel·lent Senyor Julio de España Moya. Sessió plenària número 38. Segona i darrera reunió.

Debat i votació del dictamen de la Comissió d'Obres Públiques i Transports sobre el Projecte de llei del sòl no urbanitzable (BOCV número 71). Continuació.

El senyor president:

Bon dia, il·lustríssims senyors diputats i senyores diputades.

El senyor Arnal i Ibáñez:

Senyor president. És que crec que hi ha hagut un error en la lectura de les esmenes a què fa referència este bloc. Crec que ha llegit vosté les corresponents a l'últim bloc, que on és este encara.

El senyor president:

Bien. Queda otro bloque que corresponde a otro numero de enmiendas también importante, concretamente 3, 6, 9, 12, 14, pero creo que el bloque que he leído es el correcto. (Remors. S'interromp la gravació)

El senyor Arnal i Ibáñez:

Bon dia, senyores diputades, senyors diputats.

Continuant amb el debat d'aquesta important llei que deuria, certament, ser una peça important en l'ordenació del territori, però tal com està redactada va a ajudar prou al seu desordre, hem de dir que aquesta llei presenta unes característiques comunes a les altres que ha presentat el PP recentment, especialment les que el senyor Blasco mos prepara, és a dir, la indefinició i la inconcreció total de terminis per a desplegar-la.

El PP certament pretén no concretar res, no posar terminis, no comprometre's, no sancionar. Total, per a no complir-ho? Pareix ser que eixa és la justificació. Com més d'una vegada se li ha escapat al senyor Modrego, diu: "És que és molt difícil fer-ho complir". Més val que ni ens comprometem, i aixina ni tan sols tenim l'obligació. Ell sabrà per què ho diu, perquè té experiència en estos temes. En tot cas, això és el que està passant. No es complixen els terminis, quan existixen, ni per casualitat. I moltes voltes, com estem veent, ni se plantegen els terminis. Açò no és seriós, no és responsable, no és justificable.

La Llei d'ordenació del territori que vam aprovar, que se va aprovar, millor dit, en estes Corts fa poc de temps era ja un cas extrem d'aquesta inconcreció. No hi havia termini per a res, no hi havia compromís per a res. Feta la llei, fet el forat. No teníem termini ni per al reglament, ni per a l'estratègia territorial, ni els plans d'acció territorial, ni l'institut del paisatge, per a res de res, s'omplien de paraules, de termes, de compromisos que després no tenien ningun termini.

Esta llei va també per la mateixa senda. No estableixen règim sancionador, no posen termini per a elaborar el reglament, i n'hi ha molta flexibilitat per a adaptar a la nova normativa les actuacions antigues o en tràmit.

Nosaltres hem introduït una sèrie d'esmenes per corregir tots estos punts. El reglament s'ha de publicar en el termini màxim d'un any, plantegem nosaltres. No entenem, no n'hi ha cap justificació, per no fer-ho així, i no es pot deixar este tema en la total indefinició, com fan vostés. Del contrari, pareixeria que han fet una llei per a desregular i no per a regular. Si realment el reglament ha d'aportar concreció i és útil per al desenvolupament de la llei, ha de tindre un termini raonable, breu i s'ha de complir.

En relació al règim sancionador, hem de dir que esta llei l'establix d'una manera com a mínim anem a dir confusa i poc operativa. Vostés deroguen tota la llei anterior, o pretenen derogar tota la llei anterior, excepte una disposició addicional on figuren les sancions de l'antiga llei, i ho inclouen en una disposició transitòria de la nova llei. Vaja sistema rebuscat, confús i generador de malinterpretacions! I encara més quan la part repescada resulta que fa esment en la seua redacció a articles de la llei que es deroga, que aixina es quedaran en el limbe.

Per exemple, m'agradaria que el senyor Modrego m'explicara què significarà la frase "als efectes prevists en l'article 8". , que quedaran ara incorporats a la nova llei. En l'article 8 de quina llei? D'esta? De l'antiga? I si desapareix, si és el de l'antiga, què significava? O l'expressió "activitats a les quals es referix l'article 5. a. 1 d'aquesta llei", però no és aquesta sinó la derogada. Bé, gràcies a la seua chapuza, estes expressions formaran part de la nova llei, però el seu significat ara canvia per complet o desapareix per complet. Vaja un empastre.

Per altra banda, vostés no han aprofitat per a actualitzar les sancions, que ni tan sols s'han molestat en passar de pessetes a euros. És que pensen cobrar-les en pessetes?

Bé, a més, tenint en compte l'increment del preu de la vida, i molt concretament també l'increment del preu de la vivenda, senyors, estes sancions haurien d'actualitzar-se i posar-se d'acord amb la realitat social i econòmica actual. Del contrari, baixen objectivament d'entitat i, certament, són unes sancions baixes que són una invitació a infringir les normes, perquè són sancions ben barates.

També hem inclòs en este apartat una sèrie d'esmenes en relació a la participació ciutadana. Aquest és un tema recurrent perquè el PP, certament, ací en este tema no s'atrevix a dir clarament allò que pensa, que realment pensa. I allò que pensen vostés claríssimament és que la participació ciutadana és una gaita, és una molèstia, és un impediment que no fa més que produir-los contratemps. Per això la dificulten tot el que poden i més. Naturalment, vostés no tenen el valor ni la coherència de dir açò, el que realment pensen, però mai promouen ni faciliten ni milloren ni amplien la participació. Tot el contrari, la retallen tot el que poden.

Evidentment, vostés no poden dir que estan en contra de la participació, no poden anar per un costat presumint de ser demòcrates i després dir obertament que menyspreen els agents socials. Evidentment, no ho diuen, però ho fan. Les seues actuacions demostren clarament açò que estic dient, i també en este cas en esta llei els retalls incorporats en la participació pública, o també les recents modificacions dels òrgans de participació mediambiental executats recentment per la Conselleria de Territori.

Vostés establixen uns períodes d'exposició pública molt curts, molt curts, si és possible en estiu, sempre que poden trauen les normes a exposició pública aprofitant les vacances, i dificulten l'exposició pública dels projectes. No tenen més que llegir-se l'últim informe del Síndic de Greuges, on apareixen nombrosíssimes queixes ciutadanes per les dificultats d'accés a la informació, i molt especialment per les dificultats d'accés a la informació ambiental, que vulnera el dret a la informació ambiental. I no ho diem nosaltres només, ho diuen tots els agents socials i ho diuen entitats com el Síndic de Greuges.

Bé, les nostres esmenes que hem presentat en relació a este tema pretenen ampliar de vint a trenta dies l'exposició pública en el cas de documents importants com les declaracions d'interés comunitari, i també ens plantegem que quan es modifiquen documents d'estos de manera molt substancial, haurien de repetir l'exposició pública, cosa que vostés volen ometre i volen que escape d'esta exposició.

En fi, si vosté se creuen de veritat la participació ciutadana, per favor, aproven o recolzen les nostres propostes, i certament ho demostraran. Estes esmenes no van a favor ni en contra del PP o del Pspv o de l'Entesa, van a favor dels ciutadans, per eixamplar i enriquir la democràcia.

Moltes gràcies.

El senyor president:

Gràcies, senyor Arnal.

Té la paraula, senyor Modrego.

El senyor Modrego Caballero:

El senyor president:

Un momento. Uno detrás de otro, por favor. Señor Arnal, y luego señor Maluenda. (El senyor Malvenda parla sense micròfon) Muchas gracias.

El senyor Arnal i Ibáñez:

La meua qüestió també és d'ordre. Anem a vore. Jo vaig entregar al president de la comissió una ordenació d'esmenes en la qual les que acabe de defensar estaven en l'últim lloc. Però com vosté, quan ha llegit les que corresponien, s'ha referit a eixe últim bloc, al que jo tenia com últim bloc perquè vosté el té en el penúltim, quan he pujat a la trona li he preguntat si n'hi havia un error, perquè jo pensava, este bloc que acabe d'exposar, fer-lo en últim lloc, com jo tenia previst. I aleshores hem vist que com que incloïa una esmena.

El senyor president:

El senyor Arnal i Ibáñez:

. amb un número més baix, si me deixa acabar.

El senyor president:

El senyor Arnal i Ibáñez:

Les que vosté m'ha indicat, que són la que comencen per 119, 141, 142, 143, 149, 154, 155, 157, 158. A eixe m'estic referint. Estes són les esmenes que, per indicació seua, he cregut jo entendre, he defensat.

El senyor president:

El senyor Arnal i Ibáñez:

El senyor president:

El senyor Arnal i Ibáñez:

Perdó, 148 no, efectivament. Esta va ser transaccionada i per tant s'ha retirat, perdó. 149, 154, 155, 157, 158, 162, 165 y 167. Este és el bloc que he defensat.

El senyor president:

El senyor Modrego Caballero:

El senyor president:

El senyor Modrego Caballero:

El senyor president:

Té la paraula per a la rèplica, el senyor Arnal.

El senyor Arnal i Ibáñez:

Bé, senyor Modrego, podrà vosté marejar la perdiu el que vulga, però jo no he dit que no posen un règim sancionador. El que he dit és que l'han posat de la manera més chapucera, més confusa i poc pràctica, que es presta a malinterpretacions i a errades i que això és injustificable. Això és el que jo he dit i continue dient-ho. I vosté no m'ha aclarit per a res el significat d'eixes frases concretes que estan ahí, que estan ahí, que generen confusió, que són una autèntica chapuza i que, evidentment, no em pot donar cap explicació.

Ací hem tingut el projecte de llei este circulant mesos i mesos i els seus famosos assessors, equips jurídics i demés, no s'adonen o no han volgut modificar una cosa que podrien perfectament fer més clara, transparent i operativa. I no ho han fet. És així. I així queda. I es pot dir i repetir totes les voltes que faça falta. I vosté podria, i faria bé, en explicar-me el significat de les frases que li he llegit perquè quedaran incorporades. Eixe article 8, quin és? I què fa? I que diu? I el 5? Eixe, de quina llei és ? Per favor ! Això continua sent un treball molt mal fet.

I continua sense aclarir-me per què no estan actualitzades les sancions que, ni tant sols, torne a dir, han passat de pessetes a euros. Bo, ja són ganes de no treballar perquè costava poquet, amb una calculadora es pot aclarir. No? Bo.

Per què no fan res d'açò? Perquè diuen que trauran una llei en el futur que ho arreglarà. Vaja, home! O siga, en les lleis que estan traient, totes plenes de forats, totes plenes d'inconcrecions, d'incompliments, i ens hem d'esperar a vore una llei nova que segurament ho millorà. Eixa llei de moment no existix. El que diu encara no ho sabem. Com acabarà no ho sabem. Per tant, el que veiem és la llei que vostés porten ací, el projecte que vostés ens mostren, si sobre eixe projecte parlem i diem que és deficient i que, sens dubte, es podria haver fet molt millor i, en este cas concret, absolutament.

Quant al reglament. El reglament és important. O no és important? Jo en estes Corts he escoltat moltes voltes a alguns destacats oradors del seu partit parlar: "Ei, que en la llei no es pot posar tot". "Que per a això està el reglament". "Que vostés volen posar massa coses en la llei". "Que ja eixirà el reglament". "I els reglaments són molt importants perquè els reglaments porten les especificacions i tal i qual i qual. " Crec que la persona al·ludida ja sap que està sent al·ludida.

Com estava dient, resulta que pareix ser que els reglaments sí que són importants. Evidentment que ho han de ser, perquè contenen desplegaments de la llei que, efectivament, no poden entrar en tots els detalls. Bé, doncs, si els reglaments són importants, senyors, i si diuen que han de fer-ne, el que han de fer és posar un termini i complir-lo. El que està passant és que veiem que els reglaments quan tenen termini passa un any, i dos, i tres, i quatre i no apareixen mai. I a això és el que ajuda que les lleis siguen poc operatives. I vostés en la Llei d'ordenació del territori, i en està també, diuen que van a rectificar lleis anteriors perquè no són operatives i, entre altres coses, no ho són o no ho han estat perquè vostés que tenien la facultat de desenrotllar-les, de portar-les endavant, de fer avançar els seus instruments previstos, no ho han fet. I, clar, així no poden ser operatives, evidentment. Però, van a repetir-nos el mateix en esta llei que ara estem parlant.

Quant a la participació. Doncs, bé, no es faça el xinés, senyor Modrego, no vinga. Jo no sabia que governava a Xina, de saber-ho, demanaria la part que em corresponga. Bé, va, això no és seriós. No se'n vagen a Xina, no se'n vagen a los Cerros de Úbeda, no se'n pugen a la parra i parlen del que han de parlar. Parlem de participació ara i ací al País Valencià. I vostés no la propicien, no la fomenten, la retallen. Ahí està la remodelació recent del consell de participació mediambiental, que ha quedat modelat encara més al seu gust i capritx perquè, sens dubte, la participació popular siga la menor possible i moleste el menys possible.

I continua sent certa la dificultat dels ciutadans d'accedir a la informació ambiental. Vostés retallen la participació ciutadana i l'accés a la informació. I jo com a diputat també ho he pogut comprovar, gràcies a com em contesten a les meues peticions d'informació, quan demane informació ambiental obtinc tota classe de demores, de circumloquis, de retards, tot per a dificultar l'accés a la informació que es reclama. Si ja té dificultats un pobre diputat d'aquestes Corts, doncs, no diguem els ciutadans de a peu que, sens dubte, es troben moltíssimes, moltíssimes dificultats en accedir a la informació ambiental rellevant.

I torne a dir, parlem d'este projecte de llei. I en este projecte de llei estableixen uns terminis molt curs en l'exposició pública d'un instrument tan important com són les declaracions d'interés comunitari, que són una ferramenta ­ara parlaré un poquet més d'ella­ de gran importància perquè modelarà, perquè permetrà introduir en sòl urbanitzable actuacions de vegades de gran impacte. I també vostés pretenen que quan estes declaracions es vegen molt modificades perquè ha canviat el projecte substancialment ­i ho diuen així­, permeten que en estes condicions s'eximisca de la necessària exposició pública. Això ho diu el seu projecte de llei. No s'ho inventa ningú, està ahí.

I nosaltres, naturalment, farem una bandera de la participació ciutadana perquè per a nosaltres això és consubstancial a la democràcia i això l'enriquix, i la democràcia no és únicament deixar en mans dels gestors que ho facen tot. Els ciutadans tenen dret a opinar quan més millor.

Gràcies.

El senyor president:

El senyor Modrego Caballero:

El senyor president:

La senyora Escudero Pitarch:

Gràcies, senyor president.

Votar separadament la 157 i la 158.

Gràcies.

El senyor president:

El senyor Arnal i Ibáñez:

En este darrer bloc anem a parlar de les declaracions d'interés comunitari, que són, indubtablement, una peça molt important en l'articulat d'aquest projecte de llei, una eina de molt de poder en mans de l'administració que pot permetre o no una gran gamma d'activitats que poden tindre una gran incidència, una destacada incidència en l'ocupació del sòl no urbanitzable i també en els valors ambientals i el territori i el paisatge.

Sobre la base d'aquestes declaracions, poden permetre's obres, indústries, infraestructures, construccions, activitats molt variades, de molts tipus, que en principi no s'atenen a allò que es pot fer en sòl no urbanitzable, però que, precisament per aquesta declaració que pot fer l'administració, podran llavors tindre llum verda.

Si en algun lloc és absolutament necessari evitar la discrecionalitat, recorden que era un dels objectius que se marcaven vostés en l'exposició de motius, doncs, si en algun lloc és absolutament necessari és en este punt: actuar amb la màxima objectivitat, rigor i neutralitat, i açò és el que projecte de llei seu no garantix en absolut.

Vostés li donen encara una amplíssima discrecionalitat a esta possibilitat de degradació.

El senyor president:

El senyor Cholbi Diego:

El senyor president:

El senyor Cholbi Diego:

El senyor president:

El senyor Arnal i Ibáñez:

Bé, puc continuar, senyor president?

El senyor president:

El senyor Arnal i Ibáñez:

Bé, doncs, com estava dient, el que fa esta llei és no donar suficient rigor a esta figura i el problema és que és important garantir que s'utilitze sempre correctament.

I ací podem tindre discrepàncies molt grans si no se posen unes regles del joc que siguen acceptables per tots i que després, les diferents administracions que puguen anar succeint-se, siguen del color polític que siguen, les fagen complir amb objectivitat i amb rigor.

Si no s'establix amb claredat les condicions o les limitacions d'esta figura, llavors, una determinada administració podrà premiar o castigar arbitràriament un determinat municipi en funció del seu color polític, com de vegades passa, o sobre la base d'influències de destacats poders fàctics, també pròxims al partit que governe en un determinat moment.

I el que estic dient té especialment importància, perquè amb estes declaracions se poden admetre actuacions que originen importants beneficis privats, però grans impactes ambientals, socials i econòmics, i es podrà obligar a modificar les previsions de la planificació municipal. I sabem de casos, torne a dir, a on esta declaració s'ha emprat de manera inadequada. Llavors, per exemple, un local d'alterne pot ser considerat d'interés comunitari? , diguent-ho en castellà, una casa de lenocinio? No ho sé, ja ho dirà el senyor Modrego, que té més experiència.

Però (veus), seria bo, que la resposta. Me referixc en declaracions d'interés comunitari, òbviament. Seria bo que la resposta a esta pregunta depenguera de la justificació objectiva de la seua necessitat la i la consideració dels impactes de la seua ubicació sobre el territori i el medi ambient (veus). Estic parlant, evidentment, tot el temps, de l'experiència seua com a gestors en temes d'este tipus, i no me n'ixc d'ahí (veus).

A on acaba la capacitat de declarar l'interés comunitari? , interés, per a qui? (el senyor president colpeja amb la maceta), com es mesura el nivell d'interés, l'amplitud dels beneficiats? Com vorem, estos temes són molt discutibles, i està molt sotmés a l'arbitrarietat de l'administració.

El senyor president:

El senyor Arnal i Ibáñez:

Les esmenes que he presentat intenten, doncs, evitar (el senyor president colpeja amb la maceta) esta discrecionalitat.

El senyor president:

El senyor Arnal i Ibáñez:

Arbitrarietat que es presenta, per exemple, quan el projecte de llei diu, com a condició per a esta declaració, textualment, consideració positiva de l'activitat. A on està l'objectivitat d'açò, d'esta valoració subjectiva? , amb quins criteris es farà? Açò, pensem que és inadmissible. Demanem que hi haja una justificació documentada, objectiva i contrastada, contrastable, de la necessitat social del projecte sotmés a declaració.

També demanem que estes declaracions no puguen afectar mai sòl no urbanitzable protegit. Açò pot semblar innecessari, en principi, donat que en l'article 31, quan es parla d'estes declaracions, se fa en relació exclusiva al sòl no urbanitzable comú, però en cap lloc del projecte de llei s'explicita clarament que no podrà afectar al protegit, i, de fet, en la resta d'articles que fan referència a estes declaracions, ja no apareix especificat sòl no urbanitzable comú, sinó que es parla genèricament de sòl no urbanitzable. A nosaltres ens sembla important tapar tots els possibles forats o les llacunes, o els espais, els clavills que hi puguen haver al respecte.

En altres esmenes, plantegem, fan referència a les pròrrogues de les declaracions d'interés comunitari, i pensem que el projecte de llei deixa massa fàcil obtindre pròrrogues, massa pròrrogues i massa llargues, alhora que també permet pròrrogues tàcites. A esta cosa ens oposem.

Nosaltres proposem que n'hi haja límits a esta possibilitat, de manera que la duració i el nombre de pròrrogues queden clarament establertes. En cas contrari, una llicència obtinguda fa molts anys podrà resultar efectiva moltíssim de temps després, malgrat que puguen haver canviat enormement les condicions ambientals, econòmiques, socials, i això és el que ens trobem actualment que està passant, i d'esta manera, amb esta regulació, continuarà passant i estenent-se encara més en el temps.

Moltes gràcies.

El senyor president:

El senyor Modrego Caballero:

Entonces, seguir señalando, dice, "no, es que en un sitio dice que no se puede hacer en protegido, pero no lo dice continuamente en todos los artículos de la ley". Yo creo que, claro, no procede. Si ya dice que no cabe declaración de interés comunitario para cada supuesto de actuaciones industriales, terciarias, etcétera, etcétera, pues, no procede decirlo, (el senyor president colpeja amb la maceta) pero, claramente es así y, por lo tanto, yo creo que no procede tampoco que entremos en profundizar más en este aspecto.

Cuando usted habla, "no, es que es inconcreta y que hay que concretar, porque luego la ley se puede interpretar (el senyor president colpeja amb la maceta) de forma distinta". Oiga, pues, mire, yo creo que simplemente leyendo la ley a partir del artículo 19 hasta el artículo 29, que son las obras y usos y aprovechamientos autorizables en el suelo no urbanizable, construcciones en el 20, construcciones e instalaciones agrícolas, ganaderas, cinegéticas y forestales; el 21, (el senyor president colpeja amb la maceta) la vivienda aislada familiar; el 22, vivienda rural; la 23, los asentamientos rurales; la 24, explotación de canteras; la 25, actividades industriales productivas y terciarias.

Un plan especial tiene las mismas garantías, en el sentido de todos los informes y todos los contenidos que tiene que tener, además tiene una mayor exposición, y es, por decirlo así, un plan de un rango superior a una declaración de interés comunitario (el senyor president colpeja amb la maceta). Entonces, lo que ni tiene sentido es aprobar un plan especial, en el que se van a analizar todos los componentes, los riesgos, los valores, la oportunidad, los criterios territoriales de los planes, y se aprueba el permitir determinadas actuaciones, y cuando vayamos a desarrollar ese plan mediante alguna actuación, volvamos a hacer una declaración de interés comunitario. Es duplicar un expediente que sería idéntico y que no tiene sentido.

El senyor president:

El senyor Arnal i Ibáñez:

Bé, anem a vore, abans hem comentat un exemple, que pot resultar molt graciós de declaració d'interés comunitari, serà graciós, però és real i va estar recollit pels mitjans de comunicació. Ho posava com un exemple concret que és molt discutible l'interés comunitari i se presta que n'hi haja molta valoració subjectiva. I això és el que continua passant en aquest projecte de llei.

I torne a dir-ho, la formulació que manté basada. diu textualment "valoració positiva és subjectiva" i ha d'acompanyar-se, des del nostre punt de vista, d'una justificació argumentada, documentada, on es justifique específicament l'interés social d'eixa activitat. I això és el que no reclama el seu projecte de llei.

Després vosté parla que li sembla redundant que la llei especifique qui ha de controlar el compliment de determinats aspectes i que s'especifique que ha de controlar-ho i han de fer un seguiment concret i un control estricte, tant l'administració municipal com l'autonòmica. Bé, el problema és que això no està passant moltes voltes. I em pareix molt important que la llei deixe ben clar l'obligació de fer eixe seguiment i eixe control per part de les administracions implicades. Perquè, per desgràcia, estem acudint a molts casos reals en els quals l'administració autonòmica moltes voltes li passa la pilota a la municipal i viceversa, la municipal a l'autonòmica, i resulta que aspectes gravíssims i importants de contaminació acústica, de contaminació atmosfèrica, de residus, queden passant-se la pilota d'un costat a l'altre.

No ens pareix gens mal que la llei, encara que hi haja algun risc de redundància, que vosté diu que pot ser redundant, que establesca amb claredat les responsabilitats i que definisca eixa obligació clara, legal, d'estes administracions involucrades en fer eixe seguiment, eixe control i de sancionar, evidentment, seria. Però, clar, com vostés ja hem vist que el règim sancionador els continua pareixent beníssim i perfectament bé que estiga redactat d'esta manera tan nefasta i que, bé, ja vindrà una altra llei que li pose el règim sancionador d'esta llei. Bé, no veig la justificació, sens dubte, continue sense entendre-la.

Després vosté no ha parlar per a res, no ha entrat en el tema de les pròrrogues. I crec que hauríem d'entrar en el tema de les pròrrogues, perquè, insistisc, aquest projecte de llei dóna massa possibilitats de pròrroga, moltes, massa llargues, i sens dubte continua mantenint les pròrrogues automàtiques que són estes pròrrogues tàcites.

Ahir, si no recorde mal, vostè em contestava dient en un moment que li pareixia que posar trenta anys, quan estàvem parlant de reclassificació del sòl i això, deia que li pareixia un període massa llarg perquè, diguem, hipotecava massa el futur mantenint una classificació trenta anys. A vosté eixos trenta anys li pareixien un període massa llarg i que hipotecaven molt. I, no obstant això, eixa la duració que tenen les declaracions d'interés comunitari. És que aleshores no hipotequen? No li pareix ara llarg? I damunt plantegen pròrrogues que poden ser igual de llargues, i varies? Aleshores, ací ja no està hipotecat? La diferència és que en el que nosaltres déiem de trenta anys era per a preservar, cosa que és reversible, perquè la preservació, com és manteniment del que hi ha, si està equivocada o s'ha de modificar sempre podrà fer-se. Però algunes de les actuacions que tenen esta declaració, com per exemple una pedrera, que literalment es pot menjar una muntanya, ja no tenen rectificació possible; una volta ha passat, la seua restauració, encara que teòrica, sabem que difícil que resulta moltes voltes. I precisament per la irreversibilitat de moltes d'estes actuacions, caldria ser especialment caut i especialment prudent, i no donar eixos períodes tan llargs de temps, que després originen que s'haja d'acceptar instal·lacions que són moltes voltes contraproduents o que s'hagen de pagar unes indemnitzacions enormes per a poder rescatar la possibilitat de parar eixa actuació.

Aleshores, estem vivint en un món que canvia molt de presa, que canvia la realitat física, les percepcions socials, fins i tot les normatives. Ningú no assegura res per a trenta anys, menys vostés. Vostés sí que volen assegurar-ho amb molt de trenta anys també, que continue eixe tipus d'activitats. S'hauria de ser molt més estricte.

I, en definitiva, nosaltres pensem que hui és un dia negre si s'aprova este projecte de llei. Serà un dia negre per als valencians i valencianes, perquè amb aquesta llei reculem en la protecció del territori, reculem en les garanties d'ordenació racional del territori i ens trobem davant d'una llei que facilita i deixa ben ampla la possibilitat de l'edificació en sòl no urbanitzable i el desordre territorial. Aleshores, naturalment, pensem que és un molt mal projecte de llei. I, naturalment, nosaltres ens oposat en tota la mesura que em pogut, posant de relleu totes les seues mancances.

Moltes gràcies.

El senyor president:

El senyor Modrego Caballero:

Por lo tanto, ya le digo, señalarle que sus enmiendas yo creo que aportaban muy poco, que demostraban el no conocer o no querer conocer lo que es una ley que está funcionando muy bien y que va a funcionar mucho mejor. Y que realmente pues no aportan nada y perjudicarían gravemente, no digo ya al conjunto de la ley como documento jurídico, sino a nuestro territorio (el senyor president colpeja amb la maceta) porque introduciría unas disfuncionalidades muy claras.

El senyor president:

La senyora Escudero Pitarch:

Sí, senyor president.

Separades la 136 i la 164.

El senyor president:

La senyora Escudero Pitarch:

Podem votar junt el 31, 32, 33, 34.

El senyor president:

La senyora Escudero Pitarch:

El 35 separat.

El senyor president:

El senyor Arnal i Ibáñez:

Vaig a ser breu perquè la valoració crec que l'han feta ja molt detallada al llarg de les intervencions d'ahir per la vesprada i hui. Hem manifestat amb molta claredat quin és el nostre posicionament. Aquesta llei, tornem a repetir, fa un pas enrere, no millora en absolut la que ja teníem. Per a fer el que han fet no feia falta, sens dubte, derogar la llei. Si volien fer una sèrie de millores ­segons el nostre punt de vista empitjoraments- els bastava haver fet una reforma o unes modificacions que, per cert, si les creien necessàries tenien ja molt de temps per haver-lo fet. Han optat vostés per derogar-la i per introduir un text que, torne a dir, no millora però retrocedeix pel que fa a la protecció del territori.

I repassem. Sens dubte, quan estableix què és el sòl no urbanitzable protegit el que fan vostés és deixar-lo d'una manera no suficientment clara i, naturalment, no inclouen, no inclouen de cap manera tota una sèrie de tipologies, de tipus de sòls que haurien d'estar clarament marcats en la llei com a sòl no urbanitzable protegit, per exemple, els sòls forestals, per exemple, la franja costanera, per exemple, totes les zones humides, totes, i no únicament aquelles catalogades, i també aquelles àrees agrícoles que tinguen de manera demostrada un elevat valor per la fertilitat de les seues terres i pel seu valor històric també.

Nosaltres pensem que eixe apartat era clau, igual com l'altre, la resta dels punts en els quals vostés, malgrat que diuen en la seua exposició de motius que este tipus de sòl, el sòl no urbanitzable, per definició ha de ser inedificable, vostés no simplement no fan cas d'eixa declaració d'intencions, sinó que en alguns punts de l'articulat obrin portes perquè puga continuar ampliant encara les possibilitats de construir en sòl no urbanitzable i, fins i tot, protegit. Estem parlant de vivendes aïllades, unifamiliars o de vivendes que, segons vostés, diuen que continuen sent necessàries per a les explotacions agrícoles. Torne a dir, no estem parlant de construccions, vostés diuen habitatges, amb tot el que això significa. És a dir, vostés per unes justificacions i altres continuen permeten el desordre urbanístic, la dispersió de vivendes i el que no es faça una aplicació rigorosa de la racionalitat territorial.

També hem vist com ­en estos últims apartats ho he destacat­, com retallen elements de participació ciutadana, com vostés no acoten uns instruments com són les declaracions d'interés comunitari, que els dóna molta mànega ampla per permetre unes coses o altres sense que hi haja un rigor, perquè vostés ho deixen a una subjectiva apreciació valorativa per la seua part i no unes regles molt estrictes, que és el que caldria fer. I, en definitiva, torne a dir, amb aquesta llei retrocedim en la protecció del territori, mantenim el desordre i permetem que continue edificant-se en sòl no urbanitzable.

Torne a dir, és un dia negre per als valencians i valencianes perquè tenim la possibilitat, si vostés hagueren fet bé les coses, d'incrementar les cauteles, el respecte, el rigor mediambiental i l'ordenació territorial rigorosa, i en comptes de fer això vostés han aprovat una llei, vostés l'han aprovada, que va en direcció contrària.

El senyor president:

Moltes gràcies, senyor Arnal.

Té la paraula per a explicació de vot, el senyor Sanmartín.

El senyor Sanmartín Besalduch:

Gràcies, president.

Insistir en el que vàrem comentar ahir: el nostre desacord, i per tant, la votació contrària a aquest projecte de llei, en primer lloc, per l'escassa i inadequada definició que fan de sòl no urbanitzable; en segon lloc, pel caràcter restrictiu a l'hora d'incloure en un pla general sòl no urbanitzable protegit; l'oportunitat que s'ha perdut de poder declarar dins del sòl no urbanitzable un espai de protecció agropecuària, i en quart lloc, i també important, per la permissivitat que donen a través d'aquest projecte de llei, que serà llei, sobre els nuclis de vivendes consolidats que hi apareixen.

De totes formes, jo voldria aprofitar, ja que està aquí el president de la Generalitat i no estava ahir, per a comentar-li que un de. o almenys el debat que pense que va a ser més important, és que realment poc o res val aquest projecte de llei de sòl no urbanitzable en tant en quant, de forma paral·lela i de forma subreptícia, s'està introduint un nou projecte o avantprojecte o esborrany d'avantprojecte sobre el tema dels camps de golf, que pense que és el realment important. Per a què val introduir aquí, debatre, discutir, un projecte de llei de sòl no urbanitzable si, de forma paral·lela, estan donant tota una sèrie de mesures per a transformar aquest sòl no urbanitzable per a camps de golf.

Jo recorde que l'esborrany que vam comentar ahir declara per primera vegada l'esport del golf com una activitat d'interés públic i amb una funció social intrínseca. Senyor president, li recorde que tan alta és la seua funció social, que proposen vostés la celebració d'una setmana verda on els col·legis, els estudiants, enriquiran la seua formació practicant sobre el green, encara més, amb un hotel com a mínim de quatre estrelles per a desenvolupar la personalitat mitjançant aquesta pràctica esportiva.

Pense que és una tremenda errada, i m'agradaria hui que està, aprofitant que vosté està aquí, que puga aturar d'una vegada per totes aquest avantprojecte ­per cert, aquest matí ens ha arribat ja una nova versió, una nova versió que després li comentaré­, perquè el que es perseguix és, de forma subreptícia, de forma amagada, transformar sòl no urbanitzable, bé mitjançant programes d'actuació integrada, bé mitjançant declaració d'interés comunitari.

El que no pot ser és que els regs del camp de golf intenten, mitjançant aquest avantprojecte tan íntimament relacionat amb el que és el Projecte de llei de sòl no urbanitzable, canviar les prioritats que estableix la Llei d'aigües. Vosté recorda perfectament que les quatre prioritats que dóna la Llei d'aigües és aigua per a ús urbà; en segon lloc, aigua per a ús agrari; en tercer lloc, aigua per a ús industrial, i en quart lloc, aigua per a ús esportiu. Com li donen la qualificació al reg de la gespa de sòl agrari, passem del quart lloc al segon; amb conseqüència, estem veent o entenc per què volien vostés l'aigua del transvasament i per què defenen encara de forma aferrissada (aplaudiments) el Pla hidrològic nacional.

Jo el que he d'assenyalar sobre això és que pense que estem a temps encara d'aturar aquestes versions d'avantprojecte, perquè són moltes les federacions que ja n'han rebut una altre modificat, després li diré breument quines són les modificacions. Però pense que és una argúcia legal per a controlar les promocions urbanístiques que es desenvolupen al voltant dels camps de golf, és un atemptat a l'autonomia municipal i al dret dels ciutadans a decidir el desenvolupament que prefereixen per al seu municipi, però sobretot, i en darrera instància, és un atac encobert però directe, als agricultors valencians.

En l'últim esborrany que ens ha arribat, ja amb uns canvis substancials, substancials però no prou importants, desapareix la referència a la substitució dels tarongers, perquè els dóna vergonya posar aquest exemple; desapareix la setmana verda escolar a l'estil de la setmana blanca; els ajuntaments ja no estaran obligats a cedir gratis al promotor per cinquanta anys el sòl municipal, i, en definitiva, tota una sèrie de modificacions que demostren perfectament com aquests esborranys se van modificant de forma contínua.

En definitiva, jo acabe dient, i penso, que relatiu ja a aquest Projecte de llei de sòl no urbanitzable, que no és bona la modificació de lleis urbanístiques si realment no es necessiten canvis de fons i en certa quantitat. Perquè el que provocarà això serà confusió per al ciutadà, retard en les tramitacions i, sobretot, inseguretat jurídica per als municipis i per als seus habitants.

En definitiva, el projecte de llei en qüestió poc nou aporta al marc legal vigent. No entenc per què introduïxen noves regulacions que suprimeixen o desregulen algunes mesures que fins ara havien presentat.

El senyor president:

El senyor Sanmartín Besalduch:

. pocs problemes i, en definitiva, la major part dels afegits són de forma i, per tant, no justifiquen una nova llei; altres aportacions són de detall i, en conseqüència, estarien millor en un desenvolupament reglamentari.

Pel que respecta, i amb això acabo, a alguns aspectes de fons, que són els que he exposat aquí, pense, senyor president, i li demano des d'aquesta trona, el cas de l'esborrany dels camps de golf.

El senyor president:

El senyor Sanmartín Besalduch:

­Sí, sí­ . que tinga la decència necessària de poder parar-lo, perquè encara estem a temps.

Gràcies. (Aplaudiments)

El senyor Maluenda Verdú:

Senyor president. Explique el vot des de l'escó.

El senyor president:

El senyor Maluenda Verdú:

Moltes gràcies, senyor president.

Bé, senyories, hui hem aprovat una molt bona llei, i vull felicitar al conseller de Territori i Vivenda perquè s'ha fet possible que tinguem una norma jurídica que regule la situació de la Comunitat Valenciana, una nova llei que afecta. no s'ha d'oblidar que el 93% del sòl de la Comunitat Valenciana és sòl no urbanitzable; per tant, era necessària. I esta nova llei racionalitza l'ocupació del territori, la concepció positiva del sòl no urbanitzable, el recolzament del medi rural, la visió solidària i coherent del territori i la descentralització i la cooperació, els dóna competències als ajuntaments que fins ara no tenien, i va a propiciar la instal·lació de polígons rurals que donen vida a les poblacions més xicotetes del món rural, i a més, establix el cànon per als projectes ambientals i regula que per a les instal·lacions sotmeses a declaració d'impacte ambiental tindrà l'obligació de promoure la restauració ambiental i paisatgística de la seua activitat.

Pense que és una molt bona llei, el que passa és que l'oposició, concretament el Grup Socialista, ha utilitzat els seus torns per a la demagògia. Mos han tornat a parlar de la ciència-ficció, d'una cosa que es pensen que és un avantprojecte de llei sobre els camps de golf, i és totalment fals. I conforme vaig dir ahí, vergonya hauria de donar-li al representant del Grup Socialista parlar d'aigua i parlar de camps de golf! Perquè jo he de recordar que molt recentment, per un acord de la cambra dels tres grups parlamentaris, vam resoldre el problema de la necessitat d'abastiment d'aigua a Real de Montroi, a Montserrat i a Montroi, però saben, senyories, el que està fent ara l'alcalde socialista? Un camp de golf! Un camp de golf quan l'acord de la cambra i la modificació d'una llei era per a garantir l'abastiment humà a les poblacions, i ara resulta que un camp de golf. Com dos camps de golf en Torrent, un camp de golf en Albatera, un camp de golf en Montfort quan governava el Psoe, un camp de golf en Pilar de la Horadada, però, clar, Torrent i la zona de la Vall d'Alcalans s'emporten la palma. Això és la política i la demagògia que fan els socialistes. I que tinguen clar que la traïció més gran que han fet vostés al poble valencià és derogar el transvasament de l'Ebre (protestes i aplaudiments), i d'eixa forma bloquejar el desenrotllament econòmic i social de la Comunitat Valenciana. Ja donaran compte a les urnes quan vinga el moment.

Per tant, vergonya hauria de donar-los parlar d'aigua i de camps de golf, perquè vostés, alcaldes de vostés han aprofitat les subvencions per a potenciar l'agricultura per a fer camps de golf, i són vostés els que estan en contra dels camps de golf. Per tant, cada volta que hagen de fer eixa crítica, analitzen un poquet, facen una reflexió i tinguen, almenys, dignitat per a parlar amb coherència de les coses que parlen.

Res més i moltes gràcies. (S'interromp la gravació)

Pregunta d'interés general formulada pel síndic del Grup Parlamentari Popular, senyor Serafín Castellano Gómez, sobre quines accions va a dur a terme el President de la Generalitat front a la decisió del govern socialista d'unificar el català i el valencià.

El senyor president:

No, no ha habido alusiones, senyor Sanmartín. Ha habido todo lo contrario, ha habido una perfecta permisión a que usted dijera lo que pensaba, se dirigiera a quien no debía, y este presidente se lo ha permitido. (Remors)

Molt honorable president del Consell, honorables consellers, il·lustríssims senyors diputats i senyores diputades.

Continua la sessió amb la compareixença del president del Consell per a respondre les preguntes d'interés general per a la Comunitat Valenciana formulades pels grups parlamentaris.

En primer lloc, formula la pregunta l'il·lustre diputat i síndic del Grup Parlamentari Popular, senyor Castellano.

El senyor Castellano Gómez:

Molt excel·lent president.

Senyories.

Hem vist en estes últimes setmanes com, d'una manera descarada, el govern socialista ha cedit al xantatge dels nacionalistes (remors) i els independentistes catalans per a negar la nostra llengua a canvi de l'aprovació dels pressuposts generals de l'estat.

Hem vist també com han cedit que se canvie també la denominació del nostre idioma, (remors) i eixa és la gran aportació. (El president colpeja amb la maceta. Aplaudi-ments) Eixa és, senyories, la gran aportació del govern socialista a una de les nostres principals senyes d'identitat com és la nostra llengua, cosa que a mosatros mos pareix una vergonya i una gran ofensa.

Però el fet lamentable no és eixe, senyories, el fet lamentable no és que el senyor Maragall o el senyor Carod Rovira demanen això. El fet lamentable és que el senyor Zapatero ho accepte, i que també siga amb el beneplàcit i amb la complicitat dels socialistes valencians. Això sí que és el fet més lamentable. Perquè ahir, el secretari general dels socialistes valencians i portaveu del grup parlamentari dia literalment açò següent: "Podria acceptar altre tipus de denominació de la llengua fora de l'àmbit de la Comunitat Valenciana sempre que el valencià estiga present. " (Remors. El senyor president colpeja amb la maceta)

Bé, senyories. No es fique nerviós la seua senyoria. (Veus)

El senyor president:

El senyor Castellano Gómez:

Senyories, jo entenc que la veritat els faça mal i que se fiquen nerviosos, però deixen sentir els arguments. (Protestes)

El senyor president:

El senyor Castellano Gómez:

Gràcies, senyor president.

Bé, senyories. Volem deixar molt clar des del Grup Parlamentari Popular i des del Partit Popular quina és la nostra posició, que és absolutament molt clara. I la nostra posició, que és molt clara, és que no acceptem ningun altre tipus de denominació de la nostra llengua ni dins ni fora de la nostra comunitat, (aplaudiments) ni dins ni fora, perquè es allò que diu l'Estatut, que està emparat per la Constitució Espanyola, que és absolutament de tots.

Però volem ser encara més clars i més rotunds en la nostra postura. Diguem no a la unitat de la llengua. Diguem no al canvi de la denominació. (Remors i aplaudiments) Diguem no al canvi de ninguna negociació de les senyes d'identitat. Diguem no al xantatge cultural i territorial a què alguns volem sotmetre la nostra terra.

Però és més, senyors socialistes, si no es fiquen nerviosos i senten democràticament açò que els vullc dir i amb tranquil·litat. A més, els diguem que considerem absolutament inacceptable que altres des de fora vullguen decidir sobre allò que és nostre. Som els valencians els únics que hem de decidir sobre allò nostre. I és inacceptable que la nostra llengua siga moneda de canvi polític.

Per això li formule la pregunta al molt honorable president de la Generalitat que quines accions va a dur a terme front a la decisió del govern socialista d'unificar el català i el valencià.

Perquè, per últim, senyories i senyor president, vull dir i deixar una cosa ben clara també en esta qüestió, perquè es parla molt de la utilització política i partidista de la llengua. Bé, jo vull dir una cosa, que els únics que fan un ús polític de la llengua són els que la qüestionen i no els que la defenem, són els que la qüestionen i no els que la defenem. I la millor manifestació que es pot fer, senyories, hui sobre la nostra llengua és usar-la i potenciar-la, potenciar-la ací a la comunitat, a Espanya, a Europa i a tot el món. I la millor contribució que es pot fer és defendre l'Estatut i defendre la Constitució, cosa que el govern socialista nega i cosa que vostés, senyors socialistes valencians i de l'oposició, també estan negant, com neguen moltes coses a la Comunitat Valenciana.

Moltes gràcies. (Aplaudiments, remors i veus)

El senyor president:

Senyor president, té la paraula.

El senyor president del Consell:

Moltes gràcies, senyor president.

Senyories.

Senyor portaveu del Grup Parlamentari Popular.

Esta qüestió és una qüestió sempre important, parla dels nostres sentiments i de la nostra definició com a poble.

Jo hui volia contestar al portaveu del Grup Parlamentari Popular, no des del punt de vista de la tradició, no des del punt de vista del sentiment, sinó des del punt de vista de la llei, de la llei que els espanyols i els valencians ens hem donat al llarg d'estos últims 25 anys. Voldria recordar que tots els diputats i tots els càrrecs públics d'Espanya, quan arriben a exercir eixe càrrec públic, entre altres coses, fan a una promesa davant de la Constitució i de tot l'ordenament jurídic del nostre país.

Voldria recordar el que diu la Constitució espanyola en el seu preàmbul, i diu expressament: "La Constitució protegix llengües, tradicions i cultures". En el títol preliminar, article 3, diu: "La resta de llengües espanyoles seran també oficials en les respectives comunitats autònomes d'acord amb els seus estatuts". I, a més: "La riquesa de las distintes modalitats lingüístiques d'Espanya és un patrimoni cultural que serà objecte d'especial respecte i protecció".

El nostre Estatut d'Autonomia diu en el seua article 7: "Els dos idiomes oficials de la nostra comunitat són el valencià i el castellà". Diu també: "La Generalitat Valencia-na garantirà l'ús normal i oficial de les dues llengües, i adoptarà les mesures necessàries per assegurar-ne.

El senyor president:

El senyor president del Consell:

. el seu coneixement".

Diu també que "atorgarà protecció i respecte especial a la recuperació del valencià".

La Llei d'ús i ensenyament del valencià diu: "Fer efectiu els drets de tots els ciutadans a conéixer i usar el valencià, protegir la seua recuperació i garantir l'ús normal i oficial". I diu també que: "El valencià és la llengua pròpia de la Comunitat Valenciana i, en conseqüència, tots els ciutadans tenen dret a conéixer-la i a usar-la". "Els ciutadans tenen el dret ­segons també la Llei d'ús i ensenyament del valencià­ a obtenir dels jutges i els tribunals protecció del dret a usar la seua llengua, d'acord amb el que disposa la legislació vigent".

I també, fruit del consens dels grups polítics de la nostra comunitat, vam crear l'Acadèmia Valenciana de la Llengua, i diu, en el seu article 3, que: "L'Acadèmia Valenciana de la Llengua és la institució que té per funció determinar i elaborar, en el seu cas, la normativa lingüística de l'idioma valencià". I, a més, diu en l'article 7, en les seues competències: "Vetlar per l'ús normal del valencià i defendre la seua denominació i entitat".

En estos moments, la nostra comunitat, per qüestions polítiques que res tenen a vore amb la nostra comunitat, està veient com als mitjans de comunicació i en espais de debat polític es fica en qüestió una qüestió fonamental per a entendre el que és el poble valencià, el que som els ciutadans del poble valencià, que no soles és la nostra llengua, sinó també la seua denominació. Té tanta potència política i de sentiment l'existència de la nostra llengua com element nostre, cultural i del nostre patrimoni, com també la seua denominació, perquè la seua denominació forma part intrínsecament del nostre sentiment i de la nostra forma de vore el món i de vore la vida.

Som valencians perquè parlem, entre altres coses, valencià, i perquè eixe nom, el nom de la llengua ens definix clarament a Espanya i a tot el món. No és una qüestió baladí, no és una qüestió menor, és una qüestió essencial. Tan im-portant és la nostra llengua com el seu nom. I la Generalitat Valenciana i les seues institucions defendran sempre la llengua i la seua denominació. (Aplaudiments)

Moltes gràcies.

Pregunta d'interés general formulada pel síndic del Grup Parlamentari Socialista, senyor Joan Ignasi Pla i Durá, sobre les raons per les quals el govern valencià no ha sotmés la revisió del Pla valencià pel creixement i l'ocupació.

El senyor president:

Moltes gràcies, senyor president.

Moltes gràcies, senyor president.

Per a formular la segona pregunta té la paraula l'il·lustre síndic senyor Pla, del Grup Parlamentari Socialista.

El senyor Pla i Durà:

Senyor president,

Valencià, en la nostra llengua, en la nostra llengua. Senyor Camps, un poquet d'atenció. El debat no estaria present si vostés hagueren convençut al senyor Aznar no sols de parlar català en la intimitat, sinó també valencià, i si hagueren convençut al senyor Aznar de defensar el valencià a Europa. (Aplaudiments) Cosa que no feren. El debat està perquè el valencià està a Europa. M'agradaria que el valencià com a llengua, que volem tots els valencians defensar, tinguera clar el seu futur.

I en eixos termes, en els termes que utilitzen la paraula i no les mans, com estan fent últimament, li formule la pregunta en el tenor literal que la vaig formular per escrit.

El senyor president:

Moltes gràcies, senyor Pla.

Té la paraula, senyor president.

El senyor president del Consell:

Gràcies.

La pregunta que em va formular per escrit el síndic del Grup Parlamentari Socialista ­ho dic perquè, clar, la cambra, a la millor no té coneixement de la pregunta concreta­ va ser quines són les raons perquè el Govern Valencià no ha sotmés la revisió del Pla valencià pel creixement i l'ocupació.

No és una qüestió, com vosté sap, i és qüestió de llegir-se bé el Pavace, no és una qüestió que haja de proposar o ficar en marxa el govern, sinó que és una qüestió, que a més estem en el termini corresponent, 2004, és una qüestió que correspon als agents socials en consens ficar la qüestió del Pavace en revisió.

Per tant, en el moment que formalment els agents socials fiquen esta proposta, donen esta proposta, el govern de la Generalitat no té cap problema per a revisar un pla que va excepcionalment bé, perquè estaríem revisant un projecte que no solament està complint els seus objectius, sinó que, a més, va molt per damunt de les propostes més optimistes.

El senyor president:

Senyor Pla, té la paraula.

El senyor Pla i Durà:

Efectivament, jo crec que ha fet un reconeixement explícit que es pot revisar el Pla valencià per l'ocupació i el creixement, s'ha de revisar. Perquè, el mateix Pla valencià del creixement i l'ocupació, senyor Camps, diu que quan canvien, en termes objectius, hi hagen canvis substancials en l'entorn i en la conjuntura socioeconòmica s'haurà de revisar.

La veritat és que m'haguera agradat que el seu conseller li haguera prestat un poquet més d'atenció a este Pla valencià, a eixa comissió de seguiment, als sindicats i als agents socials. Perquè, evidentment, també, les darreres experiències que tenim en esta matèria no són massa profitoses per a vore que la conjuntura econòmica d'esta comunitat i la resposta d'esta comunitat al canvi de conjuntura no ha estat ni analitzada adequadament ni ha estat objecte de revisió, perquè hi ha dos indicadors claríssims que les coses no van bé, senyor Camps, no van bé. Per molt que vostés s'empenyen en dir que van bé, no van bé. Hi ha dos indicadors que exigirien que eixa comissió de seguiment haguera fet ja l'avaluació i, per tant, la revisió del Pla valencià d'ocupació i creixement.

Un primer indicador és que per primera vegada en moltíssims anys, quan el canvi de tendència de l'economia a Espanya ha variat, i hi ha un creixement cap amunt, esta comunitat per primera vegada en molts anys ha anat per darrere. I això ho sap el seu conseller. És a dir, quan a Espanya l'any passat, el 2003 ­i estem parlant de comptabilitat nacional­ estem creixent el 2,4%, el creixement que va tindre esta comunitat va ser l'1,9%.

En segon lloc, per primera vegada en fa moltíssims anys, la taxa d'atur, és a dir, els homes i dones que volen i no poden treballar d'esta comunitat ­dades de l'EPA, que no està inventant-se ningú­, per primera vegada esta comunitat té una taxa d'atur que és superior a la mitja nacional.

Són dos dades suficientment rellevants que, a pesar de la publicitat, de la propaganda i que vosté estiga instal·lat, una vegada més, com li he repetit en esta trona moltes vegades, en el Penyagolosa, la realitat dels homes i dones d'esta comunitat no va com vosté diu.

I seria suficient motiu perquè haguera ajuntat eixa comissió seriosament, s'hagueren assegut i no els haguera rebut tres minuts per a explicar-los un pressupost, com van fer l'última vegada, o no els hagueren tancat les portes quan els sindicats anaren a vore-los per a donar-los les propostes que pensen que són necessàries, que s'incorporen al pressupost de la Generalitat per a millorar les coses. Com deia, haguera sigut bon moment i bona oportunitat perquè de manera seriosa s'hagueren assegut i hagueren plantejat de comú acord amb els sindicats, amb els empresaris, mesures clares per a fer front a una situació que no ens agrada ­i vull recordar-li-ho­, no ens agrada que homes i dones d'esta comunitat vulguen treballar i no puguen, no ens agrada que empresaris d'esta comunitat tinguen dificultats serioses i que no tinguen opcions per a tirar endavant, nos ens agrada, però cal plantejar-s'ho seriosament.

I baixar al terreny de la realitat és governar. I baixar al terreny de la realitat és governar i fer el que un govern responsable hauria de fer. I jo crec que les proves que vostés estan donant últimament no són de massa responsabilitat per eixir d'una situació que, com deia, no ens agrada però que és la que és, és una situació en la que esta comunitat per primera vegada en molts anys està en desavantatge i en una situació complicada. I governar és prendre decisions, senyor Camps.

I m'agradaria que vosté li diguera al seu conseller que ajuntara eixa comissió, que avaluaren açò que estic dient-los i que plantejaren mesures de canvi. I que no fera, com fins ara han fet, senyor Camps, amagar el cap sota l'ala. I fer un pressupost com el que han fet, que respon a una clara irresponsabilitat per part d'aquells que tenen la responsabilitat de governar. I que feren plantejaments seriosos. I que no carregaren als valencians i valencianes tot el malbaratament, el descontrol i la incapacitat de gestió que vostés han demostrat en estos anys.

Jo ja sé que no li agrada que li diga açò, però és així. Els valencians i valencianes hauran de pagar per culpa del malbaratament, del descontrol i de la mala gestió del govern del PP, una pujada en el preu de la gasolina que posen als seus cotxes per a fer front a eixe dèficit. (Aplaudiments) I ho hauran de fer.

I, evidentement, m'agradaria que això no fóra així i que foren capaços d'una vegada per totes de tindre temps, no soles per a seure a la gent del seu partit per a posar-los d'acord, sinó també perquè comencen a governar d'una vegada per totes esta comunitat.

Gràcies. (Aplaudiments)

El senyor president:

Moltes gràcies, senyor Pla.

Té la paraula, senyor president.

El senyor president del Consell:

Gràcies, senyor president.

Senyories.

Contesto en valenciano y contesto en castellano porque las dos lenguas son cooficiales en mi comunidad. (Aplaudiments) Y lo que quiero que quede claro, lo que quiero. ­no, no­, además, lo que quiero que quede claro que se defiende el valenciano y el castellano en valenciano y en castellano, las dos lenguas. Y no me da ningún tipo de vergüenza ni de complejo. Parle valencià y hablo en castellano.

El senyor president:

El senyor president del Consell:

El senyor president:

El senyor president del Consell:

El senyor president:

El senyor president del Consell:

El senyor president:

El senyor president del Consell:

El senyor president:

El senyor president del Consell:

Pregunta d'interés general formulada pel síndic del Grup Parlamentari Esquerra Unida-Els Verds-Esquerra Valenciana: Entesa, senyor Joan Ribó i Canut, sobre la seua opinió pel que fa als camps de golf.

El senyor president:

Moltes gràcies, senyor president.

Correspon la pregunta formulada per l'il·lustríssim senyor síndic del Grup Parlamentari l'Entesa. Senyor Ribó, té la paraula.

El senyor Ribó i Canut:

Senyor president, a mi m'agrada veure les coses en positiu i deia: Mira, la polèmica de la llengua té una cosa positiva. Avui el portaveu del Partit Popular i el senyor president parlaran només en valencià. No, ni així. Vosté té les neurones castellanitzades. Vosté acaba de fer aquí una cosa que és molt clara: "Cuando hablamos de cosas serias, en castellano. Quan parlem de coses sèries ens hem de passar". Això és el que acaba de demostrar a tothom que està aquí. Ni amb tota la polèmica del valencià poden eludir vostés la posició que a vostés l'únic que els interessa és el nom, no els importa per a res l'ús, no els importa. I vosté ho acaba de palesar d'una forma contundent aquí. "Para las cosas serias, el castellano. En la intimitat parlarem en valencià". Eixa és la realitat que vosté ha palesat aquí avui en estos moments.

Però, mire, jo vull parlar d'una altra cosa, d'un moment de l'aigua. La setmana passada coneguérem una sentència del Suprem i al·legaren indefensió. Jo els voldria preguntar: què feien els advocats de l'estat del govern del senyor Aznar davant d'aquesta sentència? Què estaven fent, que vostés ni sabien absolutament res? Estaven fent manifestacions. Què estaven fent?

Mire vosté els camps de golf està clar que són grans depredadors de l'aigua. Li vaig a posar alguns exemples, per exemple el camp de golf del Saler, que des de fa molts anys roba l'aigua de l'Albufera sense cap tipus de permís, i l'Albufera tothom sap que necessita centenars d'hectòmetres cúbics. Li vaig a posar un altre exemple. Sí, sí, això està reconegut fins i tot pel conseller, si vol li ensenyaré el document després. El camp de golf de Xàbia ha generat problemes amb els llauradors per la utilització de les aigües de regadiu, però la seua política: la setmana passada, declaració d'interés comunitari, en Silla es veu que a Silla les declaracions d'interés comunitari van que volen per a moltes coses, abans el meu company en parlava. Però, mire, el que ha vessat la gota és este esborrany de projecte que ja té altres esborranys. Aquí ens parla d'una sèrie de meravelles. I, mire vosté, senyor president, jo abans de dir-li el president dels camps de golf voldria saber la seua opinió sobre això.

Gràcies.

El senyor president:

Moltes gràcies, senyor Ribó.

Té la paraula, senyor president.

El senyor president del Consell:

Gràcies, senyor president.

Senyories.

Senyor Ribó, és per a vosté més seriós parlar d'economia que del valencià; és per a vosté més seriós parlar de llocs de treball que dels nostres sentiments; és per a vosté més seriós parlar d'algunes qüestions i no de les coses que ens fan sentir l'orgull legítim de ser valencians. Per a mi el més important, el més seriós, el més gran que hi ha és parlar del meu territori, de la meu gent i de la meua llengua. El més important. (Aplaudiments) I més li diré. Jo vaig aprendre el valencià en la intimitat de la meua casa, una casa de valencians. Jo no sé on vosté ha aprés el valencià.

Respecte del camps de golf li diré, senyor Ribó, de veritat, esta polèmica, sincerament, sincerament, ni és seriosa, ni té entitat, ni té el suficient nivell perquè siga un element constant de lluita política de tot un grup polític com Esquerra Unida, no ho entenc, de veritat. Només que una vegada que el mur s'ha caigut, sols queda el paratge dels camps de golf. I per a vostés l'únic important és parlar dels camps de golf, entre altres coses dels que jo no parle mai, perquè no jugue al golf, entre altres coses. Però em pareix mentida, senyor Ribó, que tot un projecte d'esquerres entre al segle XXI parlant tots els dies dels camps de golf. No sé si a la millor el que allí caldrà fer és que els camps de golf en volta de que siguen verds siguen roigs.

Gràcies. (Aplaudiments)

El senyor president:

Moltes gràcies, senyor president.

Té la paraula el senyor Ribó.

El senyor Ribó i Canut:

Senyor president, menys parlar de valencià i més parlar en valencià i fer parlar en valencià, que vosté és el màxim responsable, i l'ús del valencià totes les enquestes sociològiques diuen que s'està perdent en este país. Menys rotllos de la paraula i més rotllos d'utilitzar el valencià. I vosté és el primer responsable. I ja està bé de comèdia.

Allò altre li ha eixit molt barat. Jo crec que vosté mereix més. Els camps de golf en roig. Xe, home, el mur de Berlín, l'altre m'ha eixit amb Xina. S'estan millorant vostés en l'argumentació. Són estupends. S'hauran de reciclar perquè si no, malament, malament.

Mire, jo crec que vosté ens ha de respondre a una sèrie de coses. Recolza vosté el retall de competències municipals que suposa la política de promoció dels camps de golf, com han fet a Silla, i es planteja en aquest esborrany? La recolza o no la recolza? Recolza la cursileria i horterada de considerar el golf un esport? , que si ens descuidem ens demanaran que ho fiquem en l'Estatut com a identitat valenciana. És que és una cursileria el que està en l'esborrany. Home, mire vosté, a mi em sembla molt important el tema dels camps de golf, però hi ha coses que en este país no sembla raonable plantejar-se. És com esquiar a la Guinea Equatorial o les piscines al Sàhara, és una cosa pareguda. Però el pitjor no és açò.

Mire vosté, la Llei d'aigües, el Pla hidrològic del Xúquer dóna als usos recreatius de l'aigua la prioritat número sis. L'esborrany li dóna la prioritat número dos. Fa de regar la gespa un ús agrari, davant els usos hidroelèctrics, davant els usos industrial, davant de l'acuicultura. I, clar, automàticament, després ens apareix el que apareix avui en un diari d'Alacant: "Si hi ha excedents en Alacant, dedicarem l'aigua de l'agricultura als camps del golf". Clar, però no quedarem que no hi havia excedents d'aigua a Alacant, que per això hem de fer un transvasament? Doncs ja diuen que igual hi ha excedent.

En definitiva, passarà allò de Xàbia, la competència deslleial. Els hi hauran de dir els llauradors que vostés quan demanen aigua per a tots s'obliden de la segona part, és aigua per a tots els camps de golf. (Aplaudiments) És que eixa és la realitat. És aigua per a tots els camps de golf, perquè ho fiquen en prioritat, igual que la dels llauradors. I com que la gent dels camps de golf té uns recursos econòmics superiors als agraris, passarà el que està passant a Silla, passarà el que està passant a Xàbia. Vostés estan enganyant els llauradors. I, clar, ho han de retirar de l'avantprojecte, perquè és que ho deia d'una manera palesa. El llaurador que abans cultivava cítrics.

El senyor president:

El senyor Ribó i Canut:

. ara es dedicarà a regar la gespa i a agafar les pilotes. Eixa és la nova funció del llaurador.

Gràcies.

El senyor president:

Senyor president, té la paraula.

El senyor president del Consell:

Senyor president.

Senyories.

La Comunitat Valenciana, com deia el lema, va fenomenal. Perquè, clar, vindre hui ací, dijous, a que el Psoe em diga allò del Pavace, que va fenomenal, va fenomenal, va per damunt de les millors perspectives, i que Esquerra Unida, que és el lloc on està l'essència del món esquerrenc a la nostra comunitat, que es passe el dia parlant de camps de golf, la comunitat va fenomenal, no bé, no, fenomenal.

Jo agraïxc moltíssim el matí de hui, perquè me'n vaig contentíssim a continuar treballant per la nostra comunitat, a fer gran la nostra comunitat i a defendre la nostra comunitat, perquè esta comunitat va de meravella. L'esquerra de la nostra comunitat es passa el dia parlant dels camps de golf. És l'únic que el preocupa. I, a més, tinc ací una llista, molt llarga per cert, d'ajuntaments governats per l'esquerra de la Comunitat Valenciana que demanen amb tota la vehemència la construcció de camps de golf, fins una llista de 19 ajuntaments de la nostra comunitat que li demanen a la Generalitat Valenciana la regulació per a tindre quant abans camps de golf. I alguns d'ells, alguns d'ells, per si de cas, per si de cas, cogovernats per Esquerra Unida-Els Verds, que ha de ser pel color del camp de golf. I també, també des del punt de vista del que és la defensa del sentiment dels valencians, també hi ha algun ajuntament governat pel Bloc valencià, pel Bloc valencià.

Per tant, senyories, senyor president, el president de la Generalitat i president del Consell ix d'esta sessió més content que mai. La comunitat va de meravella, de meravella, va fenomenal.

A Esquerra Unida sols li preocupen els camps de golf. Però més vaig a dir. El Pla hidrològic nacional, que vosté s'ha encabotat en carregar-se i que deixa a la nostra comunitat sense l'aigua que necessita del transvasament de l'aigua de l'Ebre, diu clarament que cap gota d'aigua del transvasament per als camps de golf. Per tant, les nostres lleis, com sempre, ecològiques i a favor del medi ambient. I els vostres discursos en contra del futur i la prosperitat de la Comunitat Valenciana. (Aplaudiments)

Moltes gràcies.

El senyor president:

Moltes gràcies, senyor president.

(Se suspén la sessió a les 12 hores i 15 minuts)

(Es reprén la sessió a les 12 hores i 58 minuts)

Declaració institucional amb motiu de la celebració del 25 de novembre, Día Internacional contra la Violència de Gènere.

El senyor president:

"Declaració institucional de les Corts Valencianes amb motiu de la celebració del 25 de novembre, dia internacional contra la violència de gènere.

La violència de gènere, aquella que és exercida contra les dones pel simple fet de ser-ho, és un fenomen amb què una democràcia no pot conviure. Les milers de dones maltractades, els centenars de dones assassinades perquè les seues parelles o exparelles les consideren com a objectes que posseïxen, que han d'estar sotmesos a la seua voluntat i que no tenen autonomia, tenen dret a rebre ajuda dels poders públics i tenen dret, elles i totes les dones, que estos poders públics promoguen un model social en què la igualtat siga un valor assumit per tots.

Les Corts Valencianes volen agrair expressament a les associacions i col·lectius els seus esforços en la reivindicació de seguretat i llibertat per a les dones des de la radical defensa dels valors de la democràcia, l'autonomia personal, la igualtat dels sers humans i el dret a la integritat física.

En 2004 s'han registrat fins a la data 79 casos d'assassinats de dones a les mans de les seues parelles o exparelles; d'ells, 13 a la nostra comunitat.

La intensitat i la importància que encara té en el nostre país i a la Comunitat Valenciana la violència de gènere fa que ningú puga sentir-se satisfet d'un model de relacions socials que conviu amb un fenomen d'estes característiques.

No és un problema que afecte l'àmbit privat. Al contrari, es manifesta públicament com el símbol més brutal de la desigualtat existent en la societat, que ha adjudicat secularment distints rols a les persones en funció del seu sexe. Així, la societat ha adjudicat a l'home el paper dominant, mentres que la dona havia de mantindre tradicionalment una relació de subordinació davant de les demandes masculines.

La política destinada a combatre la violència de gènere ha de comptar amb tres eixos essencials.

1. El dret de les dones a viure sense violència és un dret fonamental que ha de ser protegit per llei.

2. La violència de gènere s'ha de combatre amb una política integral i coordinada.

3. En la seua eradicació han de participar totes les institucions, totes les forces polítiques, agents socials i organitzacions especialitzades.

Els plans d'actuació posats en marxa per les distintes administracions fins ara han detectat el problema i arbitrat respostes. La situació precisa ara d'una norma que unifique en un mateix text legal mesures de prevenció, protecció, assessorament, informació i tutela.

Les Corts Valencianes agraïxen l'esforç desenvolupat pels grups parlamentaris en el Congrés dels Diputats per a consensuar i recolzar d'una manera unànime un poderós instrument legal que les dones i tota la societat necessiten per a eradicar este fenomen.

Es tracta d'una llei específica per a un problema molt concret: la violència exercida pels homes contra les dones, derivada d'un model social consolidat durant segles, segons el qual en una relació afectiva els hòmens han d'exercir el paper de dominació i les dones el paper de submissió, incompatible amb l'exercici ple de la seua autonomia personal.

En definitiva, la unió de tots els grups parlamentaris per a derrotar el masclisme criminal és la representació de la unió i la rebel·lió de tota la societat contra este alifac"

Compareixença del conseller d'Empresa, Universitat i Ciència, senyor Justo Nieto Nieto, per a informar i explicar el contingut i l'abast del Pla autonòmic d'ajuda al sector tèxtil, sol·licitada pel Grup Parlamentari Socialista a l'anterior conseller d'Indústria, Comerç i Turisme (RE número 8. 905).

El senyor president:

Siguiente punto del orden del día, compareixença del conseller d'Empresa, Universitat i Ciència per a informar i explicar el contingut i l'abast del Pla autonòmic d'ajuda el sector tèxtil, sol·licitada pel Grup Parlamentari Socialista a l'anterior conseller d'Indústria, Comerç i Turisme.

Té la paraula l'honorable senyor conseller.

El senyor conseller d´Empresa, Universitat i Ciència:

Y con posterioridad, cuatro de las tiene empresas a las que se les concedió esta subvención han renunciado a ella y a una parte de los días de suspensión del contrato debido a cambio en las necesidades productivas por mejora de pedidos, así que la situación ha mejorado un poco en estas empresas.

(Ocupa la presidència la vicepresidenta primera, senyora Rosa María Barrieras Mombrú)

La senyora vicepresidenta primera:

Moltes gràcies, honorable conseller.

En representació del Grup Parlamentari Socialista, té la paraula la il·lustre diputada senyora Marco.

La senyora Marco Gual:

Como todas sus señorías conocen, el sector textil conforma junto con otros sectores como el de la cerámica, el calzado, el juguete, la iluminación y el mueble, el tejido industrial tradicional valenciano. Si echamos un vistazo a lo que sería la ficha técnica de este sector, tenemos que decir que está ubicado en las comarcas de la Vall d'Albaida i de l'Alcoià-Comtat. Su producción es superior a 2. 600 millones de euros y su valor añadido, de 1. 100 millones de euros. Su aportación al total del valor añadido de la Comu-nidad Valenciana es del 9%. Está compuesto por 2. 500 empresas aproximadamente, cuyo tamaño medio es de unos 19 empleados. Ocupa a 45. 000 personas, lo que es el 11% del empleo industrial. La aportación de la Comunidad Valenciana al total de exportaciones que realiza este sector a nivel nacional es de un 15%, sobre todo destinado al textil hogar, y supone un 40% de la producción en la Comuni-dad Valenciana.

Si echamos un vistazo en lo que serían las cifras del año 2003 y que fueron las que dieron origen a este plan, se han perdido unos 15. 000 puestos de trabajo en el sector textil valenciano. Para estos 15. 000 trabajadores seguro, seguro que les causaría risa oír aquí lo que ha dicho hoy el señor president, el señor Camps, que "la economía de la Comuni-dad Valenciana va fenomenal". Va fenomenal para quien va fenomenal, pero no para todos los valencianos.

La senyora vicepresidenta primera:

Moltes gràcies, senyora Marco.

Vol contestar l'honorable conseller grup per grup o tots. ? No, no, com vosté decidisca, és la seua opció. Sí? Perfecte. Té la paraula. (Remors) Conjuntament? Bé, el que decidisca el conseller. Conjuntament? El que considere el conseller. (Se sent una veu que diu: "Se lo dice el señor Maluenda") D'acord, conjuntament. Moltíssimes gràcies. (Remors) No, ho ha dit el senyor conseller. Senyor Puig, li conteste simplement que ho ha dit el senyor conseller.

Senyor conseller, si és vosté tan amable, vaig a donar-li la paraula i decidir si vosté vol conjuntament? (Remors) Senyor conseller, vol vosté contestar conjuntament? Per favor, conteste'm. Vol vosté contestar conjuntament o u per u? Conjuntament, no? Sí?

El senyor conseller d'Empresa, Universitat i Ciència:

La senyora vicepresidenta primera:

Al final de tot.

Moltíssimes gràcies, senyor conseller.

Senyor Puig, el conseller decidix contestar conjuntament.

Moltes gràcies.

Té la paraula, en representació del Grup d'Esquerra Unida: l'Entesa, el senyor Botella. (Remors)

El senyor Botella i Vicent:

Gràcies, senyora presidenta.

Senyores i senyors diputats.

Senyor conseller.

Hui la compareixença, efectivament, era per vore, perquè explicara aquell acord que es va signar el 12 de novembre del 2003, i que com bé vosté ha dit ja fa més d'un any que ací ningú havia vingut a donar comptes d'aquesta qüestió. Però afegir a açò alguna de les dades que vosté ha donat i la informació ha completat al respecte, perquè la veritat és que l'acord el tenien ja tots els grups parlamentaris i, per tant, segurament no haguera fet. segurament no haguera fet cap falta, en eixe aspecte, que vosté haguera comparegut simplement per a dir-nos l'acord, perquè, com dic, ja el teníem els diferents grups parlamentaris.

Però el més important jo crec que era que, després d'un any, efectivament vérem l'abast d'este acord, tant en els treballadors afectats com en les pròpies empreses. I sobretot jo crec que com un element de reflexió per veure realment com es pot incidir en la salvació d'un sector que jo crec que té una crisi que no s'explica, que és una crisi estructural, que s'ha de tractar per tots els mitjans de diversificar la producció en les comarques de monocultiu industrial del tèxtil, i també de calcer, que parlarem en algun moment d'este altre sector; perquè el tèxtil al País Valencià i en el conjunt de l'estat espanyol ha tingut una importància gran en l'economia i el desenvolupament de determinades comarques, en èpoques en les quals nosaltres no podíem competir en Alemanya, o en Anglaterra o altres països més desenvolupats, però competíem en països del Tercer Món, d'Amèrica Llatina, etcètera, i d'Àsia.

Avui la competència que hi ha dels països asiàtics i dels països sudamericans fa impossible mantindre l'actual estructura de la indústria tèxtil. I, per tant, des del nostre punt de vista, el que caldria plantejar-se és, al marge de les ajudes per situacions de crisi en determinats moments d'empreses concretes, el que caldria plantejar-se és invertir més en R+D+I, tractar que el tema de la innovació del disseny, de la moda, de l'especialització siga el més fonamental en sectors com aquest i el del calcer.

Perquè recentment han estat ací una delegació de la Duma russa, que va vindre amb un interés, perquè els em-presaris nostres invertiren en aquell país, sobretot els de la indústria tèxtil, els de la indústria del calcer, és a dir, este tipus d'indústries manufactureres. Però també és veritat que ens plantejàvem que ells no podrien competir en el nostre país ni podrien produir en el seu país ni moda, ni disseny ni este tipus d'especialització. Però, a canvi, podien produir el que, diríem, es consumix més en general en el conjunt de la població, tant el sector tèxtil com en el sector del calcer. I, per tant, fa pràcticament impossible que la indústria tèxtil del nostre país puga competir en l'actual estructura en eixe tipus de països, i sobretot en els països asiàtics, que també tenen un baix nivell salarial. Qüestió aquesta que és un tema fonamental en una indústria manufacturera, i que el tema de la ma d'obra pesa moltíssim a l'hora del cost del producte final.

I jo crec que, per tant, senyor conseller, caldria plantejar-se com a objectiu aquestes qüestions, però, alhora, canviar també la dinàmica de la política del Consell.

És a dir, no es pot estar deslocalitzant empreses sistemàticament, no es poden fer decrets del Consell tractant de primar aquelles empreses que se'n vagen fóra del nostre país, ialhora dir que s'ha d'ajudar a les empreses que es queden ací. Per un costat és una contradicció i, per un altre, és estar buidant de contingut la nostra indústria.

El senyor conseller d'Indústria.

La senyora vicepresidenta primera:

Senyor diputat, vaja finalitzant.

El senyor Botella i Vicent:

Sí, senyora presidenta, jo és que m'he donat compte que ha corregut el temps i no sabia exactament, el rellotge no estava en funcionament.

El conseller d'Indústria anterior, a preguntes d'este diputat sobre aquestes qüestions, deia que el més important no era produir el producte ací, sinó acabar-lo i posar-li l'etiqueta. I, per tant, si eixe és el concepte que vostés tenen d'un tema tan important com este sector industrial, la veritat és que el futur està molt negre.

Acabe dient-li, senyor conseller, que vosté diu que està molt content ­bé, ho ha dit en plural, no sé els altres qui són els contents­ del resultat d'aquest acord i de les mesures que està prenent el govern. Però vosté convindrà amb mi, senyor conseller, que, de 2. 500 empreses que hi ha censades al País Valencià del tèxtil, que s'hagen acollit deu i que quatre hagen fet efectiu este acord, doncs no sé si és per a estar contents o per a morir-se de riure.

La senyora vicepresidenta primera:

Vaja finalitzant, per favor, que ara sí que s'ha adonat que li passa més d'un minut.

El senyor Botella i Vicent:

Acabe, senyora presidenta, agraint-li el temps que m'ha donat i dient que nosaltres voldríem que en esta segona intervenció concretara vosté més i tractara de plantejar mesures que de veritat feren possible que tingueren visió que el sector del tèxtil va a tindre futur. I sobretot, senyor conseller, que no solament es reunisca amb Ateval, sinó també amb la part social, que tenen molt a dir sobre això.

Moltes gràcies.

La senyora vicepresidenta primera:

Moltes gràcies, senyor diputat.

En representació del Grup Parlamentari Popular, té la paraula la il·lustre diputada senyora Alonso.

La senyora Alonso García:

La senyora vicepresidenta primera:

El senyor conseller d'Empresa, Universitat i Ciencia:

La senyora vicepresidenta primera:

Moltes gràcies, honorable conseller.

Té la paraula per a rèplica, i en representació del Grup Parlamentari Socialista, la senyora Marco.

La senyora Marco Gual:

La senyora vicepresidenta primera:

Moltes gràcies, senyora diputada.

En representació del Grup Esquerra Unida: l'Entesa, té la paraula l'il·lustre diputat senyor Botella.

El senyor Botella i Vicent:

Gràcies, senyora presidenta.

Senyores i senyors diputats.

Senyor conseller. La veritat és jo esperava més en esta segona intervenció de vosté perquè per a filosofar, ho po-dem fer en qualsevol moment. Però del que jo crec que es tracta és de concretar realment les mesures i, sobretot, quin és el futur de la indústria tèxtil al País Valencià.

Perquè, mire vosté, en els anys 80, finals del 70-principis del 80, a la ciutat d'Alcoi hi havia una empresa de filatura que es deia Antonio Peralta, SA. No sé si li sona a vosté el cognom. Aquella empresa va tancar en una situació de crisi cíclica, perquè els mateixos treballadors es van fer càrrec de l'empresa, van formar un cooperativa i l'empresa ha continuat funcionant. Fa unes setmanes ha tancat una empresa a Banyeres que és diu Hijos de Evelio Mataix, que és família d'eixa altra família Peralta que vosté també coneix. I que no ha tancat per una situació de crisi cíclica, sinó per una situació de crisi estructural, que no és el mateix. És a dir, 20 anys després, com les mesures que s'havien de prendre en aquell aleshores no s'han pres, resulta que ens trobem en aquesta situació.

Perquè jo que aleshores treballava al tèxtil i estava exercint de sindicalista en aquells moments en la indústria tèxtil, recorde que hi havia molts plans que es plantejaven per les centrals sindicals per a fer front a aquella situació, per a innovar la indústria i ser un país que estiguérem al nivell d'Itàlia, fonamentalment, que tenia el disseny, que tenia la innovació, que tenia totes aquestes qüestions. Avui hem de continuar parlant d'això, perquè poc s'ha fet al respecte.

I en este acord que en estos moments vosté ha vingut a comentar-nos, perquè ja no es tractava de presentar-lo, cal dir que estos senyors que assíduament es fan moltes fotografies amb vostés perquè són el recolzament social i econòmic que vostés tenen, que són el gran empresariat, la veritat és que, després, a l'hora de complir els acords no estan molt disposats a fer-ho. Perquè, com vosté ha dit ací, d'eixes 2. 500 empreses que hi ha del tèxtil ­que jo no dic que totes estiguen en la mateixa situació però una gran part­ tan sols deu s'han acollit i quatre han fet efectiu l'acord, perquè no estan disposats a complir una de les clàusules importants de què parla l'acord ­que ací no s'ha dit­, i és que per a rebre eixes ajudes cal mantindre el 80% de l'ocupació fixa en eixa empresa. I prefereixen tancar l'empresa, fer un expedient de crisi, de regulació o de tancament definitiu que aplegar a aplicar eixe tipus d'acord.

Jo crec que eixe és un tema que a vosté li ha de fer reflexionar. Perquè, senyor conseller, jo crec que posats a filosofar, jo li donaria un consell, i és que si vosté vol passar per ser un conseller que de veres aporte idees i solucions al tema de la crisi industrial, seguixca els consells dels bancs de l'oposició i, sobretot, tinga en compte l'opinió de la gent afectada, d'empresaris i de treballadors. Si vosté vol passar per ser un conseller que diga que no hi ha crisi, que ací no passa res ­com ha dit la diputada del Partit Popular­, seguixca els consells, segurament del Partit Popular, i durarà tot el temps que vosté vullga i que ells vullguen que siga conseller, però això no solucionarà en absolut els problemes de la nostra indústria, que és el més important en este context.

I acabe dient-li, senyor conseller, que, efectivament, fa falta saber què passa, per què passa, què cal fer i quina voluntat cal tindre. Jo no dubte de la voluntat de vosté, però jo em pararia en la primera pregunta. Hi ha crisi o no hi ha crisi? Perquè eixe és el quid de la qüestió. És a dir, si vosté reconeix que hi ha una situació de crisi, es prendran una sèrie de mesures urgents i efectives per solucionar el problema. Si açò és una qüestió conjuntural que cal deixar passar i tal, doncs, des del meu punt de vista, no estarà encertant perquè no reconeixerà la realitat.

I jo crec que vosté la coneix molt bé la realitat i sap que, efectivament, hi ha una situació de crisi industrial en sectors concrets. Vosté ha parlat ací del calcer, de la joguina, de la fusta, etcètera. Jo m'alegre que haja parlat amb eixos sectors. I diu: "I ara parlarem amb el tèxtil". Si amb este que hi ha un acord no ha parlat, als altres que no hi ha hagut acord no sé el que els haurà dit.

Però, en fi, jo crec. ­acabe, senyora presidenta, perquè ja veig el rellotge­ jo crec que del que es tracta és que seriosament es posem a treballar conjuntament, però, sobretot, vosté tinga en compte l'opinió de la gent afectada.

Moltes gràcies.

La senyora vicepresidenta primera:

Moltes gràcies, senyor Botella.

Té la paraula l'honorable conseller, senyor Nieto.

El senyor conseller d'Empresa, Universitat i Ciència:

La peor de las crisis es no diagnosticar bien. Y esa es la peor de las filosofías: ser esclavo de los tópicos. Yo, precisamente, no soy así. Y además tenga usted la seguridad ­y termino: si ustedes supieran, o yo, o todos, lo que hay que hacer con una empresa de verdad, o con un sector de verdad para que no se hunda, si lo saben, díganmelo, pero de verdad, digan exactamente "esto, esto y esto" y yo les garantizo que sale dinero para que eso no ocurra. Pero el día que eso ocurra, el día que eso ocurra, será nunca. Por dos razones: porque siempre un sector, una empresa, tendrá problemas, tendrá la crisis precisamente del competir.

La senyora vicepresidenta primera:

Moltes gràcies, honorable conseller.

Finalitzat este punt de l'ordre del dia, només queda recordar que la Comissió Especial d'Estudi de les Situacions de Dependència a la Comunitat Valenciana, convocada a les 4:30 d'esta vesprada, se reunirá ara a continuació en la Sala A de Comissions.

Moltes grácies, senyories. S'alça la sessió.

(S'alça la sessió a les 14 hores i 3 minuts)

