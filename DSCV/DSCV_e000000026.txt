Ple de les Corts Valencianes celebrat el dia 27 de setembre de 2001. Comença la reunió a les 10 hores i 8 minuts. Presideix la Molt Excel·lent Senyora Marcela Miró Pérez. Sessió plenària número 50. Segona i darrera reunió.

Compareixença del vicepresident segon del Consell, senyor José Joaquín Ripoll Serrano, per tal d'informar sobre les condicions de treball del personal investigador del País Valencià, així com de les mesures que pensa prendre el Govern per millorar l'estabilitat i les condicions de treball del personal investigador en formació i perfeccionament, sol·licitada pel GP Esquerra Unida del País Valencià (RE 22. 700)

La senyora presidenta:

Bon dia, senyores diputades i senyors diputats.

El primer punt és la compareixença del vicepresident segon del Consell per a informar de les condicions de treball del personal investigador del País Valencià, així com de les mesures que pensa prendre el Govern per millorar l'estabilitat i les condicions de treball del personal investigador en formació i perfeccionament, sol·licitada pel Grup Parlamen-tari d'Esquerra Unida.

Té la paraula l'honorable vicepresident segon del Consell.

El senyor vicepresident segon del Consell:

La senyora presidenta:

Moltes gràcies, senyor vicepresident.

Té la paraula el senyor Ribó, en representació del Grup Parlamentari Esquerra Unida, com a grup sol·licitant de la compareixença.

El senyor Ribó i Canut:

Bon dia, senyora presidenta.

Senyor vicepresident.

En primer lloc, nosaltres hem constatat com en la seua intervenció ha parlat aproximadament ­ho he comptabilitzat­ durant un minut, menys de trenta segons, sobre la situació actual, i tota la resta, dels projectes de futur. De la realitat actual n'ha parlat poc. Jo estic convençut. Per què? Perquè no és precisament massa brillant. Haurem de parlar-ne nosaltres un poc de com està la situació en aquests moments.

I mire, a l'hora de parlar de la situació no podem deixar de parlar d'una cosa que va passar uns dies. Perquè és molt simptomàtica. Que unes pluges importants destruïren uns centres d'investigació, avantguarda d'una universitat, per una imprevisió clara, concretament a l'hora de fer unes infrastructures, a nosaltres ens sembla lamentable. Que hi hagen unes pèrdues, precisament en una investigació com la valenciana, que després veurem que no es distingeix precisament per la seua abundància de recursos; que hi hagen unes pèrdues tan considerables per una imprevisió, al nostre entendre, tan greu a l'hora de fer infrastructures, ens sembla realment lamentable.

I li hem de dir. Li hem de dir que, per exemple, estem convençuts que aquestes manques de previsió no passaran en determinades obres emblemàtiques a les quals vostés dediquen molt més de cura, molt més d'estima que per suposat passa en la investigació.

I bé. A nosaltres ens sembla que quan es parla d'investigació ens recorda el tema del mapa escolar. Li hem de dir en claredat. En el mapa escolar, recordant la història, des que es va fer el mapa escolar, es va començar en concerts amb ajuntaments, es va seguir en plans en l'Ivvsa, les coses no funcionaven, després ens ha aparegut una empresa. Tot, en definitiva, distintes iniciatives per intentar amagar una realitat. Estem a sis anys del començament d'aquest mapa escolar, a molt poc de temps de la necessitat de la seua finalització. I les obres concloses no arriben a la tercera part.

En investigació passa una cosa pareguda. Mire que li han donat de voltes a la investigació: que si passa a Presidència, que si tal, que si ara ho passem a una nova conselleria, que si fem plans, que si. Molt bé, està tot molt bé, molt interessant, però la dura realitat la diu l'Institut Nacional d'Estadística. Li comentava jo al president de la Generalitat -són dades oficials- mire vosté, en el 99, 0,68% del producte interior brut dedicat a la investigació en el nostre país. A nivell estatal el 0,9%, i Espanya està a la cua dels països de la Unió Europea que dediquen recursos a investigació i desenvolupament. Està en la cua.

Però és que nosaltres estem en la cua. Però és que a més, el pla és molt bonic, me l'ha contat. M'ha semblat molt interessant. Jo crec que té coses positives. L'haurem d'estudiar, criticar i aportar el que siga amb tot el detall que faça falta. Però la realitat és que respecte a l'any anterior no solament no creixen els recursos, sinó que a més disminuixen. I si ho mirem respecte abans que vostés estigueren, respecte el producte interior brut, doncs tampoc creixen.

Per tant, les dades objectives de recursos dedicats pel Govern Valencià a investigació no han crescut, no han crescut en aquests últims anys. És a dir, no s'han preocupat vostés del tema de la investigació. I jo crec que aquest tema, eixe és un element fonamental que el lastra. I clar, en el tema del treball, nosaltres pensem que ahí hi ha un aspecte fonamental. Si hi ha un treball en aquest món on l'ésser humà és fonamental és el treball d'investigació. Jo crec que en açò estarem tots d'acord. Podríem dir que potser és el treball més específicament humà que es puga trobar per ahí. Un treball fonamental.

Aleshores ens estem trobant en aquests moments, vosté ho ha dit, en una sèrie de lleis d'una manera genèrica. Ha reconegut que la investigació és fonamentalment dependent de l'administració pública. Ens estem trobant en aquest moments amb una paraula com la de becari, associada a la formació. I s'ha de dir, becari és una persona que se li acaba al cap d'un any, de dos anys, que en principi no té assistència social, que per suposat no conta per a les pensions, que no té prestacions per a l'atur. I becari és una persona que li donen una beca per a estudiar des que comença la universitat, però després, amb 22, 23, 24 anys li donen una beca i continua fent la seua tesi doctoral. Però és que té la tesi doctoral i tenim després les beques post-doc. I les persones, investigadors ja formats amb la seua tesi doctoral, continuen tenint beques d'investigació fins els 28, als 30 als 32 anys; la cosa pot arribar sine die.

Eixa és la situació, per desgràcia, d'una part molt important dels investigadors, dels joves investigadors, la immensa majoria del nostre país. Eixa és la situació. I és una situació pitjor, perquè en aquests moments s'estan produint un procés de saturació d'una de les grans eixides d'estes persones que era l'eixida cap a la universitat. Perquè, com a conseqüència de la piràmide de població, que s'ha estabilitzat, estem en una situació en què s'està saturant açò. Eixa és la situació.

I s'ha de dir en claredat que en este país, a partir dels setze anys hi ha dret a tenir un contracte, contracte de formació, en un país que som especialistes en tenir milers de formes de contracte diferents. Que el govern, les administracions públiques, han estat incapaces de trobar una forma de contractar a personal investigador.

¿Vosté no creu que amb 24 anys es pot tenir ja un contracte ­que n'hi ha contractes de formació, contractes de formació, estan descrits en la legislació actual-, vosté no creu que pot haver un contracte per a estes persones? Que són llicenciats, són enginyers, són titulats superiors tots. ¿No estan suficientment formats per a tenir dret a tenir un contracte? ¿Vosté creu que és raonable que amb més de trenta anys, aquestes persones no hagen cotitzat mai al sistema de pensions, quan a la vegada estem prement en el sistema de pensions per a uns anys mínims de cotització? ¿Vosté creu que si se li acaba la seua beca no tenen ni un dia de capacitat, ni un dia de prestacions per l'atur? Eixa és la dura realitat dels investigadors. Eixa és la dura realitat.

I mire vosté, amb dades plantejades ací en una iniciativa anterior, on es deia: en l'any 2001 el Govern Valencià dedica, si no recorde malament de memòria, 1. 047 milions de pessetes a beques. Beques entre 115. 000 i 125. 000 pessetes. Què suposaria passar aquestes beques a contractes? Jo li vaig a dir. En el pitjor dels casos, aquestes beques passades a contractes suposaria incrementar en un 39% el cost, menys de 400 milions. En el pitjor dels casos. Però és que açò ho fan les empreses en contractes de dos dies. Ens sembla absolutament intolerable la situació dels joves investigadors. I li hem de dir en molta claredat. Ho vàrem dir. I li volem repetir.

Jo sé que vosté em dirà: sempre ha hagut becaris. Doncs sí senyor, sempre ha hagut mili, fins que ja ha deixat d'haver-la. Nosaltres pensem que una persona, quan té una titulació superior, té dret a tenir. no estem demanant un contracte indefinit, eh? , que quede clar, no estem demanant un contracte indefinit. Es pot contractar per una setmana, per un dia, per un mes, per un any. Vosté ho sap perfectament. Estem demanant que estes persones tinguen les prestacions d'un treballador precari normal. Açò és el que estem demanant.

Quan es planteja aquest tema, nosaltres li volem recordar, no estem demanant la lluna, eh? , estem demanant que el nostre país estiga. no fa falta arribar al zero, a la mitjana estatal del que dediquem a investigació i desenvolupament, no fa falta ni arribar a açò, a la mitjana, ens quedaríem per baix, pel 0,75 aproximadament. Estem demanant açò. I ho estem demanant perquè estem convençuts que si no estem treballant per a l'anglés. Per què estem treballant per a l'anglés? Perquè en aquests moments hi ha centenars de persones que acaben la seua tesi, que tenen la preparació, que els hem preparat ací, i com que no tenen una eixida se'n van a treballar a Anglaterra, sobretot als Estats Units, i després no tornen. Després vosté ha de fer els programes, i ens sembla correcte, ha de fer els programes per a què puguen tornar, però després no tornen.

Estem treballant per a l'anglés. Quan en este país és imprescindible, i compartim totalment, senyor vicepresident, compartim totalment la necessitat que la ciència, la investigació, el desenvolupament són eines estratègiques per al nostre desenvolupament econòmic. Ho compartim totalment. Estem convençuts. L'altra solució és. la productivitat o s'augmenta per este camí o s'augmenta explotant més els treballadors. Ho tenim clar.

Per tant, nosaltres som els primers interessats en què la productivitat augmente per este camí. Ho tenim claríssim. Però la realitat és molt dura, eh? La realitat ens diu que en este país, quan veiem les dades de precarietat laboral, quan veiem per exemple el salari mitjà, hem de dir que en este país el model de desenvolupament no és precisament per augmentar la productivitat amb més investigació, amb més desenvolupament. És un model que té connotacions tercermundistes. Molta precarietat, baixos salaris, poc coneixement, poca formació, poca estabilitat.

La senyora presidenta:

Senyor Ribó, vaja finalitzant.

El senyor Ribó i Canut:

Sí, senyora presidenta. Acabe de seguida.

Per tant, aquest és l'element. Aquest és l'element que nosaltres li duem aquí. És imprescindible estabilitzar, donar un mínim de condicions laborals. Que els joves investigadors coneguen que hi ha dret laboral en este país, perquè estan fora de qualsevol dret laboral. És imprescindible. I a nosaltres ens sembla que si no s'aborda d'una forma clara, tota la resta seran bones paraules, és a dir, seran cortines de fum per amagar la dura realitat de la investigació valenciana.

Gràcies.

La senyora presidenta:

Moltes gràcies, senyor Ribó.

Intervencions d'altres grups per a fixar posició, preguntar o fer observacions. Té la paraula el senyor Vicente, en representació del Grup Parlamentari Socialista­Progressistes.

El senyor Vicente Navarro:

Voy a intentar en esta intervención en nombre de mi grupo parlamentario, tratar de devolverle a usted a esta dimensión, es decir, al plano de la realidad, extrayéndolo de esa especie de Arcadia feliz en la que ustedes se encuentran permanentemente. Porque el objeto de esta comparecencia, aunque a ustedes les parezca mentira, es porque hay un colectivo de estudiantes, de investigadores, con dificultades en nuestro país.

Yo creo que ustedes en estos últimos meses se han visto abrumados por una publicación incesante de indicadores negativos en materia de I+D. Eso les ha llevado a una especie de lluvia de ideas en cuanto a la creación de organismos, de planes, en definitiva, de cuestiones que teníamos todos ahí delante, pero que ustedes, como es lógico ­como les digo­, no salen de esta especie de Arcadia feliz y no detectan los problemas hasta que finalmente la prensa, organismos como las cámaras de comercio, como la fundación Banco Bilbao-Vizcaya o, incluso, la empresa Retevisión, ponían de manifiesto que nuestra inversión en I+D es ridícula.

Es importante resaltar el papel de la universidad, porque precisamente son las instituciones que ocupan un mayor número. (inoïble per raons técniques), a pesar del raquítico esfuerzo que hacen ustedes. Esto tiene una explicación, y es porque la universidad recibe fondos finalistas de la Unión Europea para la investigación, que van a parar directamente a sus manos, menos mal, porque si pasaran por las suyas, sería ya el completo desastre.

La senyora presidenta:

Senyor Vicente, vaja finalitzant.

El senyor Vicente Navarro:

O, por el contrario, va a ser otro chiringuito, como el de la Conselleria Portavoz del Gobierno. Les recuerdo en este sentido el pobre papel que el organismo público de investigación que crearon ustedes ha ejercido y está ejerciendo, bajo, desde luego, la dirección del señor Zaplana.

La senyora presidenta:

Senyor Vicente, acabe.

El senyor Vicente Navarro:

La senyora presidenta:

Moltes gràcies, senyor Vicente.

En representació del Grup Parlamentari Popular té la paraula la senyora Barrieras.

La senyora Barrieras Mombrú:

Gràcies, senyora presidenta.

Senyories.

Senyor vicepresident.

En primer lloc, per descomptat, agrair-li la seua compareixença per a explicar les condicions de treball del personal investigador i per a millorar-les, tal com resava la compareixença, encara que pareix que ha estranyat el que es parlara de futur. Evidentment, si és per a millorar unes condicions s'haurà de parlar del futur d'eixe personal investigador.

Creem que alguna cosa superimportant per a poder parlar d'eixe personal investigador és centrar-mos en quines són les iniciatives necessàries, quin és el marc que s'ha de crear per a eixa millora.

Evidentment, amb els peus en terra, no en una Arcàdia feliç, sinó que jo li parle amb els peus en terra, senyor vicepresident, i d'alguna manera, he de recordar que va ser el govern del Partit Popular, com molt bé ha dit el senyor vicepresident, el que ja va promulgar en l'any 1997 la Llei de foment i coordinació de la investigació i desenvolupament tecnològic ací, en la Comunitat Valenciana. Va continuar amb la creació de l'Oficina de Ciència i Tecnologia, adscrita a Presidència, i una vegada donats eixos passos i per a preparar la nostra comunitat per a les necessitats futures ­necessitats futures, perquè cada vegada, evidentment, són més en este àmbit­, s'ha anat elaborant el Pla valencià d'investigació i desenvolupament tecnològic i innovació, pla que ha estat consensuat ­consensuat, que crec que és una cosa que caracteritza este Govern­ amb universitats, sector empresarial, instituts tecnològics, i dins d'eixe pla ja es dedica de forma exclusiva a eixe personal investigador el Programa de progrés general de la ciència, un programa que millorarà eixes condicions formatives, econòmiques i laborals del personal investigador, amb la creació, com vosté molt bé ha comentat, de l'estatut de l'investigador de la Comunitat Valenciana.

Entre les diverses accions d'este programa, hem de destacar ­crec que són les més relacionades amb el tema que ens ocupa­ les mesures de formació de personal investigador que ha relatat vosté, tant de formació de personal docent investigador de caràcter predoctoral, com d'ajudes a la seua reincorporació, en el cas que siga necessari, o ajudes de incorporació de doctors als centres d'investigació.

Dins d'eixe pla també s'ha comentat que es compta amb el Programa d'innovació, desenvolupament i transferència de tecnologia, que també compta amb un apartat superimportant dedicat a la formació, que com vosté també ha explicat, suposarà un pas més per a potenciar la figura de l'investigador, i també a la creació de la nova figura, que creem que una cosa també de summa importància, la nova figura del tecnòleg, figura creada per a recolzar la figura de l'investigador.

Atenent la seua intervenció i la intervenció del president Zaplana en el debat de política general, en què ja va manifestar el seu propòsit de crear la conselleria, va dir «innovació i competitivitat», s'adscriurà en eixa conselleria la Subsecretaria de Ciència i Tecnologia i, a més, va anunciar, encara que quan lliges el Diari de Sessions dóna la impressió com si eixe anunci no haguera aplegat a totes les senyories de la Cambra, però va anunciar un mecanisme de finançament addicional consistent en el 5 % d'increment en el pressupost de totes les conselleries, eh? , perquè crec que estem d'acord que totes les conselleries tindran a vore amb I+D+I.

Per tant, és el camí per a aconseguir en un futur invertir el 2 % del nostre producte interior brut. Per tant, com dia, atenent eixes intervencions, han pogut comprovar que tant les mesures que ha pres com les que seguirà eixe govern prenent ­el Consell­ per a pal·liar eixes deficiències del sistema d'investigació, que pareix que s'han trobat, amb les que es va trobar el Partit Popular quan va accedir al govern de la Comunitat Valenciana, crec que és indubtable que estan mostrant la preocupació, encara que pareix que es dubte, i que són les necessàries per a impulsar eixa investigació, eixe desenvolupament, i a la vegada, per a millorar la situació del personal investigador, peça fonamental, que crec que en açò estem tots d'acord, tots els grups que conformen esta Cambra, per al bon funcionament del sistema de I+D.

Jo crec que per a tindre bones condicions per a eixos investigadors, per a eixos becaris, que en suma pareix que siga l'única cosa que preocupe, jo crec que el que s'ha de procurar és tindre un marc a on eixos becaris puguen tindre la facilitat de poder accedir al món laboral, amb una estabilitat laboral, però passant per eixe període de becari, que pensem que ho tenen pràcticament tots els sistemes, i que n'hi havien becaris, n'hi han becaris i perquè no n'han de seguir havent de becaris. El que han de ser en un període transitori per a poder accedir al món laboral, i preparar eixe marc perquè el món laboral tinga lloc per a tots eixos investigadors.

Creem, senyor vicepresident, que este és el marc adequat que està aconseguint este Govern, i estem convençuts, es-tem convençuts el Grup Parlamentari Popular, que s'està treballant, senyor vicepresident, no per a l'anglés.

La senyora presidenta:

Senyora Barrieras.

La senyora Barrieras Mombrú:

Sí, acabe senyora presidenta.

No per a l'anglés sinó per als valencians i valencianes, encara que jo sé que a més d'u li sap mal.

Res més i moltes gràcies.

La senyora presidenta:

Moltes gràcies, senyora Barrieras.

Per a donar resposta conjunta té la paraula l'honorable vicepresident segon del Consell.

El senyor vicepresident segon del Consell:

Pero hasta ahora no se le daba muchas vueltas a la investigación, y usted repase el Diario de Sesiones y verá usted como hay pocas intervenciones en investigación, prácticamente ninguna. Y las que ha habido han sido motivadas por un problema concreto de un colectivo, el colectivo de los becarios, que, efectivamente, hay que tratar, pero que hay tratar no sólo, como manifestaba alguna señoría, entre los becarios y los grupos parlamentarios, que también, sino que habrá que tratar entre los becarios, los grupos parlamentarios y nuestro sistema valenciano de investigación, desarrollo e innovación, y habrá que consultar con las universidades si les parece bien el funcionamiento de los becarios, habrá que consultar con los institutos de investigación y habrá que consultar con los institutos tecnológicos y con los grupos de investigación del sector privado también, porque los becarios son elementos en este momento yo creo que indispensables para nuestro sistema.

La senyora presidenta:

Moltes gràcies, senyor vicepresident.

Té la paraula el senyor Ribó per a rèplica.

El senyor Ribó i Canut:

Senyora presidenta.

Senyor vicepresident.

Vaja per davant que nosaltres per suposat, i li he comentat abans, estem totalment d'acord amb la necessitat de potenciar la investigació en el sector privat, perquè pensem que és un dels punts febles de la nostra economia. Este tema està clar. I estem disposats a col·laborar en el debat i això. Però també vaja per davant: si col·laborar és dir que sí al que vostés diuen, no.

Nosaltres continuem pensant que vostés ho han dit aquí: el becari és una figura de sempre i ha de continuar i això. Nosaltres pensem que hi ha mecanismes contractuals en la nostra legislació laboral que permeten contractar no per un any com en els Estats Units; per una setmana, per un fi de setmana. Hi han contractes de formació. Si es fan a xiquets de 18 anys, per què no es poden fer a investigadors de 22 o 23 anys? Quina contradicció n'hi ha!

Eixa és la idea, molt senzilla. Anem a començar per la part final, per la més escandalosa, que espere que d'alguna manera desaparega del sistema d'investigació del nostre país: Que les beques postdoctorals s'eternitzen fins a més dels 30 anys. Espere que açò acabe ja, perquè és una cosa realment escandalosa.

Però mire, darrere de la paraula de becari s'amaga un mecanisme creixent en la nostra societat, en la investigació, però també en els mitjans de comunicació, perquè hi han becaris, és possible que n'hi haja algun per aquí. Darrere de la paraula becari veiem com determinats sistemes estan utilitzant persones joves eixides de la seua formació per estar treballant sense cap tipus de relació laboral. I a nosaltres ens sembla negatiu. I ens sembla negatiu per al sistema d'investigació.

Perquè clar, mire, vosté diu: treballar per a l'anglés. No, no. Jo tinc molt clar que una persona quan acabe la seua tesi doctoral haurà d'anar a l'estranger a continuar la seua formació. Però una cosa és anar a l'estranger i una altra cosa, com està passant amb centenars de doctors en este país, més de 3. 000 a nivell estatal, és que s'hagen de quedar en l'estranger perquè no poden tornar ací en unes condicions de mínima dignitat. Açò és treballar per a l'anglés. I estem treballant per a l'anglés, eh? El reconeixement màxim ho ha dit vosté, els contractes Ramón y Cajal són una expressió del fet que ens està passant açò. I açò no pot passar, perquè estem malament i a més no estem potenciant els nostres propis recursos. Per tant, aquesta idea per a nosaltres és clara. Compartim molts elements, està clar. Jo crec que açò és una cosa evident.

Però mire, jo en aquesta rèplica no puc deixar de comentar com utilitzen vostés el llenguatge. Vosté ha arribat a dir en parlar del mapa escolar que "algunos", "algunos", en dades del conseller d'Educació. Aquests "algunos" són el 70%. Com es pot utilitzar el castellà i utilitzar la paraula "algunos" per a referir-se al 70%, que són dades de juliol? Una llengua és una cosa flexible, no són matemàtiques, però tant.

Mire vosté, ens ha posat un altre exemple. Vosté s'ha referit al 0,5% de 1995 per a comparar com de roïns que eren ells. Jo no dic que siguen bons, eh? , que quede clar. I ens ha dit: "34. 523 milions. Any 1999, 55. 271". Jo li pregunte: ho ha fet en pessetes constants, com es fa en economia per a comparar? Li ho pregunte. Estic quasi segur que no. I per tant, no ho ha fet correctament. Ens ha donat unes dades que a l'hora de ser comparades s'han de ficar en el mateix paràmetre, en pessetes constants; si no, no és correcte.

És que vostés utilitzen els números d'una forma incorrecta. L'altre dia es deia aquí: "100. 000 milions de pessetes en inversions educatives". Després vam veure que no eren inversions, eren inversions i licitacions. No, és que no se poden sumar coses. És que ho diuen als xiquets de set i huit anys: no se poden sumar coses que no són equiparables. No és el mateix una inversió que una licitació. És que vostés sumen, resten i tal. I clar, a mi em preocupa, i li vaig a mirar amb detalls els pressupostos. Quan diu vosté: "el 5% de l'augment a I+D". A veure si això serà una trampa bonica per a pujar el percentatge sense que després hi vaja, i ho dedicarem a fer fotocòpies o a qualsevol història de les distintes conselleries. Caldrà seguir açò. Tan de bo siga veritat.

Però em permetrà una asseveració. En els anys de vaques grosses que hem passat i que és previsible que siguen almenys un poquiu més flaquetes els anys següents, el creixement respecte el PIB ha estat molt, molt, poc.

La senyora presidenta:

Senyor Ribó, vaja finalitzant.

El senyor Ribó i Canut:

El seu plantejament torna a ser comparable al mapa escolar. En cinc anys fan el 30%; en un any i tres mesos volen fer el 70%. En els cinc anys hem pujat el 0,20 com a màxim, i volen pujar fins el 2, en un percentatge en quants anys?

A nosaltres ens sembla que són paraules molt boniques, cortines de fum, però la realitat és molt més dura. És la dura realitat d'instituts d'investigació que s'inunden.

La senyora presidenta:

Senyor Ribó, acabe.

El senyor Ribó i Canut:

. d'investigadors que se n'han d'anar d'este país perquè no tenen un treball digne.

Gràcies.

La senyora presidenta:

Moltes gràcies, senyor Ribó.

Té la paraula per a rèplica el senyor Vicente.

El senyor Vicente Navarro:

Mire, si no tiene usted información y no se ha leído los papeles del señor Pla. No lo digo yo, lo decía el presidente de la Generalitat en el debate de política general, de una manera tan institucional para referirse a la oferta de acuerdo político del líder del principal partido de la oposición, cosa que da buena muestra de su talante. En cualquier circunstancia, pregúntenle al señor Zaplana cuáles son los papeles del señor Pla, y así igual les viene el interés por algo que nosotros consideramos imprescindible, señor Ripoll: que independientemente de quien gobierne en esta comunidad podamos diseñar un futuro presupuestario acorde con lo que hoy estamos hablando, que es hablar del 2% del PIB.

Pero en cualquier caso, señor Ripoll, ustedes, que están muy bien entrenados para robarle la cartera a la oposición cuando se descuida, les digo, (remors) les digo: no utilicen el interés que tiene un grupo parlamentario por llegar a un acuerdo en el que en una cosa estamos de acuerdo, que es fundamental para el desarrollo de esta comunidad.

Yo sé que a ustedes lo que les preocupa, porque tienen una ley en el horno para ello, es quién manda en los consejos sociales. ¿Quién tiene el mando? Es la obsesión patológica del señor Zaplana por el mando, que les hace a ustedes, evidentemente, obviar que la universidad en este país tiene un papel muy significado. Y ni la Ley de universidades ni la Ley de consejos sociales habla precisamente de este papel, algo que, obviamente, está de acuerdo con su trayectoria política desde que el señor Zaplana llegó al Palau de la Generalitat.

La senyora presidenta:

Senyor Vicente, acabe.

El senyor Vicente Navarro:

A mí me parece que, en ese sentido, les queda a ustedes todavía mucho por avanzar. La oposición está aquí para escuchar sus propuestas, y lo reitero ya desde esta tribuna. Aunque, evidentemente, la contestación.

La senyora presidenta:

Senyor Vicente.

El senyor Vicente Navarro:

La senyora presidenta:

Moltes gràcies, senyor Vicente.

Per a rèplica, té la paraula l'honorable vicepresident segon del Consell.

El senyor vicepresident segon del Consell:

La senyora presidenta:

Senyor vicepresident.

El senyor vicepresident segon del Consell:

La senyora presidenta:

Senyor vicepresident.

El senyor vicepresident segon del Consell:

Muchas gracias. (Aplaudimentsb des d'un sector de la Cambra)

La senyora presidenta:

Moltes gràcies, senyor vicepresident.

Senyories, se suspén la sessió per quinze minuts.

(Se suspén la sessió a les 11 hores i 33 minuts)

(Es reprén la sessió a les 12 hores)

(Ocupa la presidència el vicepresident primer senyor José Cholbi Diego)

Compareixença del conseller de Medi Ambient, senyor Fernando Modrego Caballero, per tal d'informar sobre el projecte per a la millora i modernització dels parcs naturals de la Comunitat Valenciana, pla anunciat pel senyor conseller en la Fira de Turisme (Fitur) el passat 31 de gener de 2001, sol·licitada pel GP Socialista-Progressistes (RE 23. 207)

El senyor vicepresident primer:

Senyories, es reprén la sessió amb la compareixença del conseller de Medi Ambient per a informar sobre el projecte per a la millora i modernització dels parcs naturals de la Comunitat Valenciana, pla anunciat pel senyor conseller en la fira de turisme, Fitur, el passat 31 de gener de 2001, sol·licitada pel Grup Parlamentari Socia-lista-Progressistes.

Intervé l'honorable senyor conseller, senyor Modrego.

El senyor conseller de Medi Ambient:

Esta nueva orientación se plasma en un doble plano: el cuantitativo, aumentando su número y superficie, como antes les comentaba, y el cualitativo, potenciando los valores que dichos espacios albergan. Estos valores nos hablan de unos espacios que contienen más endemismos que toda Alemania, que acogen a más de 200 especies de aves diferentes o al mayor número de especies protegidas en peligro de extinción de nuestro país, junto con Doñana.

En los próximos meses veremos concretado el proyecto de parques en la red, del que hemos avanzado la visita virtual al parque de El Hondo, disponible ya en nuestra página web. Editaremos la colección de vídeos de los parques y comenzaremos la construcción de nuevos centros de visitantes, para lo que confío en contar, y en algunos de ellos las conversaciones están muy adelantadas, con la implicación de ayuntamientos, entidades de empresas, en ese intento de comprometer a la sociedad civil en la gestión y conservación del medio ambiente de que antes les hablaba.

El senyor vicepresident primer:

Moltes gràcies, senyor conseller.

Intervenció del grup sol·licitant, per a fixar la seua posició. Té la paraula l'il·lustre diputat senyor Peris.

El senyor Peris i Garcia:

Gràcies, senyor president.

Senyors i senyores diputades.

Senyor conseller.

Li agraïsc que en la seua intervenció haja fet referència als fets i a la fredor dels números, perquè pense que anem a poder fer una discussió important sobre la política dels espais naturals de la Conselleria, en definitiva, del Govern de la Generalitat, i podrem aclarir-nos; perquè, efectivament, jo li agraïsc a vosté que ens haja parlat de l'increment de la superfície protegida i de l'esforç inversor que diu que s'ha duplicat des de l'any 1995.

Però nosaltres anem a parlar-li dels números de vosté, dels números reals, dels números gelats, dels números de la Conselleria. I possiblement no siga tan triomfalista l'anàlisi de la real política de protecció i millora dels espais naturals de la Comunitat Valenciana, amb els seus propis números. De vosté i del senyor Rambla, que no sempre també coincidixen, després ja parlarem d'això, de vosté i del senyor Rambla.

L'any 2000, en el Programa de conservació del medi natural, al principi, en els pressupostos, vosté parlava, la Conselleria parlava, els pressupostos (inintel·ligible) parlaven que anaven a destinar 400 milions de pessetes a noves actuacions en espais naturals, i a desembre del 2000, autoritzat, tenien vostés 243 milions. És a dir, solament el 60% del que dien que anaven a autoritzar a principi d'any.

En actuacions en espais naturals i manteniment de les anteriorment fetes, dien que anaven a gastar-se 300 milions, i a desembre del 2000 havien autoritzat el 40,6%. No arriba ni a la mitat del que dien que anaven a fer.

En adquisició de terrenys, plantejaven que anaven a gastar-se 200 milions de pessetes a adquirir terrenys en eixos espais naturals protegits, i solament havien autoritzat 101 milions de pessetes, és a dir, el 50,5%. De les tres grans partides que podríem parlar d'intervenció directa, real, en eixos espais naturals a protegir, la real, no la de la publicitat, que ara parlarem d'això, no la de la marca, no de la publicitat que se fa dins de les ciutats o en els aeroports, sinó els diners reals arribats als espais naturals realment per a millorar el seu estat, resulta que no arribava a una mitjana del 50% del que en els pressupostos del 2000 es plantejava.

En canvi, en eixa mateixa partida de conservació d'espais naturals, dien que anaven a gastar-se un milió de pessetes en equips de reposició d'edificis administratius, i en desembre del 2000 havien ja autoritzat 106 milions de pessetes, senyor conseller, el 10. 000% més. És a dir, no es gasten la mitat de diners, realment, en inversions en els espais naturals; en canvi, en edificis, en reposició, multipliquen per 10. 000 la xifra que pensaven gastar-se.

I en l'any 2000, camí duen. L'any 2000, noves actuacions a espais naturals fins al mes de juny. dit ací per el senyor Rambla, el 21,3, en activitats de manteniment dels espais naturals, el 25%; en adquisició de terrenys, el 17,6; i ja en equips administratius, reposició, etcètera, en oficines, ja porta el 140% més del que dia a principi d'any que anava a gastar-se.

A mi també m'agrada el debat de les xifres, de les reals, de les reals, de les que arriben a la protecció dels espais naturals.

Però és més preocupant, senyor conseller, perquè en eixa duplicació de diners que diu vosté que se destinen, a principis d'any, l'any 2001 començaren diguent que anaven a gastar-se en la partida global de conservació del medi natural 2. 791 milions de pessetes. En agost han fet modificacions pressupostàries, i ja solament són 2. 567 milions de pessetes.

És a dir, vostés mateixa, de la Conselleria que menys diners té de totes les conselleries, que és la que menys diners té, és la Conselleria de Medi Ambient, per tant, és clar que genèricament no és una prioritat el medi ambient per al Partit Popular, doncs, la darrera conselleria, amb les modificacions de crèdit, no se li augmenta, sinó se li disminuïxen 224 milions de pessetes. Però, a més a més, en les inversions reals, en les inversions de conservació del medi el pressupost eren 1. 514 milions de pessetes al principi de l'exercici, i a vosté l'han deixat en 1. 153. És a dir, li han llevat 360 milions de pessetes a la partida d'inversions reals en els espais naturals.

És a dir, aquelles inversions que, imagine jo, que són les que se dedicarien a la millora real, no publicitària, dels espais naturals. Que, senyor conseller, estan per a restaurar. Vosté sap, i a més ara anuncia, que demà se passen tres més, que ja era hora, que està molt bé, però vosté sap que quan es declara un nou parc natural, per exemple la serra d'Irta, vosté sap que darrere hi ha tot un pla de regeneració i recuperació, perquè els parcs naturals no solament es declaren a protegir, sap vosté que tenen zones on s'ha d'actuar, on s'ha d'invertir, que s'han de recuperar, que s'han de restaurar, i vosté sap que va un pla darrere d'inversions, no de publicitat, d'inversions reals en el parc.

I eixa partida, quan vosté està anunciant Mariola, Calderona i Irta, resulta que enguany, en diners reals, no d'eixe futur pla, en diners reals, li l'han rebaixat en 360 milions de pessetes. Per tant, no és cert , no és cert, no és veritat, l'augment de diners que està dedicant-se realment als parcs naturals.

I què passa? Sap què passa, senyor conseller? Que amb eixe augment d'espais protegits que vosté va fer en el 2001, que són moltes hectàrees, efectivament, moltíssimes, amb eixe retall, amb eixa modificació que s'ha fet, que li queda la partida d'inversions reals en 1. 153 milions de pessetes, resulta que se li queda per baix del que tenia l'any passat. És a dir, es produïx la contradicció que augmenta l'espai protegit i va a tindre menys diners reals per a millorar els espais que l'any 2000, perquè en novembre del 2000, amb xifres del senyor Rambla, vosté tenia en eixa partida, globalment, durant tot l'any, 1. 297 milions de pessetes. Si ara en té 1. 153, té menys diners l'any 2001 que l'any 2000.

I per tant, podem dir, sense faltar a la veritat, senyor conseller, que el Partit Popular destina menys diners per hectàrea l'any 2001 que l'any 2000. És a dir, que vostés estan retallant els seus propis pressupostos, vostés estan anant arrere en la seua pròpia política mediambiental.

I per tant, vosté, amb les seues xifres, amb eixes xifres gelades, hauria de pensar el que ha dit. Vosté diu: "Hem triplicat l'espai que estava protegit en el 1995". Sí, senyor. I diu: "I hem duplicat les inversions". Per tant, encara li falta un terç. És a dir, per a destinar els mateixos diners per hectàrea a espais naturals, vosté havia de demanar, vosté, com a conseller de Medi Ambient, està obligat a demanar al Govern de la Generalitat triplicar la partida d'inversions.

Si no, passarà el que passa en alguns parcs naturals: la decepció dels consells de participació, la decepció de les juntes rectores, les dimissions que vostés han tingut en persones que volen participar i veuen com passa any rere d'any i realment les inversions reals per eixa protecció, per eixa ajuda, efectivament, als propietaris que estan dintre del parc, no arriben mai.

Per tant, no és solament qüestió de fer una marca publicitària per a autoconsum urbà, que menys mal que no van molts, perquè si anaren, a vostés se'ls cauria la cara de vergonya, perquè la gent voria que no estan realment els parcs com diuen vostés. Vostés estan anunciant la política dels parcs naturals en el Vosté Dirà, en Canal 9, en els autobusos de la ciutat de València, però, realment, les inversions no arriben a on han d'arribar: als espais naturals protegits.

Vosté ha de demanar un fort esforç inversor al seu president. Perquè a vosté va a ser-li difícil, efectivament, explicar, quan faça eixa política i eixa marca, va a ser difícil explicar com tanta publicitat, com tant de Vosté Dirà, com tant d'anunci en el Canal 9, que jo voldria a més que mos havera dit amb molta més concreció què costa el vídeo, què costa eixa campanya, què ha costat el disseny de la marca. És a dir, això és el que li demanàvem, a més, molta més concreció, no 2. 000 milions de pessetes en els pròxims tres anys, sinó molta més concreció, però, a més, molta més inversió, real, a on ha d'arribar.

Perquè si no, a la directora general, no li queda més remei, efectivament que per a fer possible. , un dels primers debats que tinguérem ací, que vosté va vindre ací després d'una mortaldat d'aus impressionant en el Fondo d'Elx, amb un programa fet de tota una sèrie d'actuacions, li dia, que si no té eixes inversions reals per a arribar als espais naturals, la seua directora se n'ha d'anar a la CAM, que és una entitat efectivament que recolza actuacions mediambientals, a dir-li: "com vostés no em paguen el Pla del Fondo d'Elx, amb els diners, que cada any en tinc menys ­i enguany té menys diners per a invertir que l'any passat, en diners reals i números del senyor Rambla, senyor conseller­, resulta que no podem fer el pla real en els espais naturals".

Per tant, senyor conseller, un esforç importantíssim inversor i molta menys publicitat en les ciutats.

Gràcies.

El senyor vicepresident primer:

Moltes gràcies, senyor Peris.

Intervenció dels altres grups per a fixar la seua posició. Pel Grup Parlamentari d'Esquerra Unida del País Valencià, senyor Ribó.

El senyor Ribó i Canut:

Senyor conseller.

Jo reconec d'entrada que amb l'entrada que ha fet vosté avui: el dilluns tres parcs naturals nous, crec que ha dit, o el divendres, no és fàcil aquesta intervenció, perquè vosté juga, evidentment, amb un element que per a mi és important. Ho vaig dir en el debat de l'estat de la comunitat. Nosaltres celebrem que aquestes serres d'una vegada per totes siguen parcs naturals. És una cosa que nosaltres ho tenim clar. De la mateixa manera que celebrem que al final ­i es va retardar molt, eh, senyor conseller? ­ al final la ret Natura sembla que avance en el nostre país. Hi havia una certa preocupació ja en la Unió Europea, a Brussel·les, al voltant d'aquest tema que hi havien molts retards i molts problemes.

Efectivament, s'ha ampliat la superfície. I encara que només siga perquè no es puguen fer determinats elements d'urbanització o construcció, etcètera, és positiu. Nosaltres açò ho hem de deixar clar, perquè sempre ho hem demanat i en algun cas la iniciativa va partir, com el cas de la Serra d'Irta, va partir d'una proposta nostra inicialment en aquestes Corts. I per tant ho celebrem, que quede clar.

Nosaltres també li hem de dir que d'entrada a un pla com el que es planteja no tenim massa coses a dir. Ens sembla raonable el plantejament que es fa d'una figura promocional, etcètera. O siga, inclús nosaltres en alguna intervenció havíem plantejat que podia ser interessant. Tampoc de tot este pla que vosté diu. Clar, però si el problema està no en el pla en si. El problema està. , mire, jo li ho vaig a contar amb una expressió.

Jo en el mes de vacances que vaig tenir vaig voler visitar un parc natural, el Prat de Cabanes concretament, li ho vaig a contar. Bé, no vaig trobar, per suposat, a ningú que m'orientara. Potser no vaig buscar adequadament. Em vaig ficar per ahí. Em vaig trobar amb uns bous que per ahí corrien. Em vaig trobar. Una situació en què no sabies. L'element més clar que el Prat de Cabanes estava protegit me'l van dir en la platja de Torreblanca, em van dir: "mira, fins ací es pot construir, aquí ja no van deixar construir". Era l'element més clar i més definitori. Açò, evidentment, almenys és un pas endavant, jo ho he de reconéixer, però és totalment insuficient.

El portaveu del Partit Socialista abans jo crec que ho ha dit. O siga, evidentment a mi em sembla important per al turisme i per a mi personalment poder gaudir d'aquests parcs naturals, em sembla important. Però evidentment aquests parcs naturals han de tenir unes condicions mínimes. I esta garantia no la tenim. Esta garantia no la tenim. O siga, és cert. Jo crec que el problema que estem debatent avui és que d'alguna manera s'han traslladat recursos, i aquesta jo crec que és la queixa fonamental, s'han traslladat recursos de la necessitat imperiosa d'actuar sobre els parcs naturals in situ a una figura de promoció.

Que en principi nosaltres, repetim, no estem en contra. Hi han molt països que basen el seu turisme ­Costa Rica, Kenya, etcètera­ fonamentalment en aspectes naturals, i em sembla un plantejament possible. I és molt positiu que la gent d'una ciutat puguem anar a un parc natural, em sembla perfecte. Però el que no serà tan positiu és que anem a un parc natural i ens trobem amb una situació no vaig a dir dantesca però sí preocupant: que no està cuidat, que no hi han els mecanismes corresponents, que no es fan les inversions corresponents. És cert. És positiu que vosté augmente el percentatge de territori, però evidentment, si vol mantenir el mateix nivell ­s'ha dit abans però jo vull repertir-ho perquè és una evidència­ si vosté vol mantenir el mateix nivell d'inversió en el territori, ha de mantenir almenys en la mateixa part proporcional els diners. Perquè si no, no hi ha correspondència. El grau de cura d'aquests parcs naturals no solament no millorarà, que és deficient, i jo crec que vosté estarà d'acord, sinó que a més disminuirà.

Jo crec que este tema és molt clar, és molt clar, i pensem que sense qüestionar el tema, que no el qüestionem, però sí que s'han de prioritzar determinades coses. Abans de fer propaganda d'un parc s'hauran d'establir els mecanismes mínims per a poder accedir-hi i que este parc estiga en unes mínimes condicions. I nosaltres no tenim esta sensació. Jo crec que qualsevol persona que coneix la situació dels parcs naturals, a més de molta biodiversitat, molt diversos, reconec que a vegades complicats, amb moltes problemàtiques, té la sensació que aquests parcs continuem abandonats.

I això del segell és bonic. Jo no li vaig a negar que eixe segell de promoció pot estar bé, jo no li vaig a qüestionar el tema, però el problema és que els parcs continuen abandonats. És que no és fàcil per a una persona disfrutar, gaudir, d'una situació d'un parc natural en els parcs naturals valencians, que estan molt endarrerits. Este és el problema, i que nosaltres pensem i tenim la sensació que vostés estan prioritzant, efectivament, més l'aspecte de propaganda, més l'aspecte, per dir-ho així, de promoció, que la part real, la part de continguts reals.

Jo crec que en aquest element vull acabar dient: per a nosaltres és positiu que augmente la superfície protegida, però és necessari com a mínim augmentar en la mateixa part proporcional els recursos que es dediquen al seu manteniment i a la seua millora. No qüestionem, i amb açò acabe, que es faça un pla de promoció, però s'ha de promocionar una cosa que siga promocionable. Perquè si no, pot ser contradictori, absolutament contradictori.

Res més i moltes gràcies.

El senyor vicepresident primer:

Moltes gràcies, senyor Ribó.

Pel Grup Parlamentari Popular, té la paraula l'il·lustre diputat senyor Botella.

El senyor Botella Crespo:

Y también les digo: estos gráficos son los que son. Y de esto tenemos que felicitarnos el Parlamento. No vale echar ninguna recriminación más, a no ser que se diga: "Mire usted, lo que usted tiene que hacer, señor conseller, como no tiene dinero para luego mantenerlo como si fuera la casa de uno, pues mire usted, no lo proteja, que está mejor así como lo teníamos nosotros, y entonces seguimos haciendo las barbaridades urbanísticas que hacíamos antes". Yo creo que no.

El senyor vicepresident primer:

Per a donar resposta conjunta, té la paraula el senyor conseller, senyor Modrego.

El senyor conseller de Medi Ambient:

Y el mal estado de los parques, pues también lo tengo que rechazar. Hemos estado visitando las Salinas ­creo que fuimos ahí­, que las actuaciones empezarán a partir de este año. Dígame las deficiencias de los parques que ustedes han visitado. Dígamelas, porque yo lo que entiendo, y en esa visita que les acompañé casi la sorpresa ­y por eso viene el proyecto de red de parques-, la sorpresa ante el buen estado que, de forma general ­todo es mejorable­ tienen nuestros parques. Realmente se está trabajando, y lo que yo entiendo además es que son los desconocidos. Y por eso viene este proyecto. Este proyecto no supone detraer del mantenimiento de los parques naturales ninguna inversión; al revés, este proyecto los integra. Este proyecto incluye los estudios para preparar la ruta, la señalización, la comunicación con la gente, los centros de visitantes, toda la estructura de funcionamiento. Eso es la inversión en un parque natural. No vamos a hacer. porque las inversiones en programas de biodiversidad, en actuaciones complementarias, ya se están haciendo dentro de este programa y fuera de este programa.

Y yo creo que he contestado puntualmente a las críticas que han señalado. Y plantear que, evidentemente, desde la Conselleria entendemos que es un proyecto global, y que vale la pena que todo el mundo se implique. Que, por supuesto, merecerá, puede merecer. (s'interromp la gravació) en ese aspecto, serán mejorables. Pero lo que se ha pretendido, precisamente, es eso: dar, desde una visión global, atendiendo a fomentar tanto el conocimiento como el uso público ordenado. Que ese uso público ordenado, precisamente, es el que nos tiene que permitir mantener estos espacios naturales, y con un concepto global, y acercarlo a la población. Eso es el proyecto del parque. Y yo creo que ha merecido felicitaciones de la sociedad, y me gustaría que, cuando lo conozcan más, también por parte de los miembros de esta Cámara.

El senyor vicepresident primer:

Per a rèplica, pel Grup Parlamentari Socialista-Progressistes, té la paraula el senyor Peris.

El senyor Peris i García:

Gràcies, senyor president.

Senyor conseller.

Aquesta compareixença era per al nostre grup molt important. I quan es parla dels diners públics i dels compliments dels pressupostos, no és qüestió de mirar amb lupa; es qüestió de que la política es fa amb els pressupostos. Tot allò que no s'executa en els pressupostos són declaracions, però no és política real.

I clar que mirar els pressupostos és important; i llegir els pressupostos és molt important, senyor conseller. I llegir les contestacions que la seua Conselleria fa ací als diputats, que és on està la sobirania del poble valencià, és importantíssim.

I sap que ens passa? Que no ens podem creure les seues informacions. Vosté ens diu en octubre de l'any 99 que ha fet 700 milions de pessetes d'autoritzacions d'inversions reals en els parcs naturals. I en desembre del 99, el senyor conseller Rambla ens diu que ha invertit 250 milions de pessetes, autoritzacions reals en parcs naturals, senyor conseller. D'eixos que mirem amb lupa. Clar que mirem amb lupa! Perquè quan ens contesta, ens contesta fins i tot de centres de recepció que no estan construïts. I ens diu que ha destinat 35 milions de pessetes a eixos centres de recepció. Clar que ens preocupa! Clar que ens preocupa la realitat del que s'invertix en els parcs naturals! Ens preocupa moltíssim, perquè un ciutadà valencià que, enamorat d'eixos parcs que, efectivament, són importantíssims, els ecologistes reals, efectivament, els que volen anar a eixos parcs naturals resulta que es trobaran amb un centre que no està construït. I vosté diu que està construït! I li ho diu ací, a la sobirania valenciana.

Clar que ens preocupa, senyor conseller! Dic açò. Dic la diferència entre la resposta a la pregunta parlamentària número 725/99, senyor conseller, i l'informe del senyor Rambla de desembre del mateix any, on diu que vosté ha autoritzat, per quantitat de 755 milions de pessetes, i ací diu que ha autoritzat per 252 milions de pessetes. Açò és el que dic jo. Per això ho mirem amb lupa. I volem que els diners arriben als parcs! I volem, efectivament, que estiguen protegits! I quan estan protegits i estan bé, nosaltres també recolzem la política, efectivament, de fer propaganda de la natura. Naturalment! Vindrà el PP a dir-nos que cal defensar el nostre territori! Com si açò fora un país completament defensat! Com si el litoral no estiguera completament desordenat! (Remors)

Però el problema està en la realitat dels seus propis números, senyor conseller. Una vegada es tanca, una vegada no s'aproven les esmenes a la totalitat, vosté sap que nosaltres no podem fer modificacions, i que hem de parlar ja dintre de cada Conselleria. No es pot demanar a nosaltres i dir: "No, no. Per a parcs naturals cal traure'l de no sé quina partida. " No. Nosaltres, a partir d'ahí fem esmenes. I a partir d'ahí el que fem és controlar les seues inversions. I es rotund, és claríssim que de 1. 500 milions de pessetes, a vosté li fan una modificació i li baixen les inversions reals en parcs en l'any 2001.

És a dir, damunt que és la Conselleria amb menys diners per a invertir, resulta que les modificacions encara li trauen diners per a invertir realment, en espais naturals reals. Eixa és la defensa ecologista real dels espais naturals! Que almenys els diners que vosté a principi d'any, almenys, ha dit que anava a gastar-se, realment se'ls gaste! I si hi ha modificacions, que siguen a l'alça! I si cal gastar-se diners, senyor conseller. jo no estic en contra que es faça publicitat dels parcs naturals, però si cal gastar-se diners, i n'hi ha pocs, primer és el territori. Primer, a conservar. Primer, a restaurar la natura, abans de gastar-se-ho en paper, en publicitat i en el Vosté dirà de Canal 9, que només servix per a autobombo del Govern. No realment arriba al territori. Eixe és el plantejament.

Clar que estem d'acord en fer una marca dels parcs naturals valencians! Però si vosté només té 1. 000 milions de pessetes la major part d'eixos diners gaste-se'ls realment en el territori. La major part. I si vosté necessita oficines, si vosté necessita administració, faça el que ha de fer un conseller! Quan ve ací a fer la compareixença en la Comissió de Pressupostos, diga-ho! No diga que va a gastar-se un milió, i acabe gastant-se cent! Diga-ho! Que no hi ha oficines! Diga-ho, que jo li ho entendré! Que jo vull que siga la Conselleria de Medi Ambient una de les més importants d'este país! Però diga-ho! No ens enganye! No diga que va gastar-se'l en comprar terres, o va a gastar-se'l en inversions reals, i després se'l gasta en oficines! Si jo l'entendré! Però diga-ho! No ens enganye, senyor conseller! Si no, no té credibilitat.

I el medi ambient ­que efectivament és una qüestió de finals de segle­ ha de avançar en credibilitat. En credibilitat política i en credibilitat pressupostària, senyor conseller. Eixa és la importància del compliment dels pressupostos. Jo ho sé.

I hi ha un truc en les estadístiques: vostés han tingut que modificar la primera proposta de la directiva Habitats, perquè Espanya és l'últim que havia fet les propostes, i damunt les havia fet molt curtes. I la directiva Habitats, quan comença a aplicar-se, ací ja no estava el Govern de la Generalitat Valenciana el Partit Socialista! És una responsabilitat des de l'any 1995. I vostés han sigut els últims i damunt quan a Holanda l'han dit "eh, que vosté sap que hi ha una sentència" és quan vostés han rectificat. Així que eixa estadística tan bonica d'eixe espai natural del lloc d'interés comunitari és a pesar de vostés, és perquè des d'Europa li han: "Eh, el que has enviat no hi ha ni per a pipes en protecció del territori valencià".

Gràcies.

(Ocupa la Presidència la presidenta, senyora Marcela Miró Pérez)

La senyora presidenta:

Moltes gràcies, senyor Peris.

Té la paraula per a rèplica, el senyor Ribó.

El senyor Ribó i Canut:

Molt breument, senyor conseller.

Jo m'he felicitat i li he felicitat abans que efectivament s'augmentara la superfície protegida. Home, ara li he de comentar una altra cosa. Concretament la serra Calderona, jo no recorde quants anys fa, jo no estava en aquestes Corts encara quan va començar el procés, tanmateix més de sis anys, els sis anys gloriosos. La serra d'Espadà el mateix. L'únic que hem vist amb una certa rapidesa és el cas de la serra d'Irta, que va començar el procés, es va fer el Porn. Eixa, realment, ha tingut un funcionament normal segons la legislació. Les altres, les altres, ens alegrem que estiguen, però a la vegada li hem de reiterar una cosa que hem dit moltes vegades: que s'han fet amb un retràs intolerable. Mentre tant, la gent en determinades àrees ha pogut construir-se xalets il·legals, etcètera, etcètera, com hem denunciat aquí algunes vegades.

Nosaltres ens alegrem d'açò. Li hem dit abans que ens alegràvem del tema de la red Natura, però a continuació li hem dit també: escolte, s'ha fet en un moment que ja estaven apretant de la Unió Europea, els estaven dient "vinga a vore què passa" amb determinats espais naturals, per exemple a la zona de Peníscola que havia algun problemeta, com vosté sap, i determinades coses d'aqueste tipus. Ens alegrem, però s'ha fet amb molt de retard. Això també és cert, també s'ha de dir.

I, mire, ja que estem d'aquesta manera, hi ha uns espais naturals amb un nivell més baix de catalogació, són les zones humides, i ahí encara no ens podem alegrar. Ens agradaria poder-nos alegrar amb tots els portaveus de què el catàleg de zones humides que duu sis anys com a mínim, estem parlant ací almenys des que jo entri, i encara continua sense aprovar-se senyor conseller. I este tema és important. I acabar de terminar els catàlegs com estan en la Llei d'espais naturals és important, són obligacions dels seu govern que celebrarem el dia que estiguen, però que continuen estant, diem, en les assignatures pendents del seu i de qualsevol govern que no ho fera, però és el seu qui no ho fa en estos moments.

Jo voldria insistir amb el tema en concret. A nosaltres ens sembla bé el que s'ha plantejat, però ens preocupa que puga haver una frustració real en el sentit que estem fent propaganda d'uns parcs naturals que no compartim el que ha dit vosté de què estan en molt bon estat de conservació. Mire, no, nosaltres no ho hem vist d'aquesta manera. Nosaltres pensem que cal invertir d'una forma important, directament en aquests parcs naturals per a la seua millora, perquè pensem que es troben en unes condicions, evidentment, no es continuen degradant, però cal regenerar-los. I açò és positiu, jo ho he ressaltat abans i ho volem ressaltar, però cal treballar en la seua regeneració, en la seua millora. I aquestes inversions no les veiem, la gran crítica és que aquestes inversions no les veiem; veiem més les inversions enfocades cara a la publicitat, cara a la propaganda, etcètera, que si no tinguérem clar, ens ho ha dit abans un portaveu, els recursos són limitats, d'on traiem els recursos? Si es dediquen determinades quantitats, molt importants, a determinats mecanismes de propaganda, de coneixement, etcètera, no queden recursos per a unes altres coses.

Nosaltres pensem que seria, potser millor, equilibrar més. És bo que es coneguen els parcs naturals, és bo que hi haja una marca, però potser és més important que si una persona va a vore un parc natural no patisca una gran frustració al veure que moltes vegades aquest parc natural està en unes condicions lamentables. Pensem que cal treballar molt en aquesta direcció i aquest tema, al nostre entendre, senyor conseller, la seua conselleria el té massa oblidat, massa oblidat i pensem que és un tema en el que s'ha d'avançar.

Res més i moltes gràcies.

La senyora presidenta:

Moltes gràcies, senyor Ribó.

Per a rèplica, té la paraula l'honorable senyor conseller.

El senyor conseller de Medi Ambient:

Compareixença d'un membre del Consell (intervenció del conseller de Benestar Social, senyor Rafael Blasco i Castany) per tal d'informar sobre les mesures que pensa prendre el Govern valencià en coordinació amb el Govern de l'Estat i l'Ajuntament de València per resoldre els problemes que genera la venda de drogues al barri del Grau de València, sol·licitada pel GP Esquerra Unida del País Valencià (RE 23. 298)

La senyora presidenta:

Moltes gràcies, senyor conseller.

Compareixença d'un membre del Consell per a informar de les mesures que pensa prendre el Govern Valencià en coordinació amb el Govern de l'Estat i l'Ajuntament de Valencià, per a resoldre els problemes que genera la venda de drogues al barri del Grau de València, sol·licitada pel Grup Parlamentari d'Esquerra Unida.

Té la paraula l'honorable conseller de Benestar Social.

El senyor conseller de Benestar Social:

Molt excel·lent senyora presidenta.

Senyores diputades, senyors diputats.

Comparec davant el Ple de les Corts per a informar sobre les mesures que ha adoptat el Govern Valencià en coordinació amb el Govern Central i l'Ajuntament de València per a resoldre els problemes que genera la venda de drogues en el barri de El Grau, de València. Estos problemes presenten una triple dimensió. D'una banda, les actuacions dirigides a lluitar contra la venda al detall en el tràfic de drogues, que recauen sobre mesures de seguretat; estem davant d'una situació d'ordre públic. D'altra banda, la seguretat dels veïns d'este barri, que segons ens consta també s'ha reforçat per part dels cossos i forces de seguretat, tant de l'Estat com de l'administració local. I, finalment, les polítiques sociosanitàries de prevenció i lluita contra el consum de drogues, en les quals esta Comunitat està fent un esforç important.

Així, en este triple context de política d'ordre públic, seguretat pública i política sociosanitària, és on cal emmarcar el problema. Com vostés saben, les competències respecte a l'ordre públic i a la seguretat pública pertanyen a l'àmbit estatal i local. Per això vaig a centrar-me en l'àmbit de les polítiques sociosanitàries destinades a la prevenció i atenció de les drogodependències i ha hagut i hi ha un clar acord polític i social sobre les mateixes.

En primer lloc, en l'àmbit estatal és a través d'una planificació nacional única, dins del Pla nacional de drogues en què participen totes les comunitats autònomes. I, segon, mitjançant un ampli consens entre totes les forces polítiques i tots els grups socials.

En el cas del Grau, senyories, tots som conscients que és necessària una doble actuació. D'una banda, atendre a aquells que es troben immersos en les xarxes de drogaaddicció, i per això calia oferir-los el suport per a eixir del cercle de la droga. I, per una altra, calia protegir a aquells que se senten amenaçats per este ambient, on em consta que les actuacions de la policia de proximitat i de la policia local han sigut les correctes en estos casos.

Davant la necessitat de buscar una solució concreta per a una situació especial en el Grau de València, en el mateix mes de febrer vam mantindre una reunió a tres bandes. D'ella va nàixer, en la part que correspon al Govern Valencià, un projecte de desenrotllament sociosanitari d'atenció als pacients drogodependents de València i la seua àrea metropolitana, les àrees de salut números 4, 6, 8 i 9. Com a resultat d'eixa reunió es va acordar, en primer lloc, avançar el tancament del mapa sanitari previst en la Llei sobre drogodependències i altres trastorns addictius. Amb este avançament podem comptar en l'actualitat amb una unitat de conductes addictives, les conegudes com a UCA, per a cadascuna de les àrees de salut. Així l'àrea 4 és atesa per la UCA de El Grau, la 6 és atesa per la UCA de Navarro Reverter, la 8 per la de València-Trinitat i l'àrea 9 per la de San Marcel·lí.

La segona de les mesures de xoc preses allí es refereix a la normalització en el subministrament de metadona. Com vostés saben, la finalitat d'este programa és que l'administració de la metadona s'expedisca des dels centres sanitaris i evitar, en la mesura que es puga, la dispensació a través de unitats mòbils. S'intenta, d'esta forma, donar un servici de més qualitat i majors garanties, i a més potenciar el valor afegit d'inserció. Ara per ara, a la ciutat de València la distribució de metadona en les quatre àrees de salut citades es fa, respectivament, des del centre de distribució del port, des de l'Hospital de La Fe, des de l'Hospital General i des de l'Hospital Doctor Peset.

Finalment, estem potenciant els anomenats centres pont per a la captació de pacient reticents al tractament, a través del que es coneix per centres d'encontre i acollida. Estos centres s'han d'ubicar en les zones on es detecta un número molt gran de consumidors, ja que, com he dit, serveixen de centres pont de derivació de consumidors cap als servicis d'atenció assistencial.

Però, com tots vostés també saben, existeix una oposició social clara a acceptar estos centres i això dificulta enormement la creació, perquè es tracta de zones molt castigades des de la perspectiva del que és la normalització social. En este camí iniciat tenim prevista la creació de dos centres d'encontre i acollida en la ciutat de València i que prompte van a entrar en funcionament.

Sóc conscient que en el barri del Grau i en tots els barris de la Comunitat Valenciana on els devastadors efectes del consum de drogues són més evidents és on més necessàries resulten les mesures que ha de prendre el Govern Valencià. Però darrere d'estes mesures cojunturals adoptades a la ciutat de València hi ha, a més a més, una política d'atenció i prevenció de les drogodependències, una política que estem construint sobre la prevenció, l'assistència sanitària i la reinserció del drogodependent. Al costat d'això, hem creat també unitats de prevenció comunitàries, que és un recurs específic destinat principalment als municipis de més de 20. 000 habitants.

Estos programes articulen una política preventiva que millora la mitjana nacional, segons els informes de l'enquesta sobre el consum de drogues en la Comunitat Valenciana, on els resultats es van fer públics fa unes tres o quatre setmanes. I vull assenyalar en eixa direcció que el 98% de la població valenciana disposa en estos moments, almenys, d'una unitat de conductes addictives en el seu centre de salut i d'un centre de desintoxicació hospitalària en cada província.

Pel que fa a la reinserció, també he d'informar que els programes que duu a terme la Generalitat Valenciana en este sentit han aconseguit la millora de la taxa d'ocupació dels drogodependents, inclús la d'aquells que tenien més problemes laborals, com són els heroïnòmans.

El Govern Valencià treballa en l'aplicació d'una política de drogodependències que servisca per a millorar l'atenció del drogodependent i de la seua família. I considere, senyories, que el camí mamprés és el correcte, encara que és millorable.

Això no evitarà que davant una situació específica s'adopten mesures igualment específiques, com va ocórrer en el fet del Grau, però els casos concrets no es deuen desviar de les polítiques de prevenció ni de prosseguir en les vies d'assistència sanitària i social de les persones que pateixen el problema de les drogues, com férem en el seu moment en el Grau de València.

Gràcies, senyora presidenta.

La senyora presidenta:

Moltes gràcies, senyor conseller.

Intervenció del grup sol·licitant. Té la paraula el senyor Cardona en representació del Grup Parlamentari Esquerra Unida.

El senyor Cardona i Pla:

Gràcies, senyora presidenta.

Senyors diputats, senyores diputades.

Senyor conseller, en una cosa sí que estic d'acord amb vosté, i és que este no és un problema només puntual, anecdòtic, concret del barri del Grau, sinó que és un problema que s'estén per tot el País Valencià, però que afecta clarament als barris més degradats de les grans ciutats.

En este cas concret, nosaltres li vam preguntar pel Grau per un fet molt concret, per una qüestió que tots recordaran quan va eixir en la premsa, una cua de 500 persones que anaven allí a comprar la seua dosi de droga. Però nosaltres som conscients que hi ha uns altres barris de València ­Malvarrosa, Nazaret, Velluters, Campanar­ que tenen problemes molt greus en este aspecte. I, en eixe sentit, també li podria recordar ­vosté ho ha llegit­ les notícies que han eixit en estos dos darrers dies, de 500 persones drogodependents que són traslladades d'un lloc a un altre, sense que la cosa constituïsca ni una solució del problema ni una atenció correcta a les persones que estan afectades, i l'únic que s'està fent d'alguna manera es anar amagant el problema traslladant-los d'un camp ras a un altre.

Nosaltres, evidentment, no estem d'acord en això, no estem d'acord en eixe tipus d'actuacions. I a més, li recordem que quan va eixir este cas concret del Grau, tot el món estava enterat, tots ho sabien. L'alcaldessa de València estava informada i sabia el problema que hi havia, ho sabien els regidors que s'encarreguen del tema de l'ordre pública, ho sabien els delegats del govern. Tot el món ho sabia, però ningú va actuar fins que el cas no va ser una cosa realment clamorosa.

A partir d'ahí, és cert que s'ha pres algunes actuacions. Primer hi va haver una actuació de reacció, on es va detindre a unes 100 persones, la majoria d'elles toxicòmans i que venien xicotetes quantitats, que no va ser en absolut eficaç. No es va reduir de manera substancial el problema. I actualment, per exemple, en el mateix carrer on es produí la venda esta de drogues, en eixe cantó hi ha un cotxe de la policia permanentment perquè no es reproduïsca, però de fet no s'ha actuat d'una manera activa per a realment eliminar este problema.

A vore, senyor conseller, de les coses que vosté ha comentat, de les que són de la seua concreta competència. El tema de la instal·lació d'una unitat de conductes addictives que s'ha instal·lat en el barri del Grau. Jo crec que una unitat de conductes addictives no és convenient instal·lar-la en plena zona de venda de drogues. En el cas concret de la UCA del Grau, és eixir per la porta i exactament a cinc metres es produeix venda de drogues. Les mateixes persones que estan atenent la UCA no consideren probablement que siga el millor lloc per a atendre-ho.

Però és que ahí, en la instal·lació d'esta UCA del Grau, es va produir un fet, que jo pense que s'hauria d'evitar. I és que la Direcció General de Drogodependències va advertir, va avisar i va informar a la gent que no obriria de cap manera la unitat de conductes addictives sense demanar abans el parer de les associacions de veïns, sense donar una informació estensa de la unitat de conductes addictives, el que suposa, etcètera.

Bé. Esta informació, segons han dit les pròpies associacions afectades, no es va produir, i no sols no es va produir sinó que la UCA es va obrir en ple mes d'agost, sense informar ni advertir a ningú; ells diuen "amb nocturnitat i alevosía".

La veritat és que des de que va sorgir el problema, des de que totes les autoritats es va dir que estaven enterades i des de que totes les autoritats van dir que actuarien, no podem dir que el problema en el barri del Grau estiga en vies de solució. Tampoc podem dir-lo de molts altres.

Podria dir-li a vosté, senyor conseller, que li ha tocat fer esta compareixença, que vosté ha complit en el tema de la UCA, però, evidentment, no ha donat resposta, no ha resolt els problemes que tenen els veïns. Mire, els veïns tenen un problema concret, i és que no viuen dins del seu barri en llibertat. Ells se senten coaccionats, se senten amb manca de seguretat dins del seu propi barri, dins del seu propi carrer.

A més, pateixen un barri degradat, que ells consideren que està en la base d'este problema. És a dir, no consideren que la vinguda de persones que trafiquen amb drogues ha produït una devaluació del barri, sinó que consideren que la degradació ha sigut l'inici del cercle viciós. Que després açò ha provocat que acudisca allí gent que ha ocupat cases, que inclús hi ha cases totalment en ruïna que estan ocupades per persones que no són els propietàries del pis. I ells pensen que eixa degradació inicial és la que ha provocat després que acudisca allí gent que s'ha dedicat a la venda de drogues i gent que no té recursos per a estar en uns altres barris. Per tant, el que ells demanen a les autoritats, tant a les municipals com a les autonòmiques i a les estatals, és la necessitat de fer inversions perquè puguen viure en un barri digne.

Vosté ahir, en la presentació de la llei de mediació familiar, va comentar la necessitat que la conselleria tinguera actuacions de cara a la família. I una d'elles va dir en concret ­que va cridar molt l'atenció­ que era fer inclús un urbanisme o una ordenació urbana favorable a la família. Bé. Jo li puc dir en este cas concret, senyor conseller, que ací no es produeix. És a dir, s'està permetent l'existència d'illes senceres de cases en total degradació i que simplement no s'adeqüen, no es tiren o no s'arreglen. S'està produint un urbanisme on vosté sap que el problema de les drogues no és l'únic problema que tenen en esta zona, també es queixen del problema de la prostitució en el carrer, també afavorit per unes xarxes urbanes totalment inoperants i ineficaces, incorrectes, que, per exemple, els carrers de vianants brillen per la seua absència, les xarxes de relació també són molt escasses. I quan s'actua de manera correcta. en este mateix barri del Grau es va edificar fa poc un parc ­crec que era en el carrer Ibiza, però no li ho podria assegurar del tot­, quan es va fer eixe parc en condicions, eixe parc sí que ha sigut ocupat per les persones del barri, sí que ha sigut ocupat pels xiquets, per les famílies. Però hi ha dos o tres zones, que es diuen zones verdes, que no estan en condicions, que, evidentment, no han pogut ser ocupades per les famílies del barri i han sigut ocupades pel tràfic de drogues i per la prostitució. Llavors, nosaltres pensem que el Partit Popular no està actuant de manera correcta quan és l'hora d'arreglar, d'aconseguir que els barris no es degraden.

La veritat és que a nosaltres ens dóna la sensació que el que es pretén amb esta mateixa degradació dels barris és després poder entrar en operacions especulatives. L'actuació que l'Ajuntament de València pensa fer en el Cabanyal obrint Blasco Ibáñez, nosaltres pensem que és un exemple d'este tipus d'operacions especulatives. És a dir, es deixa degradar un barri, eixe barri no se li atén conforme deurien amb recursos psicosocials, socioculturals. Després es diu que es vol obrir el barri per a netejar-lo, depurar-lo, es venen eixos pisos de manera molt cara i darrere d'eixa pantalla de benestar aparent continua havent un barri degradat amb els mateixos problemes que tenia anteriorment.

Nosaltres, per tant, pensem que sí que hi ha una responsabilitat de tot el Partit Popular, de tota la política del Partit Popular, tant en la política estatal, en la política autonòmica i en la municipal, perquè açò realment no es produira. Nosaltres pensem que no estan actuant de manera correcta policialment, pensem que no s'estan produint les inversions necessàries per part de l'Ajuntament de València i de la Generalitat, i pensem que es dóna una passivitat extrema de l'administració davant de les continues queixes veïnals.

Nosaltres sabem que el problema de la drogaaddicció és un problema molt complex, però pensem que la conselleria i el Partit Popular en general no estan disposats a entrar en un debat racional sobre el tema. No estic dient-li en este moment, senyor conseller, que la postura que manté Esquerra Unida és la de la legalització del consum de drogues, perquè això no és cert. La postura que té Esquerra Unida és que cal un debat molt seré, molt seriós, i on participe tota la comunitat, totes les persones interessades, perquè no s'està enfocant el tema de la droga, del narcotràfic, del consum, de la rehabilitació, no s'està enfocant de manera correcta. No estan aconseguint-se èxits. Simplement s'aconsegueix una rebaixa estadística.

La senyora presidenta:

Senyor Cardona, vaja finalitzant.

El senyor Cardona i Pla:

. de mig punt en un moment determinat, un augment d'un punt en un altre moment determinat, i no hi ha realment un atac al problema de les drogues que vaja realment a l'arrel i que ens permeta una intervenció realment eficaç.

Per tant, nosaltres pensem que el que s'imposa aquí, a part d'inversions i actuacions directes per part de l'ajuntament, les conselleries ­no només la seua pense jo, jo crec que hi ha moltes altres conselleries implicades en este aspecte­, pense que a part de les inversions, cal un debat molt seriós i, és clar, canviar, girar de manera substancial i radical el tipus d'actuacions que estan portant en el problema de la drogaaddicció.

Moltes gràcies.

La senyora presidenta:

Moltes gràcies, senyor Cardona.

Té la paraula, en representació del Grup Parlamentari Socialista­Progressistes, la senyora Espí.

La senyora Espí de Navas:

La senyora presidenta:

Senyora Espí, vaja finalitzant.

La senyora Espí de Navas:

La senyora presidenta:

Moltes gràcies, senyora Espí.

Correspon la intervenció, en representació del Grup Parlamentari Popular, de la senyora García.

La senyora García Herrero:

La senyora presidenta:

Per a donar resposta conjunta té la paraula l'honorable senyor conseller.

El senyor conseller de Benestar Social:

Moltes gràcies, senyora presidenta.

Jo voldria començar agraint el to, però al mateix temps també el contingut de totes les intervencions que m'han precedit ara en l'ús de la paraula, incloses les dels representants dels grups de l'oposició, perquè crec que n'hi ha punts de coincidència fonamentals en el que és el diagnòstic i la descripció d'una situació, que és molt lamentable i que jo crec que no s'ha d'insistir en ella, perquè, a més, és constatable i s'ha de reconéixer que no és el que deuria succeir en un tipus de societat en què estem treballant.

I des d'eixe punt de vista veure que tampoc és un cas o una problemàtica específica ni de València ni de la nostra comunitat. El fet pel qual va derivar esta compareixença, que va ser la situació creada arran d'una informació gràfica apareguda en la ciutat de València, concretament en el Grau, jo crec que se prengueren les mesures que han fet evident que s'ha resolt el problema en el que és fonamental, que en aquells moments estava allí generat, però també és cert que hui tenim les evidències que això pot estar ocorreguent, i està ocorreguent de fet en altres llocs, en condicions similars.

Però no devem tampoc dramatitzar estes coses més allà del que representa de drama humà i de la necessitat d'intensificar els esforços per a eradicar esta lamentable lacra social. Perquè açò no és un cas exclusiu de la ciutat de València. Els mateixos exemples que s'han posat en la ciutat de València, i inclús en opcions, com ha segut algun exemple que s'ha posat ací d'això de les narcosales en Madrid, és evident que els mateixos reportatges gràfics hui en Madrid tenen el mateix patetisme i la mateixa circumstància, si no més, si no més, que en la ciutat de València. I això mateixa passa en Sevilla i passa en Nova York i passa en París i passa en tots els llocs. I normalment no passa en el centre de la ciutat, com no passa en el centre de la ciutat de València, i passa en els barris més marginals, més abandonats, en pitjors condicions de diferent tipus, però que és una cosa que, desgraciadament, no és un fenomen local de València.

Perquè si fóra un fenomen local de València, açò estaria resolt. Si fóra un fenomen local de València, açò estaria absolutament resolt. Si fóra un problema exclusivament que s'estiguen amagant ahí operacions especulatives amb l'excusa de deixar degradar, això és una cosa absolutament insostenible. Sí fóra que ací s'estiguera portant una política al marge dels interessos dels ciutadans i ocultant les mesures que s'estan prenent, no tindrien cap sentit els resultats electorals de barris com el del Marítim, el del Grau i altres. No tindria ningun sentit això, perquè la gent no és tonta, i la gent sap valorar l'esforç que s'està fent, i inclús la diferència que n'hi ha entre el que aplica una estricta retòrica i el que aplica una política que, reconeguent les dificultats que n'hi han, saben que és un fenomen que no és específic d'ací, encara que puga tindre perfils sagnants en esta ocasió en alguns barris, però que no és un problema de no tindre clar quin tipus de política és el que està fent.

Jo crec que és difícil poder caure en una autosatisfacció quan, realment, nosaltres som els primers que reconeguem, i en això coincidim amb els portaveus de l'oposició, que estem davant d'un problema que és un problema seriós al qual no tenim respostes màgiques per a solucionar-lo, que no les sabem, i que ens agradaria que més allà de referències purament retòriques, poguérem entrar, com dia el portaveu del grup d'Esquerra Unida, en eixe debat seré, a on totes les institucions puguen complementar-se en els seus esforços i en les seues polítiques, i a on entre tots pugam coincidir en la millora d'unes condicions que no són les que a nosaltres ens agraden, però això no se pot tapar, que la política que està fent el Govern de la Generalitat Valenciana, dins de les seues possibilitats, és la política encertada.

El que hui en la nostra comunitat el 98 % del població valenciana estiga ja atesa en les unitats de conductes addictives, és un pas tremend en relació amb etapes anteriors, que a més expressa com ha vingut disminuint en la ciutat de València, en millor proporció que en la resta de poblacions d'Espanya, la disminució del consum de la droga. Això ho diuen fins i tot les estadístiques i les enquestes fetes per organismes al marge dels que nosaltres ací pugam estar recolzant, i ho sap això tot Espanya, i està dins del Programa nacional de drogues, a on estan totes les comunitats autònomes representades, siguen del signe que siguen, i estem contínuament, en les reunions que estem tinguent, constatant eixe reconeixement, i inclús des de comunitats com An-dalusia i Extremadura, cap a l'avanç substancial que s'ha fet en la Comunitat Valenciana.

I clar que la gent que hui mos té impactada per este imatges gràfiques d'això de Campanar i d'això de Paterna és un fenomen que ja sabem que no són les persones que van a les unitats de conductes addictives, són les persones que estan en un procés ja absolutament degeneratiu de les possibilitats de millorar les seues condicions de malaltia que tenen, i això requerix un altre tipus de tractament i un altre tipus de mesures, que haurem d'intentar entre tots i, fonamentalment els que tenim responsabilitats en l'administració, d'intentar solucionar-ho.

Però també això s'ha de reconéixer fora d'eixa hipocresia social, que parega que és que ací un, quan veu una foto d'estes descobreix el problema. Eixe problema, no fa falta vore la foto, perquè està hui ací i fora d'ací, en Madrid, en Sevilla, en Barcelona, en el País Basc i en tot el món. I el que nosaltres estem intentant és deprendre d'aquells llocs a on s'estiguen fent les polítiques més avançades, per a intentar que nosaltres, en un problema que no s'ha segut capaç en cap de lloc de donar-li una solució, ni en Holanda, ni en Suïssa, ni en cap de lloc, poder nosaltres deprendre de la forma més accelerada per a intentar rectificar i modificar les condicions que n'hi han ací.

Però, al mateix temps, ja que no sols denunciar això també, sinó que saber que després, totes estes entitats ciutadanes, que són conscients d'eixe problema, tenen també de mantindre un esperit de solidaritat. Perquè no és veritat que s'haja muntat ninguna UCA en ningun lloc sense haver donat la màxima informació als veïns del lloc. Això no és cert. Podem equivocar-nos a la millor a l'hora d'una instal·lació, però jo els assegure que el diàleg està permanentment obert, i a més contrastat en reunions periòdiques amb tots aquells ­entitats, organismes i col·lectius­ que tenen interés a conéixer açò.

El que ocorre és que després ningú vol tindre això al costat de sa casa. I massa hem fet nosaltres, que a més hem aconseguit per primera vegada, per primera vegada a Espanya, que en el sistema públic de salut estiguen ateses estes persones. Ara és quan això s'està generalitzant. Fiquen exemples d'altres comunitats autònomes que estiguen governades per signe ideològic distint al que està ací. No hi ha ninguna, ninguna.

Per tant, jo crec que del que se tracta és no solament de diagnosticar unes circumstàncies i una situació que són reals, que són evidents, que a ningú ens agrada i que no estem satisfets sinó al contrari, estem molt preocupats, i aportar algunes propostes que puguen ajudar a l'acció del Govern, a l'acció de l'Administració, per a millorar unes condicions que per suposat que nosaltres som els primers a lamentar. Però que ens agradaria escoltar per part de l'oposició propostes alternatives, primera, que siguen viables, que siguen racionals i que s'hagen demostrar eficaces en altres llocs, perquè això és el que no hem escoltat.

La senyora presidenta:

Moltes gràcies, senyor Blasco.

Per a rèplica, té la paraula el senyor Cardona.

El senyor Cardona i Pla:

Gràcies, senyora presidenta.

El nostre grup, que té per costum intentar tractar els problemes amb seriositat i amb profunditat i anar a les arrels dels problemes, en este no és una excepció. Però a més d'intentar tractar els problemes amb profunditat també intentem respondre a les necessitats de la gent i a les peticions de la gent, i intentem aproximar-nos al problema real.

Jo no m'he limitat en este cas, davant d'una fotografia, a fer una petició de compareixença, sinó que, evidentment, he visitat el lloc, i a més de manera recent per a vore exactament com estava la cosa. I certament he de desmentir algunes notícies, diguérem, especialment optimistes que s'han sentit en esta trona hui. El problema seguix existint, és molt evident i simplement cal parlar amb la gent que està vivint allí. A vegades també se parla, se parla, sense saber realment els problemes que hi han.

Mire, senyor conseller. Nosaltres pensem en este tema de la drogaaddicció, en tot el problema de la droga, és un problema, diguérem, que té molts de factors: està la persona que està enganxada, que eixe és un tipus de problema, però està també la persona que té al costat unes persones que venen la droga, hi ha unes altres persones que tenen familiars que estan implicats en el problema. És a dir, que és un problema que no és simplement que a tots mos preocupa la mateixa cosa. A cada sector de la societat o a cada persona li preocupa un aspecte molt diferent.

Però nosaltres seguim insistint que la dinàmica que s'ha mamprés en el tema de la drogaaddicció no està demostrant ser eficaç per a la resolució del problema. Que hi han disminucions en alguna substància o augments en una altra que de repent ací desapareix un poc el consum i apareix en un altre lloc? Però evidentment és un problema global i que no està demostrant-se que les accions que s'estan mamprenent tinguen èxit.

Nosaltres hui no anem a dir-li aquí solucions màgiques. Primer, perquè no creem en les solucions màgiques, com vosté tampoc. Però sí que li diem una cosa: nosaltres pensem que el debat sobre el tema de la drogaaddicció, el tema de la droga i després els drogodependents, és un debat viciat des de la base. És un debat viciat i on hi ha certs plantejaments que no es valoren d'una manera suficient. I pensem que en un debat seriós i seré sobre el tema deurien poder posar-se damunt la taula solucions que hui en dia no s'estan assumint, no s'estan adoptant.

Que s'ha de parlar de tot, s'ha de parlar de les narcosales o s'ha de parlar. Jo preferisc dir "centres de reducció de danys", perquè és això el que són. S'ha de parlar de proporcionar a la millor en els hospitals o en alguns llocs determinades substàncies a les persones que no estan en un procés d'eixida. És a dir, que creem que sí que hi han possibles alternatives, però que cal valorar-les. Pensem també que eixes alternatives les ha d'adoptar més la societat en conjunt que no simplement una idea brillant que diga: "ui! " i simplement això se fique en marxa. Cal el debat, i nosaltres estem disposats a participar en això.

I mire, jo pense. El problema no li toca només a vosté. És a dir, jo pensava inclús que hui vindria a la millor algun altre conseller. No és simplement una qüestió d'atenció social. El que demana la gent d'estos barris és tan claret com açò, mire: que els toxicòmans siguen atesos, que els traficants siguen detinguts, que se facen polítiques educatives i socials en el barri i que s'aconseguisca viure en un barri digne. Eixa és la demanda. No diuen inclús: "No, és que açò no pot ser que vinga més policia". Fixe's, eixes són les demandes fermes que tenen.

Per tant, a mi me pareixen unes demandes molt, diguérem, ajustades, raonables i que poden rebre una resposta, pense, més adequada que la que hui en dia s'està donant.

Ells demanen una urbanització més adequada. Estan rebent promeses i promeses. "Hi ha hagut en un carrer que s'ha augmentat la il·luminació. " En un carrer, sí, en la resta del barri seguix igual. Demanen parcs, demanen centres socials, demanen polítiques educatives i socials. Això és el que demanen.

Per tant, nosaltres pensem que això sí que recau completament dins de les actuacions dels poders públics. Ja li dic, no només de la seua conselleria, de moltes altres. I crec que des d'Obres Públiques, evidentment Justícia i Administracions Públiques, evidentment Educació, Sanitat. En este barri, en el barri del Grau, hi han dos centres d'especialitats mèdiques, un a 100 metros de l'altre, en un d'ells està col·locada la UCA. No tenen centre de salut.

La senyora presidenta:

Senyor Cardona, vaja finalitzant.

El senyor Cardona i Pla:

. Han de desplaçar-se. Segons pareix les persones majors han d'agarrar dos autobusos per a anar a 1. 700 metres de distància.

Alguna cosa s'ha de fer amb estos barris, no s'ha de deixar-los perdre. I pensem que les demandes dels veïns són correctes. Que aprofitem este cas de la imatge impactant per a dir que hi han molts de barris que estan en esta situació? D'acord. Però ja li díem des del principi que no és només el Grau, és tota una sèrie de llocs on calen unes actuacions molt més serioses i molt més actives que les que estan duent fins ara.

Gràcies.

La senyora presidenta:

Moltes gràcies, senyor Cardona.

Té la paraula, per a rèplica, la senyora Espí.

La senyora Espí de Navas:

Efectivamente, yo creo que los medios gráficos no se resisten, y no se resisten porque no son un trucaje y es una realidad. Salieron detrás de los caballos corriendo. Y lo conozco no por el periódico, según les tenemos acostumbrados. Vivo en Campanar, y todo mi barrio está rodeado de mayoristas que están hasta las narices, y de pequeños negocios y de esas familias que tienen pequeños negocios, que están cansados de que les atraquen de forma regular.

La senyora presidenta:

Senyora Espí, vaja finalitzant.

La senyora Espí de Navas:

. que están en nuestra comunidad teniendo que ir de campo en campo y que saben, señor conseller, tan bien como yo, que les van a vender la droga veinte palmos más para allá. Pero es que encima tienen la superventaja de ir escoltados por la policía a comprarla. Y eso me parece que es para hacérselo pensar. Exijan responsabilidades. (Aplau-diments des d'un sector de la Cambra)

La senyora presidenta:

Moltes gràcies, senyora Espí.

Té la paraula per a rèplica el senyor conseller.

El senyor conseller de Benestar Social:

En relación a la primera intervención que ha hecho el representante del Grupo de Izquierda Unida, volverle otra vez a decir que el debate este es un debate que se puede abrir cuando se quiera. Que estamos, además, interesados en el mismo. Que incluso este planteamiento reivindicativo por parte de los ciudadanos del Grau al que usted ha hecho referencia, donde expresan la necesidad de mejorar sus servicios sociales, las mejoras urbanísticas, la relación de los transportes que puedan tener, las mejores asistencias, etcétera, no solamente es que compartimos ese criterio de los vecinos y de los ciudadanos del Grau, sino que además esos vecinos y esos ciudadanos del Grau tienen hasta la sabiduría política de elegir a sus representantes para que les ayuden a resolver esos problemas, y saber elegir entre quienes son receptivos a esas reivindicaciones y quienes, además de ser receptivos, son capaces de poner en marcha programas concretos para mejorar las condiciones de estos barrios. Y además lo hacen con absoluta libertad y con una clarividencia enorme, que expresa el grado de confianza con quienes hablan, quienes les escuchan, quienes les representan sus verdaderos intereses, y no.

La senyora presidenta:

Silenci, per favor.

El senyor conseller de Benestar Social:

. de quien incurre en una demagogia barata que, además, no tiene ningún tipo de credibilidad social, (remors) social. Demagogia barata sin ningún tipo de credibilidad social. Sin ningún tipo de credibilidad social. Y lo único que hacen es intentar instrumentalizar una situación desgraciada, que la conocemos, que no es de ahora, pero que además no les beneficia a ustedes en nada, porque no siquiera tienen una mínima fórmula para mejorar las políticas de prevención y asistenciales que el Gobierno está llevando en estos momentos. Que no es que se las ha inventado este Gobierno, pero lo que sí que es cierto es que las ha mejorado en una dimensión muy considerable en relación a lo que ustedes venían haciendo. Y lo mejor es sumar lo que se venía haciendo a lo que se está haciendo ahora. No entrar en descalificaciones y en decir que si a mí no me impone la foto, ¡y tanto como me impone esa foto! , pero a usted le deberían imponer tanto esa foto como el comentario que hay alrededor de esa misma foto, de una institución de gran prestigio, reconocida, al margen de la Administración, que hoy, al lado de esa misma foto, admite que la política que está llevando el Gobierno de la Generalitat es la adecuada. Estamos hablando de Medicus Mundi, no estamos hablando de la Administración, (aplaudiments des d'un sector de la Cambra) y que está reconociendo que las medidas que está haciendo la Administración del Gobierno del Partido Popular son las correctas, cosa que ustedes.

La senyora presidenta:

Senyories, per favor, pregue silenci.

El senyor conseller de Benestar Social:

. ni antes ni ahora pueden conseguir la más mínima complicidad de las personas que de una forma honesta están dedicándose a intentar paliar o mejorar las circunstancias de estos enfermos como usted señalaba. (Aplaudiments des d'un sector de la Cambra)

La senyora presidenta:

Moltes gràcies, senyor conseller.

Senyories, s'alça la sessió

(S'alça la sessió a les 13 hores i 52 minuts)

Correcció d'errades:

En el Diari de Sessions número 92, del 14 de setembre de 2001, pàgina 3. 232, on diu: "Jo li ho explicaré a vosté, senyories. ", ha de dir: "Jo els ho explicaré a vostés, senyories. " I on diu: "Et transformaré en beca el salari. ", ha de dir: "Et transformaré la beca en salari. "

