Ple de les Corts Valencianes realitzat el dia 14 d'octubre de 2009. Comença la sessió a les 10 hores i 52 minuts. Presideix la presidenta de les Corts Valencianes, senyora María Milagrosa Martínez Navarro. Sessió plenària número 53. Primera reunió.

Dictamen de la Comissió d'Estatut dels Diputats i de les Diputades sobre situació de compatibilitat de diputats i diputades membres de Les Corts (BOC número 173)

La senyora presidenta:

El senyor Morera Català:

Moltes gràcies, senyora presidenta.

En la sessió del debat de política general, vosté, aplicant correctament l'article 69. 2, va cridar l'atenció a este diputat sobre la puntualitat a les Corts Valencianes. A mi m'agradaria que s'aplicara de la mateixa manera, amb objectivitat i neutralitat, per a tots els diputats d'esta cambra, perquè portem més de vint-i-cinc minuts de retard respecte a l'hora fixada per a començar este ple.

La senyora presidenta:

S'obri la sessió.

La senyora presidenta:

Primer punt de l'ordre del dia: dictamen de la Comisión del Estatuto de los Diputados y las Diputadas sobre la situación de compatibilidad de diputados y diputadas miembros de Les Corts.

La senyora secretària primera:

«La Comisión del Estatuto de los Diputados, en su reunión celebrada el día 17 de septiembre de 2009, de acuerdo con lo establecido en los artículos 22 y 47 del Reglamento de les Corts Valencianes, i en la resolució de la presidència de Les Corts 4/III, de 16 de juny de 1995, ha acordado elevar al pleno la resolución sobre incompatibilidades del ilustre señor diputado Manuel Mata Gómez y de las ilustres señoras diputadas María Teresa Parra Almiñana y Marga Sanz Alonso, en el sentido de no considerar a ninguno de ellos en situación de incompatibilidad parlamentaria, de acuerdo con el ordenamiento jurídico vigente.

Palau de les Corts Valencianes. València, 17 de setembre de 2009. »

La senyora presidenta:

Proposició de llei de reforma dels articles 7 i 10 de la Llei 13/2004, de 27 de desembre, de caça de la Comunitat Valenciana, presentada pel Grup Parlamentari Popular (RE número 39. 517, BOC número 161). Criteri del Consell (RE número 42. 174, BOC número 169)

La senyora presidenta:

El senyor secretari segon:

Gràcies, senyora presidenta.

«Paula Sánchez de León Guardiola, consellera de Justícia i Administracions Públiques, secretària del Consell per substitució, certifique que el Consell, en la reunió del 24 de juliol de 2009, va adoptar l'acord següent:

»El Grup Parlamentari Popular ha presentat davant Les Corts la proposició de llei de reforma dels articles 7 i 10 de la Llei 13/2004, de 27 de desembre, de La Generalitat, de caça de la Comunitat Valenciana, l'admissió a tràmit de la qual ha sigut acordada per la Mesa de Les Corts en la reunió del dia 16 de juny de 2009.

»D'acord amb el que preveu l'article 125. 2 del Reglament de Les Corts, el Consell fa constar el següent:

»La proposició de llei presentada pel Grup Parlamentari Popular pretén incorporar a la Llei de caça de la Comunitat Valenciana un reconeixement exprés del mètode del parany com a modalitat de caça tradicional valenciana, i exigeix que per a la pràctica d'aquest s'acrediten, en la forma que es determine reglamentàriament, els coneixements i la capacitació adequats per a assegurar el compliment de les condicions i límits que la mateixa llei estableix per a garantir la conservació de les espècies.

»D'aquesta manera, com assenyala l'exposició de motius de la proposició de llei, el que pretén el grup parlamentari proponent és que s'establisca a la Comunitat Valenciana una regulació legal del parany no per a recuperar amb fidelitat arqueològica l'antiga tradició de fa segles, sinó per a regular l'activitat tradicional i les incorporacions evolutives del pas del temps, com també per a fer-la compatible amb la normativa actual, tant a la Directiva 79/409 de la Comunitat Europea, relativa a la conservació de les aus silvestres, com a la llei bàsica estatal 42/2007, de 13 de desembre, del patrimoni natural i de la biodiversitat.

»La caça amb parany disposa d'una llarga tradició a la Comunitat Valenciana. La Carta Pobla de San Mateu, de l'any 1237, és el primer document històric que data l'origen d'aquesta pràctica tradicional de caça a la província de Castelló. I no sols és un costum que ha perviscut a través dels segles, sinó que es tracta a més d'una activitat que gaudeix d'un enorme arrelament popular a la Comunitat Valenciana. Per tant, la caracterització legal com a modalitat de caça tradicional suposa reconèixer una realitat social, possibilitar que s'exercite de forma regulada i controlada i donar una via adequada a la pervivència d'una part significativa del patrimoni cultural dels valencians.

»No obstant això, fins i tot sent indubtablement legítim i desitjable procurar la major satisfacció possibles a les demandes socials i conservar una tradició com el parany, també cal assegurar que la realització d'aquest objectiu siga sempre compatible amb el conjunt de l'ordenament jurídic i, en particular, amb les necessitats de protecció del medi ambient i conservació de les espècies.

»En aquest sentit, la proposició de llei preveu garanties adequades, ja que sotmet l'exercici de la caça amb parany al compliment d'unes condicions i uns requisits que seran regulats reglamentàriament, i que han d'incloure l'exigència d'unes proves d'aptitud i coneixements suficients per a assegurar que la seua pràctica tinga sempre el caràcter selectiu, limitat i prudent que imposa la llei.

»A la Comunitat Valenciana s'han realitzat en els últims anys, amb les autoritzacions administratives i els controls pertinents, estudis científics i tècnics dirigits a acreditar la possibilitat de dur a terme aquesta pràctica de forma selectiva i no massiva cinegètica.

»Sobre això, cal recordar que la jurisprudència del Tribunal de Justícia de la Unió Europea subratlla la importància d'emprar la millor informació científica disponible com a base per a posar en pràctica la Directiva 79/409, del Consell, relativa a la conservació de les aus silvestres, i que el document orientatiu sobre la caça, de conformitat amb la Directiva 79/409, del Consell, relativa a la conservació de les aus silvestres, publicat per la Comissió Europea al febrer del 2008, assenyala que el concepte d'utilització raonable dels recursos naturals implica un coneixement i una capacitació adequats.

»Per tant, cal entendre que la proposició de llei conté determinacions suficients i adequades perquè la pràctica d'aquest mètode tradicional de caça s'efectue amb la incorporació de les millores que ofereix el desenvolupament científic i tècnic, la qual cosa permet afirmar que l'aplicació de la nova regulació que es proposa pot fer possible la conciliació de la caça amb parany amb el respecte a la normativa europea.

»Per tot això, a l'efecte del que preveu l'article 125. 2 del Reglament de Les Corts, i a proposta del conseller de Medi Ambient, Aigua, Urbanisme i Habitatge, el Consell acorda:

»Manifestar el seu criteri quant a la presa en consideració de la Proposició de llei de reforma dels articles 7 i 10 de la Llei 13/2004, de 27 desembre, de La Generalitat, de caça de la Comunitat Valenciana, presentada pel Grup Parlamentari Popular.

»Perquè conste i tinga l'efecte corresponent, expedisc la present certificació a València, el 24 de juliol de 2009. »

Això és tot, presidenta.

La senyora presidenta:

El senyor Castejón Chaler:

Moltes gràcies, senyora presidenta.

Bon dia, diputats, diputades.

Bon dia a tots els paranyers que, en este dia històric per a les tradicions de la nostra comunitat, ens acompanyen.

Els tres punts, per decisió del grups parlamentaris, s'han agrupat només en una intervenció, perquè l'article 135 del Reglament de Les Corts preveu el procediment de la tramitació d'un projecte o proposició de llei de lectura única quan la naturalesa de la proposició de llei així ho aconselle i la simplicitat en la seua formulació ho permeta.

I pensem que aquesta proposició de llei de la reforma dels articles 7 i 10 reunix aquests requisits i, per tant, ho presentem per lectura única.

La intenció del Partit Popular al promoure una proposició de llei com la d'avui és molt clara, i es pot dir d'una forma molt simple: resoldre d'una vegada per sempre la prohibició que hi ha en estos moments que impedix als paranyers la pràctica de la caça del parany.

El Partit Popular, el Grup Parlamentari Popular proposa la modificació de la llei de caça avalats per estudis i informes. Estudis i informes que ens reforcen en el ferm convenciment que tenim que la modificació que avui presentem, en la línia del que han anat demanant des de fa molt de temps els paranyers, permet perfectament la regulació legal del parany com a un mètode tradicional de caça perfectament compatible amb la protecció del medi ambient, incorporant, i naturalment també compaginant, el que és una caça tradicional, que representa la nostra història, la nostra cultura i les nostres tradicions, amb els condicionants més rigorosos que asseguren que esta caça és respectuosa amb la legislació.

I per este motiu presentem aquesta modificació que plantegem, perquè pensem que és completament compatible tant amb la Directiva Europea 79/409 com, naturalment, amb la llei orgànica espanyola, l'estatal, 42/2007.

Des del Grup Parlamentari Popular no podem entendre la caça del parany si no és de la manera que propugnem en la nostra proposició, amb una regulació de forma selectiva i ajustada a la normativa europea i estatal, amb tot, amb tot l'aval jurídic, del costat, naturalment, dels qui han patit els diversos avatars pels quals ha travessat la caça del parany en esta reivindicació històrica, pràcticament més de vint anys, per a legalitzar una tradició arrelada a la nostra comunitat, com és la caça del parany.

És perfectament compatible la caça tradicional amb la protecció del medi ambient. I això no és una afirmació gratuïta, està contrastada amb els resultats i les conclusions dels estudis duts a terme en els paranys científics que s'han posat en marxa en estos darrers anys, i que han sigut una base fonamental que permet millorar les tècniques de caça selectiva i tradicional i que representa, naturalment, com diem moltes vegades, esta caça tradicional tan arrelada a la nostra comunitat.

La decisió de modificar la llei per a traure la prohibició del parany no sols és per a assegurar la pervivència patrimonial cultural dels valencians, que per si només ja és molt important, no només és pel seu caràcter històric d'esta manera de caça, d'esta forma de caça -que cal recordar, com dia el dictamen del Consell, que ja en la Carta de Poblament de Sant Mateu, en l'any 1237, ja se marca, ja s'arreplega de forma explícita aquesta modalitat de caça-, sinó que la decisió de modificar la llei per a traure la prohibició, com dia, no sols és per a reconéixer una realitat social perfectament arrelada, sinó -i és el més important i decisiu- és per a possibilitar l'exercici d'este tipus de caça de forma controlada, prudent i selectiva i assegurar la pervivència de tota la resta.

Als antiparanys, a aquelles persones que estan en contra d'aquesta regulació, no els interessa conéixer la introducció de l'ús efectiu de substàncies ecològiques, substàncies innòcues, que permeten perfectament l'alliberament de les aus que resulten atrapades accidentalment.

Tampoc els interessa l'establiment d'un quota màxima de captures ajustada al dret europeu de xicotetes quantitats. No els interessa que es done a conéixer que la modificació de llei exigirà, com dia el dictamen, als paranyers tindre els coneixements i la capacitació necessària per a poder caçar, amb la qual cosa s'assegura el caràcter selectiu, no massiu, d'este mètode tradicional de caça.

Als antiparanys tampoc els interessa ni els certificats ni els avals dels estudis realitzats en estos darrers anys en els paranys científics que han estat autoritzats. I, d'acord amb les restriccions i limitacions establides en el futur decret o reglament, es convertix en un mètode o una forma de captura totalment selectiu.

La captura de tords pel mètode del parany és un costum ancestral, lligat a les nostres terres, una tradició secular que conjuga la labor agrícola, l'atenció dels arbres i la supervivència de múltiples elements etnogràfics, tradicionals, que així ho afirmen. És una activitat serena, una activitat culta, una activitat metòdica i arrelada al món rural, com les gents, com les persones que així ho practiquen.

No puc comprendre els que es presenten a l'opinió pública com que la pràctica d'esta caça -que és tradicional-, esta caça la presenten com a ruïna, fins i tot, com a cruel, criminalitzant sense més els seus practicants, que no són, ni altra cosa, que persones normals amb una afició a este tipus de caça. No volen -els que estan en contra- ni tan sols valorar que el parany pot estar ben regulat i ser legal, que és el que, en definitiva, avui pretenem.

A les persones que estan en contra de la regulació del parany no els servixen les conclusions dels estudis científics realitzats, estudis rigorosos que ells han intentat sempre boicotejar i desacreditar en nombroses ocasions i durant molts anys. Són els estudis realitzats per l'Institut Mediterrani del Patrimoni Cinegètic i Faunístic, institut francés, al front del qual està el seu director, Jean Claude Ricci, un altament reconegut i valorat, un científic valorat en tot Europa, que presenten conclusions clares i determinants, però que, naturalment, els ecologistes més radicals no reconeixen ni reconeixeran aquestes conclusions perquè certifiquen, precisament, tot el contrari dels que els antiparany -erròniament- ens volen fer engolir.

Davant del rigor i de la seriositat dels estudis i conclusions amb fonament científic, irrefutables tant pel mètode com per la seua professionalitat, es pretén, des dels sectors més radicals antiparanys, ferir la sensibilitat de la societat amb estadístiques realitzades a la bona de Déu; és allò de tants per tants és igual a tants milions de pardalets aniquilats. I això no és seriós. Això no és veritat.

No es pot mesclar tot. No es poden fer declaracions que són fal·làcies, mai demostrades i que mai podran demostrar, arguments falsos, inflaments i sobreexagerats, que és el que, en definitiva, busquen els que estan en contra d'aquesta regulació.

També resulta molt significatiu que els detractors mai diuen de la ingent labor dels paranyers mantenint arbres monumentals, cultius per a alimentar les espècies animals, finques llaurades que exercixen com a tallafocs en incendis forestals, com va quedar perfectament contrastat en l'extinció de l'incendi de la comarca de l'Alcalatén.

Als que estan en contra del parany no els preocupa per a res -i si els preocupa, ho dissimulen molt bé- el manteniment d'una cultura popular viva, viva als nostres pobles d'interior. Tot això, sembla que no els interessa en absolut i se ceguen exclusivament en el posicionament que adopta una absurda prioritat, una suposada defensa dels animals que comporta l'odi més primari cap al paranyer.

Tots estos arguments a favor del parany, arguments de tipus socials, etnogràfics…, tots sumen, tots són arguments per a defendre el parany, però no serien suficients -insistixo-, no serien suficients -per molt importants que els considerem- si la caça fóra massiva i no selectiva. Però, no és així. I els demostre que el parany és selectiu i no massiu. I no és una demostració personal, ni tan sols una demostració del Grup Popular. És la demostració que s'extrau de les conclusions dels estudis elaborats per tècnics independents i qualificats, que així ho determinen amb la documentació que està a l'abast de tots, de tots els que vulguen analitzar amb objectivitat les característiques de la caça del parany.

Des del Grup Popular hem presentat aquesta proposició de llei i donarem, naturalment, suport al futur reglament perquè esta modalitat de caça siga possible davall l'empar de totes les normatives i evitar el furtivisme incontrolat.

Resulta evident, avui per avui, la demanda social del col·lectiu paranyer que espera una normativa que, inclús, podrà ser considerada de molt restrictiva per a la caça del parany. Però, cal que siga rigorosa i coherent, ajustada a tota normativa, que no done peu als antiparanys, després, a furibundes ires cap als paranyers, que els delaten que no els importen les aus i que -normalment, sempre diuen «defendre»- en canvi sí els importa atacar a aquells que no compartim els seus extremats arguments.

Crec que pregonant la seua intolerància i el seu sectarisme, i buscar contaminar i manipular l'opinió pública, no es pot resoldre un problema que tenim a la nostra societat, però que jo em pregunto: es creuen els ecologistes més radicals que amb la prohibició ho solucionen tot?

El parany actual és compatible amb la sostenibilitat. I és moment, ara, de resoldre un tema que resulta conflictiu en allò social, un problema crònic en la societat valenciana, una demanda històrica que considerem raonable, una tradició costumista, rica en matisos que pot i ha de sobreviure testimonialment, una activitat clàssica de les nostres terres valencianes des que ho són.

El Grup Popular aposta clarament perquè creu en la volta a la legalitat del parany com a reconeixement d'una realitat social arrelada, perquè és possible el seu exercici de forma controlada, prudent, selectiva i no massiva. Per tant, no vulnera la directiva d'aus europea ni la Llei estatal 42/2007, de patrimoni natural i de la biodiversitat.

Moltes són les raons que podríem expressar com argument a aquesta afirmació que acabo de fer. Les raons, per exemple, que la captura es practica sobre espècies cinegètiques de l'annex 2. 2; que en cada instal·lació es realitzaran sempre amb un nombre limitat d'exemplars; que la captura del parany és selectiva perquè l'ús del nou sistema de pegament artificial, el QX-08 i el anti QX-08, permet netejar perfectament qualsevol altra espècie prohibida i deixar-la lliure en perfectes condicions de salut i capacitat de vol; que, naturalment, estos estudis -als que fea referència abans-, estudis continuats de l'Institut Mediterrani del Patrimoni Cinegètic i Faunístic, han conformitat la validesa d'aquesta substància i, per tant, la seua selectivitat.

En definitiva, com veuen, són captures que poden estar perfectament controlades: n'hi haurà un registre per cadascun dels paranys; naturalment, estaran prèviament autoritzats; n'hi haurà un sistema de vigilància. En definitiva, seran -aquelles aus que caiguen, que estiguen protegides- curosament netejades i alliberades per a la seua incorporació al medi natural i al mateix lloc de captura.

En definitiva, moltes serien les raons, raons que són determinants, raons contrastades que -insistixo- necessitaria molt de temps per a poder-les exposar amb la seua amplitud i que ens porta, en definitiva, a concloure que les condicions previstes per a una regulació, basant-se en l'aplicació de la derogació de l'article 9. 1

), de la Directiva comunitària 79/409, es complixen tant per a les espècies que s'enumeren en l'annex 2. 2, com per al compliment de les xicotetes quantitats, com per a l'ús d'un mètode selectiu, com per a un protocol de reglament o normativa i per a indicar les captures diàries i anuals, els

(inintel·ligible)

. límits, i, així mateix, pel rígid control que pot ser exercit.

En definitiva, totes estes raons que acabem d'explicar, i que podien ser molt més extenses, legitimen que l'aprovació de la llei de la Comunitat Valenciana, que és respectuosa amb les disposicions, tant estatals com europees, permet al govern de Madrid recolzar-la amb l'esperit de defensa de les tradicions i costums i per la defensa del ruralisme, i amb el respecte de la salvaguarda de la biodiversitat de les espècies silvestres.

Nosaltres així ho creem, així ho defensem, i, per això, demano el suport de tota la cambra.

Moltes gràcies.

(Aplaudiments)

La senyora presidenta:

La senyora Albiol Guzmán:

Des d'Esquerra Unida, els diputats i diputades anem a votar en contra d'aquest projecte de modificació de la llei de caça, fonamentalment perquè no volem que una modalitat de caça, com és el parany, que fa que moren quasi dos milions d'aus protegides en només 30 dies, siga legalitzada.

Nosaltres pensem, des d'Esquerra Unida, que cal el contrari, cal no continuar permetent aquesta pràctica il·legal, segons la legislació europea i la legislació estatal, sobre aus. Pensem que no s'ha de legalitzar. I, menys, introduint en la llei argumentacions contràries als estudis científics i contràries a allò que han dit diverses sentències judicials. Totes les sentències judicials sobre el tema coincidixen en un punt, i és que el parany és un mètode de caça massiu i no selectiu. Però, el Partit Popular, en aquest projecte de llei diu tot el contrari sense ninguna base científica.

Els diputats i diputades d'Esquerra Unida anem també a votar en contra de la tramitació d'aquesta proposició de llei, de modificació de la llei de caça del País Valencià, pel procediment de lectura única, perquè aquest és un procediment que impedix els grups de l'oposició presentar esmenes i impedix, també, fer un debat amb profunditat. És una manera de tramitar projectes de llei que nosaltres pensem que només s'hauria d'aplicar si hi ha consens entre tots i totes en esta cambra.

Nosaltres pensem que el Partit Popular tracta d'aprovar una modificació de la llei de caça amb lectura única perquè volen que siga el més ràpid possible, volen que siga… sense que hi haja molt de soroll, i, sobretot, sense que l'oposició puguem dir la nostra mitjançant les esmenes.

Supose que les preses vénen donades per la pressió dels paranyers perquè ara comença la temporada de parany. Però, nosaltres pensem que les lleis i els seus procediments de tramitació que han d'aprovar aquestes Corts, mai poden estar subjectes únicament als interessos d'un col·lectiu determinat.

El Reglament de Les Corts diu que aquest procediment, el de la lectura única, només es pot utilitzar quan la naturalesa d'un projecte o d'una proposició de llei ho aconselle per la seua simplicitat. I a mi em sembla que ací és on s'estan enganyant els senyors i senyores diputades del Partit Popular. Jo crec que estan confonent les coses. El fet que només es canvien dos articles de la llei de caça no significa que siga un projecte de llei simple, sinó més bé tot el contrari; jo crec que és una qüestió complexa. Estem parlant d'un tema prou complex, estem parlant de modificar una llei de caça per a permetre una modalitat de caça massiva i no selectiva que, segons sentències del Tribunal Superior de Justícia de la Comunitat Valenciana, del Tribunal Suprem i del Tribunal Europeu, doncs, és aixina. Per tant, estem parlant de modificar una llei en contra d'eixes sentències judicials i en contra de la llei estatal i la llei europea sobre aus.

Pensem que tot açò no es pot solucionar en un debat de lectura única, no es pot solucionar en un debat de mitja hora en aquesta cambra, perquè és una manera prepotent d'actuar i una manera d'actuar que impedix l'oposició fer la nostra tasca. I vaig ja a entrar en els arguments de per què no volem que es legalitze el parany.

El parany és una tècnica de caça que ha sigut prohibida en els últims anys per diverses sentències judicials -com deia abans-: el Tribunal Superior de Justícia de la Comunitat Valenciana, per sentència 517, de huit d'octubre de 2002; el Tribunal Suprem, per sentència de 21 de setembre de 2005; i, el Tribunal d'Estrasburg, en una sentència de 2003, argumentant totes aquestes sentències que el parany és una tècnica de caça massiva i no selectiva. A més, la legislació europea, amb la directiva d'aus i la legislació estatal espanyola, amb la Llei de patrimoni natural i de la biodiversitat, indiquen clarament que mètodes massius i no selectius de caça com el parany són il·legals.

Però, avui, el Partit Popular pretén fer una modificació de la llei de caça del País Valencià per a legalitzar el parany fent orelles sordes a totes aquelles lleis i sentències, suposem que fruit de la pressió dels paranyers. El que pretén fer avui el Consell, sembla que amb el recolzament d'algun grup de l'oposició, és contrari a lleis d'ordre superior. Pretén donar-li cobertura jurídica a una il·legalitat, és a dir, és una contradicció.

El que avui es vol fer ja ho va intentar en octubre de 2007 la Conselleria de Medi Ambient de Catalunya. Va intentar.

(La diputada Albiol Guzmán s'adreça a la presidenta; inoïble)

La senyora presidenta:

La senyora Albiol Guzmán:

Gràcies.

Com deia, el que avui es pretén fer ací, en aquesta cambra, legalitzar el parany, és una cosa que ja va intentar fer la Conselleria de Medi Ambient de Catalunya. Va intentar en octubre de 2007 legalitzar el que allí es diu «la barraca» -el que ací és el parany allí es diu «la barraca», ¿no? - i la Unió Europea els va dir que no podien fer-ho perquè no era un mètode, com ja he dit, selectiu i és un mètode massiu de caça. Per tant, la conselleria, quan la Unió Europea els va dir que no podia ser, van retirar el projecte, aquest projecte, ¿no?

Des d'Esquerra Unida he de dir que ja hem traslladat a Europa i al ministeri la pretensió del Consell de legalitzar el parany al País Valencià per a que actuen i prenguen mesures com van fer en el cas de Catalunya, i esperem que aquestes mesures les prenguen amb la màxima celeritat possible.

Pel que respecta al parany, jo vull dir que el Consell fa anys que està botant-se la llei, està anys sense fer cas a les sentències dels tribunals i ara, damunt, pretén donar cobertura legal a aquesta pràctica sabent que va en contra de lleis estatals i europees.

Aquesta modalitat de caça, el parany, ha estat lliurement practicada per uns tres mil caçadors per la permissivitat del govern valencià, de la Conselleria de Medi Ambient i de les diferents direccions territorials. Cal dir que molts càrrecs públics del Partit Popular en compte de pronunciar-se a favor que s'apliquen les sentències, en favor que s'aplicara la llei, jo vull recordar que fins ara el parany és una modalitat de caça que està prohibida, però molts càrrecs públics del Partit Popular, doncs, han fet declaracions de recolzament incondicional als paranyers sabent la il·legalitat que s'estava cometent. Fins i tot va saltar als mitjans de comunicació que el mateix conseller de Governació tenia una parany en sa casa.

La permissivitat de la conselleria ha fet que les denúncies hagen anat disminuint any rere any. Per exemple, les denúncies efectuades a la província de Castelló per la Conselleria de Territori en el període 2003-2008 són les següents: en 2003 teníem 406 denúncies, açò ha anat baixant, i en el 2008 en tenim només 154. És a dir, hem passat de 406 denúncies en 2003 a 154 en 2008. Açò pot donar la sensació que el nombre de paranyers ha disminuït, però açò contrasta, per una part, amb les declaracions del president d'Apaval i també dels grups ecologistes, que coincidixen els dos grups, tant els d'Apaval com els ecologistes, que hi entre dos mil cinc-cents i tres mil paranyers. Per tant, és molt poc comprensible aquesta disminució de les denúncies si, a més, podem tindre en compte que diversos grups ecologistes han presentat davant de la conselleria les coordenades on estan localitzats els paranys.

Per tant, jo el primer que vull saber és per què no se va perseguir mentres ha segut il·legal aquesta. , el parany, ¿no? I els assegure que no és culpa açò en absolut dels agents mediambientals, que amb els mitjans que tenen, doncs, han intentat fer tot el possible per a fer bé la seua tasca. Cada volta se'ls han posat més traves per a exercir el seu treball, s'ha expedientat fins i tot persones, agents mediambientals, que havien denunciat paranyers, i fins i tot la conselleria ha fet orelles sordes a la seua petició, dels agents, de poder anar dos agents per les nits per a poder fer d'una manera segura la seua feina.

Els agents i els grups ecologistes han patit fins i tot amenaces per demanar que es complixca la llei o per fer el seu treball, però no han rebut cap recolzament per part de la conselleria. Per contra, sí que l'han rebut els paranyers, i una bona mostra és el que està passant avui. El recolzament del Consell als paranyers arriba fins i tot al punt de voler avui legalitzar aquesta pràctica de caça, repetixc, en contra de les legislacions estatals i europees.

Les associacions ecologistes, afortunadament, doncs, han fet tot el treball que no ha fet la conselleria. Han fet tota una tasca de localització dels paranys. En 2007 van comptabilitzar fins a 2. 000 paranys; en 2008, fins a 2. 300 paranys. És a dir, que, damunt, va en augment a pesar que fins al moment és una modalitat de caça prohibida. A més, cal dir que tots els paranys que han pogut ser controlats pels ecologistes, utilitzen el reclam artificial, és a dir, la reproducció artificial del cant de les aus per a atraure a l'interior del parany estes aus, ¿no? , el que és. , utilitzen el casset, ¿no? I açò sí que està prohibit en totes les legislacions.

A mi m'agradaria saber si el Partit Popular ens pot assegurar que a partir d'ara ja no utilitzaran el reclam artificial. Jo crec que no poden assegurar-ho perquè, de fet, en 2007, de 112 paranys controlats pels ecologistes, 109 utilitzaven el reclam artificial. De 112, 109. I en 2008, de 122 paranys que van poder ser controlats pels ecologistes, 120 utilitzaven també el casset, ¿no? , el reclam artificial. Fins i tot els anomenats «paranys científics» utilitzaven aquest reclam amb casset. I açò està completament prohibit.

Vostés, el Partit Popular, supose que amb el recolzament d'algun grup de l'oposició, pretén legalitzar el parany dient que és un mètode de caça selectiu i no massiu, i açò és contrari al que han dit totes les sentències. Al parany estan morint dos milions d'aus protegides en només trenta dies. Esta és una de les tècniques més agressives de totes les existents per a les aus migratòries, i, a més, dels milions de tords que hi moren, ¿no? , però sobretot les aus migratòries, les aus protegides.

El País Valencià s'ha convertit en un punt negre per a les aus migratòries de tota Europa, junt amb el sud de Catalunya, i jo crec que en açò la sentència del tribunal europeu és molt contundent. Quant a la selectivitat, indica textualment que el parany constituïx per si sol un mètode de captura no selectiu, perquè qui ho utilitza no pot evitar que altres aus diferents als tords es queden adherides a les varetes. Açò, la sentència del tribunal europeu, diu que no és un mètode selectiu, perquè és veritat, és que no se pot evitar que una au que no siga un tord es quede adherida a les varetes.

El tribunal europeu assenyala la inevitable captura d'aus insectívores i rapaces nocturnes i alerta sobre les lesions que estes pateixen i dubta sobre les possibilitats de supervivència després d'haver rebut el tractament del paranyer. Per tant, la selectivitat no residix en el mateix mètode, o siga, residix en que el mateix mètode no és selectiu. No és el caçador el que ha de ser selectiu o no, és el mètode, i el mètode no és selectiu.

I quant a la massivitat, el tribunal de la Unió Europea indica en la sentència que el nombre de tords capturats pel parany excedix considerablement el criteri de xicoteta quantitat que establix la directiva d'aus. Per tant, no és un mètode selectiu i és un mètode massiu. No és cert el que s'està dient en aquesta proposta de modificació de la llei, va en contra de les sentències i va en contra de lleis estatals i europees. Jo crec que és una barbaritat que avui, en aquesta cambra, es legalitze el parany.

Res més.

La senyora presidenta:

Moltes gràcies, senyora Albiol.

Per al torn de rèplica, té la paraula l'il·lustre diputat senyor Castejón.

El senyor Castejón Chaler:

Moltes gràcies, senyora presidenta.

Doncs, no és cap barbaritat la legalització, la regularització de la caça tradicional del parany. Jo puc comprendre, senyora Albiol, senyora diputada, que vosté, doncs, no tinga la més mínima idea del que és un parany. Me dirà que. Bé, en la seua. Jo comprenc que siga jove i que no té la necessitat de saber-ho, és cert, no té la necessitat de saber-ho, però que les persones que la necessitat.

La senyora presidenta:

Les rogaría a los diputados que, si fueran tan amables, en los teléfonos, les recuerdo que dentro de los modos hay «reunión» o «silencio». Que lo utilizaran, porque, de verdad, resulta, pues, un poco cómico que estén sonando las músicas que cada uno tenga.

El senyor Castejón Chaler:

Moltes gràcies, senyora presidenta.

Doncs, bé, com dia l'argumentari que presentava, ni de bon tros és com vostés ho intenten pintar, la caça tradicional del parany. M'he adonat que a vostés igual els dóna, els dóna exactament igual que se'ls aporten raons, que se'ls aporten arguments, que se'ls faciliten conclusions científiques d'estudis realitzats, com dia, amb la màxima serietat. A vostés els dóna exactament igual i només volen vore allò que els servisca als seus interessos i no volen anar més enllà.

De nou han tornat a eixir les sentències judicials. Vostés s'acullen una vegada més a la directiva europea d'aus, per cert, que enguany complix trenta anys, una directiva que té 19 articles i cinc annexos. La missió fonamental és, evidentment, preservar la diversitat de l'avifauna europea, però de la mateixa manera que vostés moltes vegades només volen mirar l'article 8, al qual vostés sempre solen fer referència, lligguen l'article 9 per a completar el caràcter d'este article. Doncs, en l'article 9 d'aquesta directiva precisament apareixen les excepcions, perquè en el moment que es va promulgar aquesta llei, els que les van fer supose que devien entendre que aquestes excepcions eren possibles, i com eren possibles, ¿no creu, senyora diputada? , doncs, nosaltres el que anem a fer és aplicar aquesta normativa, i anem a complir la normativa i ens acollim perfectament a l'article 9 de la llei en el seu apartat 1, lletra

, on es marquen perfectament les condicions que donen part legal a la caça tradicional del parany regulat convenientment per a permetre condicions estrictament controlades i d'una manera selectiva la captura prudent de determinades aus en xicotetes quantitats.

Des del Grup Parlamentari Popular, doncs, respectem, però, evidentment, no compartim els arguments que s'enfronten radicalment a aquesta proposició de llei que representa. , doncs, bé, vostés insistixen una i altra vegada en les tres sentències judicials, i cal que quede ben clar que les tres sentències que ens retrauen, com avui mateix ho ha fet una i una altra vegada, és una única i és també la desestimació de dos recursos, per la qual, i que quede ben clar, ¡mai! , ¡mai! , ¡no mai s'ha sentenciat el parany! , sinó només una forma i manera de practicar-lo com es contemplava precisament en la normativa del Decret 135/2000 del govern valencià. Això ho obliden sempre.

Les tres sentències, senyora diputada, ho fan només sobre el Decret 135/2000, única i exclusivament sobre les normes que en este decrete es contemplaven per tal de regularitzar i normalitzar la pràctica del parany, i ¡mai! , insistixo, ¡no mai! , cap d'aquestes tres sentències parla del parany en general. Dictaminen sobre, com dia, este decret, deixant ben clar que el problema estava que no trobaven en aquell moment suficients garanties científiques per a dir que s'atenia a dret, i ara les presentem.

I també cal. Vosté sabrà, senyora diputada, que aquestes sentències són anteriors, precisament, a la Llei de caça de la Comunitat Valenciana, on l'article 10 preveu la possibilitat de regular reglamentàriament les modalitats tradicionals de caça. I això, precisament, és el que estem fent ara, regular, legalitzar la situació amb totes les garanties científiques i amb unes normes diferents d'aquell decret.

Per tant, aquesta proposició de llei que avui, amb el beneplàcit dels diputats podrem aprovar, és el primer pas per a ajustar la caça del parany a l'aplicació de la directiva europea, una directiva, que, dit siga de pas, doncs ja resulta una mica caduca i obsoleta, que necessitarà, a la millor, una nova lectura, però, evidentment, això serà problema del Parlament Europeu. Nosaltres, avui, aquí, a la nostra comunitat, ens preocupem de la nostra gent, ens preocupem de les nostres tradicions, ens preocupem, en definitiva, avui, en el tema que estem parlant, de la defensa del parany com a significatiu tradicional amb l'objectiu, i no ho oblide, de recuperar i salvaguardar este ancestral art de caça, evitant així una pèrdua impossible de reparar que afectaria al màxim profund de les nostres tradicions populars.

I respectem la seua postura, però el parany, evidentment, se pot regular perquè no és massiu com vosté diu i és una caça perfectament selectiva.

Moltes gràcies.

(Aplaudiments)

La senyora presidenta:

Pel torn de rèplica, senyora Albiol.

La senyora Albiol Guzmán:

Bé, senyor Castejón, repetir mil voltes que el parany és selectiu, com fa vosté o com fa el Partit Popular, no ho convertix en selectiu, no és aixina. Repetir una mentida fins a la sacietat no la convertix en veritat.

A mi m'agradaria saber, si el parany no és contrari a la llei europea, per què la Unió Europea li va dir a Catalunya que no podia legalitzar el parany? Això m'ho pot explicar? Me pot explicar per què a Catalunya no se li ha permés legalitzar el parany? Perquè és contrari a les lleis europees, i el parany del sud de Catalunya és el mateix que el de Castelló, exactament igual.

I, mire, segons els estudis científics, tots els treballs científics fets per entitats independents com el de la Universitat Politècnica i alguns finançats amb diners públics són estudis que es van demanar amb l'objectiu de demostrar que la caça del parany és selectiva i no massiva, tots han donat resultats negatius, demostrant tot el contrari, demostrant que l'adhesiu que s'utilitza no és selectiu i és tòxic.

No sé si tindran vostés algun estudi pagat per vostés o per alguna associació de paranyers que els donarà la raó, però bé, ahí ja sap que qui paga l'estudi, doncs a voltes li haurà de donar la raó.

Afortunadament, la legislació no deu atendre a les tradicions. Afortunadament, la legislació, tant l'estatal com l'europea, atén a raons i no a tradicions. La tradició no ha de constar en l'articulat de la legislació mediambiental, és indiferent si és tradició o no és tradició a nivell legislatiu. Afortunadament, tradicions tan arrelades al nostre país com eliminar el bosc autòcton per a plantar eucaliptus, dessecar zones humides o la tradició de pagar per tindre un cap d'àguila imperial en el menjador de la nostra casa, afortunadament, avui estes tradicions estan tipificades al Codi penal com a delicte, afortunadament.

Per tant, el tema de la legislació no és un tema de tradicions. Les tradicions que siguen bones haurem de conservar-les, evidentment, i nosaltres des d'Esquerra Unida serem els primers en dir que cal conservar les tradicions bones del País Valencià. Ara bé, les tradicions que són dolentes i que ataquen contra el nostre paisatge, contra la nostra fauna, no cal continuar-les.

A mi m'agradaria recordar-los que la forma de caçar del parany amb la lliga o el visc no és un invent dels paranyers del País Valencià. Açò s'ha utilitzat en moltíssims països, val? Però en el segle XIX es va prohibir a Anglaterra, en la dècada dels vint del segle passat es va prohibir a Irlanda i després es va prohibir a Alemanya. Ara, afortunadament, està prohibit en tots els països d'Europa, en tots.

Si avui s'aprova aquest projecte de llei estem retrocedint un segle en la defensa de les aus protegides d'Europa. En nom de la tradició anem a retrocedir un segle en la defensa d'aquestes aus.

Per tant, jo el que demane és que no es continue endavant amb aquest projecte de llei, que no siga recolzat majoritàriament pels diputats i diputades d'aquesta cambra, perquè em sembla que la tradició no deu estar, en este cas, per damunt de les aus protegides.

Res més.

La senyora presidenta:

Moltes gràcies, senyora Albiol.

La senyora Mollà Herrera:

Gràcies, senyora presidenta.

Des del nostre grup parlamentari, en aquest cas, parlant en nom d'Iniciativa Verds, vaig a dir que anem a votar en contra d'aquesta modificació de la llei de caça.

Nosaltres entenem que és per donar-li, ja dic, viabilitat a una qüestió que científicament i tècnicament està molt més que aclarida. A més, ens preocupa que el Consell només que tinga voluntat d'emprendre accions, diguéssim, polítiques quan el que hi ha darrere és satisfer a una part de gent que, vulnerant unes lleis, unes directives, està promoguent aquesta modalitat de caça.

I més, també ens preocupa quan el que ens arriba ací és, de nou, una proposta que el que ve és a donar-li cobertura legal als ocis que tenen els respectius consellers, en este cas, el senyor conseller Castellano que, entre firma i firma amb contractes d'empreses d'amics per a atorgar-los milions en concessions sense concurs i publicitat, es dedica després a caçar mitjançant parany i, ¡què li anem a fer! No li anem a demanar al senyor conseller que done exemples a la ciutadania d'acatar les lleis! ¡No, per favor! ¡Faltaria més! És un membre del Partit Popular i entre tant merder, doncs bé, aquest és el més insignificant.

Però bé, donar-li cobertura, ja dic, a una qüestió que està molt més que aclarida, molt més que determinada mitjançant directives i lleis i que per contra el que té és, doncs bé, darrere una gent que d'això no vol saber res i.

La senyora presidenta:

Perdón, señora Mollà, un momentín.

Señora Mollà.

La senyora Mollà Herrera:

Gràcies, senyora presidenta.

Doncs bé, jo hi han coses en l'exposició de motius que m'han cridat l'atenció, obertament i només començar, com no? , perquè si no ja seria una cosa surrealista, es definix la caça del parany per mitjà l'ús de la lliga impregnada. Açò és una qüestió important, perquè d'això no poden negar, però, però és aquí on residix la part de la no selectivitat de les aus que queden impregnades en aquesta lliga.

A més, me crida l'atenció, i jo voldria emplaçar el diputat del Partit Popular perquè moltes vegades ho ha repetit en el seu discurs, em crida l'atenció que en l'exposició de motius se fa referència a diversos estudis científics a l'empara del que disposa la llei de caça de la Comunitat Valenciana, i això servix d'argument per al Partit Popular per a dir que científicament i tècnicament dóna validesa a aquesta modificació de llei i, per tant, a aquesta modalitat de caça.

Doncs bé, en tot el que. , en tota la documentació que pot haver-hi, com és possible, per exemple, que el meu grup parlamentari no haja pogut accedir a estos informes científics? Com és possible? On estan publicats? Qui els ha fet? Perquè si els han fet les associacions de paranyers, doncs bé, jo entenc que això no és un criteri massa científic i massa tècnic, perquè es basa en la subjectivitat d'un sector que el que vol és justament que es legalitze aquesta modalitat de caça. On estan estos informes que donen l'argument, l'argument bàsic per a aquesta modificació? On?

A mi m'agradaria saber i, de fet, faria un envit ara mateix als membres d'aquesta cambra i els diria: si existeixen, anem a deixar açò per a un altre dia, porten els informes a aquesta cambra, els informes que donen validesa a açò -els informes tècnics i científics- amb objectivitat, com no? i quan els mirem, aleshores, parlem d'açò.

Perquè clar a mi em sembla estrany, estrany que ni tan sols haja arribat a aquesta cambra aquests informes. Mos han arribat altres coses que segur que també els han arribat al Grup Parlamentari Popular, el que passa és que com d'açò no els interessa parlar-ne. , informes, per exemple, de la Societat Espanyola d'Ornitologia, d'Ornitologia, que és una ciència, que és científic, que, per tant, suposem que és tècnic, que el que diu -que són experts-, que «el

parany

es un método de caza no autorizado» i fa les referències a la multitud de sentències, jo no vaig a dir-les, però que sí que certifica que no és ni selectiu, i per tant, massiu.

Jo crec que si la Societat Espanyola d'Ornitologia diu açò ens ho haurem de creure. Però és que més enllà d'esta societat espanyola tenim la Universitat de València que també ha fet informes sobre el tema i que ve a explicar el mateix. Aquests són informes que jo sí que entenc que donen validesa als arguments que estem esgrimint l'oposició.

Però més encara, ¿com és possible que la conselleria, que se basa en informes, informes tècnics, de sobte elimine, elimine en contestació a l'associació d'agents mediambientals de Castelló, elimine els arxius on fa constar els paranys existents a la Comunitat Valenciana? Jo tinc la contestació de la conselleria. ¿Com de científic i tècnic pot ser que la relació d'on existixen els paranys, paranys científics, tècnics que s'estan legalitzant en aquesta comunitat s'esborren? ¿Quin criteris són estos per a després fer algun tipus d'estudi si no sabem on estan? Hem d'anar al Google Maps i buscar-los.

Jo crec que ací, vostés, el que passa és que no volen parlar de la realitat. Vénen ací a proposar una cosa que perfectament de la mà del Partit Socialista podrien anar a Europa i discutir-la. La socialdemocràcia europea i el neoliberalisme europeu segur que s'agafaran de les mans de vostés i faran esta modificació. Perquè hem de recordar que la base de tot açò és una directiva europea. A vostés, l'endemà d'aprovar açò els la tombaran. Els la tombaran.

Vagen vostés a Europa i parlen on està l'organisme competent, el màxim organisme competent, perquè, ja dic, açò ve d'una directiva europea, i facen i plantegen este debat. A vosté fins i tot els fa vergonya. Fins i tot els fa vergonya, perquè ni la socialdemocràcia ni el neoliberalisme europeu s'agafarien de les mans de vostés, perquè allí sí que tenen informes tècnics i informes científics que no donen validesa a aquesta modalitat de caça, veritat?

Jo no sé per què no plantegen estes coses on toca. Ens tenen massa acostumats a fer política de fum, de fum i d'aplaudiments, però que després no aniran a cap lloc. ¡L'endemà no anirà a cap lloc! Diguen-los vostés als representants en Europa del Partit Popular i del Partit Socialista que plantegen açò on toca. ¡Modificació de la directiva europea! ¡Ai, que no ho fan! Ho faran? Vos l'han promesa aquesta modificació? Jo crec que no ho voran els meus ulls per molt jove que jo siga.

Però bé, anem a parlar del que el senyor, per exemple, Rafael Blasco deia a una pregunta del senyor Arnal sobre aquest tema. En octubre de l'any 2005 li preguntava que què opinava sobre les sentències del Tribunal Suprem, i el senyor conseller, com sempre, molt curtet d'explicacions, deia: «Senyor diputat, respecte de la seva pregunta només he de dir-li que des del govern valencià no es valora cap sentència dictada pels tribunals de justícia. En el govern valencià es limiten a acatar totes les sentències, com no podia ser d'una altra manera. » Sí que podria ser d'una altra manera, tenint a un company al costat on no el multen per tindre un parany. Com que acatar les sentències? Quina sentència necessiten vostés, si les han tingut les autonòmiques, les estatals, les europees? Quines, com no podria ser d'una altra manera!

Vostés fan les coses d'altra manera. De fet, jo avui em permet, fins i tot, fer una broma, i diria, mire, el que sí que ha sigut una modalitat de caça selectiva i no massiva ha sigut el que han fet hui vostés -el seu partit- amb el senyor Costa. Això sí que. selectiu i no massiu, perquè de moment només que ha caigut ell. Això és el que és una modalitat de caça selectiva i no massiva, se l'enganxa a ell amb el nom i cognoms i se'l fa fora d'aquestes Corts per les constants irregularitats que ha pogut cometre en les seves gestions. Jo crec que això no ho dubta ningú.

Per bé, ja dic, vostés mos vénen ací a dir que hi han informes tècnics i científics i jo els dic, si els tenen i responen a l'objectivitat que la ciència i la tècnica han de respectar, ajornem este debat, ajornem, que ho sàpiguen els mitjans de comunicació. Vostés s'atrevixen a ajornar este debat i portar a aquesta cambra aquests informes? S'atrevixen? Podrien fer-ho? Són capaços de dir-me on estan estes publicacions que el meu grup parlamentari no ha pogut accedir, com els contractes d'Orange Market? Existixen? Per què no mos els donen?

És una cosa que se pot equiparar al que fan constantment. Jo dic: hi han hagut sancions. Sí, jo no les negue. I les sancions, segons la conselleria, han sigut per les causes següents:

. Justament el que vostés avui estan dient que no passa. Però és que resulta que la conselleria totes les accions que han fet han sigut per açò.

La senyora presidenta:

La senyora Mollà Herrera:

I a molts dels membres que estan allà dalt, jo pregunte: què és el que vénen vostés a vendre avui ací? De nou publicitat i fum? Els ho tombaran demà. Jo no tinc res a dir. Jo exercitaré el meu dret a vot, però com que sé que hi ha instàncies superiors que tenen les competències i que els posaran en el seu lloc, esperaré.

La senyora presidenta:

La senyora Mollà Herrera:

. aquestes sentències. Gràcies.

La senyora presidenta:

La senyora Segarra Sales:

Bé, en primer lloc, voldria saludar la quantitat de persones que han vingut de les comarques de l'interior, i del món dels paranyers i la gent ecologista, que al final són col·lectius que han de conviure entre tots, i per suposat a gent d'ajuntaments que sabem que tenen la gran responsabilitat.

Però, dit això, sabem que és un tema complex i prou difícil per defendre, siga la postura que siga. Vaig a intentar explicar-me el millor possible, però veig que sols tinc nou minuts.

Anem a debatre hui ací no tan sols una modalitat de caça, que en algun que altre moment, degut a la negligència, desídia i mirar cap a un altre lloc ha sigut qüestionada.

El que hui debatem a les Corts Valencianes es tracta més que d'una ficció, en què una part de la societat pot estar d'acord o pot estar en contra. Però la veritat és que es tracta d'una activitat tradicional que està emmarcada en la cultural rural de l'àmbit cinegètic, on el respecte a la normativa que regula esta matèria ha de ser també observada i tindre-la en compte.

El que hui estem debatent és el reconeixement que es tracta d'una caça tradicional que s'ha practicat al llarg de la història en el nostre territori, però que també ha d'adaptar-se als nous temps. És notori que la societat canvia i que els éssers humans ens adaptem als canvis. I a l'igual que fa alguns anys a les indústries es permetia generar quotes de contaminació impensables en estos moments, l'activitat cinegètica també ha d'adaptar-se a la realitat actual i aprofitar els avanços tècnics i científics que ho permeten. Garantir allò que les sentències protegixen, és a dir, que espècies que no són objecte de caça es vegen perjudicades per esta activitat de forma irreversible. Però de ninguna de les maneres pot tampoc donar l'esquena a eixe món rural, que som conscients que és molt diferent a les capitals.

Fa cinc anys estàvem debatent en estes Corts una llei important: la llei de caça de la Comunitat Valenciana, la que hui proposen modificar. Com vam dir en aquell moment va ser presentada amb preses i sense ganes de consensuar-la, volien aprovar-la per a cobrir l'expedient de la promesa electoral, però no per a complir-la. Són formes habituals d'este Consell -que hui en falten la meitat, alguns per obligació i altres per voluntat-, pel fet d'aprovar lleis per a després no complir-les.

El Grup Socialista vam presentar quantitats d'esmenes. No importava el que díem, sempre era un «no» com a sistema. Mai busquen el consens, sempre busquen l'enfrontament. Nosaltres en aquell moment ens vam abstindre, però ens vam abstindre perquè sabíem que era una demanda de la societat. Sabíem que fea falta una llei de la caça, ho sabíem. Però també sabíem que La Generalitat no anava a portar-la endavant, i el temps mos ha donat la raó.

El conseller Blasco -que sí que està- sap perfectament l'herència que mos va deixar en el tema de la caça, perquè aleshores ell era conseller de Medi Ambient. La majoria de reglaments per desenvolupar, un d'ells el de hui, el que estem parlant. Una forta epidèmia de sarna a la Comunitat Valenciana, una plaga de conills que perjudica enormement el camp, que va començar en la Vall d'Albaida, en uns pocs pobles, però que avui estan en tots, i en moltes de les comarques, en la comarca de la Vega Baixa, en la comarca de la Costera, el Vinalopó Mitjà, fins i tot en Requena i Utiel se veuen afectades les vinyes. I en termes com Bétera, al voltant de València, que moltes vegades sorgix a riure, però que és un problema greu en l'agricultura valenciana. I un fum d'irregularitats administratives: el 80% de vedats sense permís també mos els vam trobar.

És una herència que el senyor Cotino, que hui es troba ací, l'ha arreplegat, però que, encara que no escolte, la coneix perfectament, perquè dóna la casualitat que ell era el conseller d'Agricultura en aquell moment i va tindre més d'una reunió amb alcaldes per a solucionar estos problemes. Els alcaldes encara estan esperant que complisca alguna d'estes promeses que va fer. Com no li interessa, no escolta.

Ara el senyor Cotino, conseller de Medi Ambient, té una altra oportunitat, solucionar els problemes del món dels llauradors -si posa un poquet d'interés- i dels caçadors, que a vegades són compartits llauradors i caçadors, entre conservacionistes i ecologistes, caçadors i paranyers.

Vostés, senyors del Consell, amb la seua política han desmantellat tot allò relacionat amb el món rural en els nostres pobles i el seu Pla de revitalització de les comarques d'interior ha sigut un gran fracàs.

Senyors diputats, la llei de caça va entrar en vigor ni més ni menys que fa cinc anys, el 30 de desembre de 2004. Dos dies abans jo dia que era una innocentada. ¿Per què no diuen a tots els paranyers que es troben hui escoltant-mos fora o en la sala Vinatea que en esta llei actual, conforme a la disposició final primera de la llei, en un termini d'un any el Consell deuria haver desenvolupat tots els reglaments necessaris? Per descomptat entre ells el del parany. No feia falta açò de hui. Fa cinc anys que vostés havien d'haver-ho fet per decret. No fa falta modificar esta llei. Vostés porten esta iniciativa a estes Corts per a dir que gràcies al Partit Popular van considerar el parany com a mètode de caça tradicional, si el Suprem en la seua sentència ja ho reconeix. Vostés saben que podien haver-ho fet simplement desenvolupant el decret acompanyat amb un bon reglament.

Senyors diputats, des que es dicta la sentència del tribunal de justícia de la comunitat europea no han fet ningun moviment legislatiu per part de La Generalitat, que és la que ostenta la competència exclusiva sobre esta matèria i han tingut al peu dels cavalls a tots els paranyers. I si vostés s'han menejat ha sigut per la pressió d'Apaval, dels ajuntaments i sobretot pels mateixos paranyers, que és molt important, perquè n'hi ha una gran alarma social, i en estos últims anys ha sigut cada volta més, sobretot a Castelló, i les postures entre caçadors i ecologistes s'han separat cada vegada més.

Volien aprovar esta llei per consens. Per què no han creat una comissió on tots haguérem participat i haguérem tingut accés a la informació? Per què no coneguem els estudis fets, que de segur que s'hauran fet amb rigor científic? Per què no tenim dades? Per què hem hagut de demanar empara a la presidenta de Les Corts perquè vostés contestaren a preguntes parlamentàries que a hores de hui encara no s'han contestat? Quan les persones o els partits polítics busquen consens, n'hi ha una altra manera de treballar, i esta és molt diferent.

Veig que no tinc molt de temps, i en sap mal. Però vullc que els paranyers, els qui esteu ahí dalt i els qui estan escoltant fora, sàpien el que diu esta llei, la que anem a modificar ara, però que ara existix.

L'article 10 diu aixina: «Llei de la caça. Reglamentàriament seran definides totes les modalitats esportives i tradicionals de caça, les limitacions a seguir i les precaucions a tindre en la pràctica d'esta». Vostés tenen totes les sentències, i vaig a explicar-ho de forma

(inintel·ligible)

. perquè sinó no dóna temps.

Senyors paranyers i membres de Les Corts, en l'any 1998 es va obrir un procediment condemnant l'estat espanyol pel tema de la caça del parany, però no perquè no es considerara tradicional, sinó perquè no es fea de la forma adequada i perquè no hi havia desenrotllat un reglament. L'any 2000 es fa un decret, el conegut Decret 135/2000. Eixe decret té tres sentències que el tomben, però tres sentències, la del 2002, Comunitat Valenciana, TSJ, Tribunal Superior de la Comunitat Valenciana, que diu que la caça feta d'esta manera no pot ser, que ha de tindre uns estudis previs i reglamentaris. En el 2003, la Unió Europea. I en el 2005, el Suprem. Tots ells ho tomben. Però tots ells ho tomben perquè no confien. I a més en la intervenció del diputat anterior ho han dit. Vostés van ser els qui van redactar el decret. Vostés van ser els qui van redactar el decret. I el decret es tomba perquè els estudis que acompanyen el decret no són rigorosos, no són rigorosos, no ho són. Ara sí. Però jo no tinc la informació. I sé que està. I ho sé pels companys de Castelló. I ho sé per la gent d'Apaval. Però ací no es tenen.

I torne a dir-ho, si vostés hagueren buscat el consens, hagueren actuat d'una altra manera. Però jo no vaig a votar en contra d'esta reforma. No vaig a votar en contra. El meu partit va a votar donant un vot afirmatiu. Però va a donar un vot afirmatiu perquè la llei actual ja ho contempla, però de segur que anem a donar un vot afirmatiu perquè sabem que el parany és una caça tradicional, ho sabem, però que anem a estar a temps i que anem a seguir i anem a vore els tipus d'estudis que aporten al nou reglament. Perquè el que seria una pena, i és el que em dóna la sensació, és que ens tornen a enganyar i que tot el de hui siga una parafernàlia, que siga un

. I que el que hui estem fent ací no servisca per a res. Perquè si este reglament no acompanya uns estudis, que nosaltres no els coneguem, que ells diuen que tenen, són correctes, tornaran a enganyar-los i tornaran a tombar-los en menys de quinze dies, que és un dir.

Per tant, nosaltres, com a partit, anem a recolzar que és una caça tradicional, el Suprem ho té, i és una caça tradicional. Però espere, desitge i pense que anirà acompanyada, anirà acompanyada en els estudis, i que estos estudis es facen amb el màxim respecte a la normativa ambiental actual i a la conservació de les aus silvestres, i que es desenvolupe sota un rigorós estudi científic, veraç, objectiu i imparcial, on es detalle amb claredat els nombres dels paranys autoritzats, les espècies permeses a capturar, les distàncies, disposició entre varetes, l'adherent i antiadherent, utilitzar les normes de manipulació de les aus que caiguen accidentalment en el període autoritzat i les condicions de temps i lloc per a la seua pràctica. I tot sota el màxim respecte a la legalitat. Espere i ho desitge, perquè al final en esta societat hem de conviure tots, ecologistes, caçadors, llauradors, paranyers, diputats i la gent del poble. I és una pena que estes coses que es poden aprovar sense tensions, vostés per sistema busquen l'enfrontament i les tensions, quan es pot fer d'una altra manera i arribar a acords.

També entenc que estos dies. Ricardo Costa va fer la proposta -supose que tindrà altres mal de caps per a no estar ací-. I crec que estan gastant i malbaratant molt de temps que haurien d'estar fent front als problemes d'este govern.

La senyora presidenta:

La senyora Segarra Sales:

. en temes interiors del seu partit.

(Aplaudiments)

La senyora presidenta:

(Aplaudiments)

El senyor Pañella Alcàcer:

Demane la paraula per l'explicació de vot, ja que el meu grup havia fet una exposició en contra i som dos membres del grup que hem votat a favor.

La senyora presidenta:

El senyor Pañella Alcàcer:

A canviar el sentit del vot que s'ha exposat.

La senyora presidenta:

El senyor Pañella Alcàcer:

Gràcies, senyora presidenta.

El motiu no és que hàgem canviat.

La senyora presidenta:

El senyor Pañella Alcàcer:

Els dos diputats del Bloc no és que hem canviat el vot, sinó que estava decidit, però l'exposició que havia fet la nostra portaveu era contrària al que nosaltres hem votat i calia explicar-ho.

Hem de dir que nosaltres hem dit, hem donat un sí, un sí molt crític que fa falta explicar. Un sí molt crític perquè no compartim paraules que ací s'han dit, no compartim el discurs de l'enfrontament, no compartim que des d'ací dalt s'haja dit que hi ha bons i dolents, perquè cada costat pot vore que el bo està a un costat i l'altre ho veu al revés. Crec que no són els termes amb els quals hem de parlar este tema.

Nosaltres hem estudiat el tema, ens hem entrevistat amb la gent afectada i hem tret unes conclusions. I eixes conclusions. Nosaltres direm que sí, però donarem un sí crític. ¿Per què? Perquè no volem que estiga prohibit el parany de manera terminant.

L'únic parany que té d'estar ben prohibit i ben castigat és el parany de la corrupció, on dia a dia estan caient massa pardals. Eixe sí que ha d'estar ben castigat, però no el que constituïx una mostra de cultura tradicional del nostre país. No cal prohibir-lo, sí que cal regular-lo, regular-lo en les condicions que siguen necessàries perquè siga compatible amb el manteniment de totes les espècies, que siga una cosa ordenada. El pitjor que pot passar al parany és el que està passant avui, que no hi ha regulació, que és igual d'il·legal el que ho fa bé com el que fa les barbaritats. I això no pot ser. Ací hem de canviar-lo.

Però, senyors del Partit Popular, els vaig a passar també la responsabilitat del futur. Per això és un sí molt crític, perquè estem fent una llei autonòmica que va a canviar, pareix ser, criteris europeus. I això no és així. Caldrà treballar també perquè els criteris. , el criteri de selectivitat que ací ha aparegut, la interpretació del criteri de selectivitat que se desprén de les sentències que ja hi ha, siga diferent a l'actual, perquè si això no canvia, tenim un greu problema, un greu problema i una greu responsabilitat, perquè haurem acabat amb les possibilitat de la legalització, de la regulació del que és el parany. I això és una responsabilitat que cau per si mateix. Si el criteri de selectivitat seguix sent el mateix, difícilment el tindrem. Per tant, haurem de fer una tasca, la qual nosaltres anem a fer a través dels eurodiputats que tenim en el nostre grup també, perquè s'actue conforme s'ha d'actuar.

Miren, la possibilitat de transposició en el seu moment no se va fer. Quan va ingressar l'estat espanyol en la comunitat econòmica europea era el moment de fer la transposició, però com tan acostumats ens tenen, els diputats valencians no van tindre en compte València. El nostre país, fora d'ací, no té cap pes. Els diputats no sabien que ací hi ha un sistema tradicional de caça, que és el parany. I ningú va dir. On s'ha tingut en compte, s'ha pogut fer la transposició. Ací no la van fer. Això és responsabilitat també d'algú, possiblement de molts, possiblement de molts. Si no, avui no hauríem d'estar ací discutint. Avui ho tindríem regulat i avui seria legal la caça del parany. En el seu moment no se va fer, avui tenim d'intentar fer-ho.

Per tant, tenen el nostre sí, però un sí, com he dit, molt crític i un sí que estarà vigilant també totes aquelles coses que passen a partir d'ara.

Gràcies, presidenta.

La senyora presidenta:

Moltes gràcies, senyor Pañella.

Proposició de llei de reforma dels articles 7 i 10 de la Llei 13/2004, de 27 de desembre, de caça de la Comunitat Valenciana. Proposta de tramitació, si escau, pel procediment de lectura única, previst en l'article 135 del Reglament de Les Corts (RE número 39. 517, BOC número 161)

La senyora presidenta:

La senyora secretària primera:

«La Mesa de Les Corts, en la reunió realitzada el dia 16 de juny de 2009, oïda la Junta de Síndics, i de conformitat amb l'article 135 del Reglament de Les Corts, vista la sol·licitud del Grup Parlamentari Popular, número de registre 40. 180, ha acordat proposar al Ple de Les Corts la tramitació directa en lectura única de la proposició de llei de reforma dels articles 7 i 10 de la Llei 13/2004, de 24 de desembre, de caça de la Comunitat Valenciana, presentada pel Grup Parlamentari Popular, número de registre 39. 517.

Palau de Les Corts. València, 16 de juny de 2009. »

La senyora presidenta:

Proposició de llei de reforma dels articles 7 i 10 de la Llei 13/2004, de 27 de desembre, de caça de la Comunitat Valenciana. Debat i aprovació, si escau, pel procediment de lectura única (BOC número 161)

La senyora presidenta:

(Aplaudiments)

Projecte de llei, de La Generalitat, d'accessibilitat universal al sistema de transports de la Comunitat Valenciana (RE número 35. 849, BOC número 151). Esmena a la totalitat presentada pel Grup Parlamentari Esquerra Unida-Bloc-Verds-IR: Compromís (RE número 43. 128, BOC número 173)

La senyora presidenta:

El senyor conseller d'Infraestructures i Transport:

El texto que les presento responde a una idea clara: la mejora de la calidad de vida de toda la población y, específicamente, de las personas que se encuentran en una situación de limitación respecto al sistema de transportes de nuestra comunidad.

(Aplaudiments)

(Ocupa la presidència el vicepresident primer, senyor Antonio Clemente Olivert)

El senyor vicepresident primer:

El senyor Pañella Alcàcer:

Gràcies, senyor president.

Senyories, hem presentat una esmena a la totalitat perquè la llei d'accessibilitat universal del sistema de transport de la Comunitat Valenciana que han presentat, la considerem innecessària i inconvenient. Innecessària, perquè no aporta res que no aporte ja la legislació existent; i innecessària, perquè no desenvolupa, tal com sí que és necessari, els aspectes que ja estan legislats. Però també és inconvenient, perquè no avança en l'aplicació de la normativa existent, perquè marca terminis més llargs que els que avui estan establerts per la LIONDAU i tota la normativa que ha desenvolupat posteriorment aquesta llei, alguns dels quals, d'estos terminis, a data d'avui, ja han sigut sobrepassats. Per tant, estem parlant d'una llei que amplia els terminis que ja estaven establerts en la legislació anterior.

Per tant, és una llei feta no per complir la legislació vigent, que hi estaríem molt d'acord, ni a nivell d'estat ni a nivell de País Valencià, sinó que està feta per a seguir incomplint-la, per a seguir incomplint-la durant un període encara més llarg. Jo sé que açò, tot el que he dit, no són més afirmacions, lògicament, són paraules, en la resta de la meua intervenció intentaré demostrar que és aixina.

En principi, ja és curiós que aquesta llei no tinga el consentiment de les associacions afectades. No el té, no el té: associacions com Cocemfe, com l'Institut per a la Promoció de la Vida Independent, estan totalment en contra i la critiquen duríssimament, entre altres coses, perquè vostés ni s'han posat en contacte amb la gent que han de ser realment els més afectats pel resultat d'aquesta llei. Han passat d'ells, estan. , com habitualment es consideren tocats per la gràcia divina, ja no necessiten ni comptar amb el poble. Vostés han fet la seua llei.

I, mire, no té sentit fer una llei que reconeix els drets generals d'accessibilitat als mitjans de transport que ja estan reconegut en la Llei 1/1998, de 5 de maig, de la Generalitat valenciana, d'accessibilitat i supressió de barreres arquitectòniques, urbanístiques i de la comunicació, al mateix temps que posposa la concreció de les característiques tècniques, que són el que fan falta per a un desenvolupament reglamentari posterior a la llei. Això sí que haguera segut necessari, desenvolupar totes les característiques tècniques que anaren a seguir amb la legislació vigent.

Mire, ja des de l'any 1998 en la Comunitat Valenciana està en vigor la Llei d'accessibilitat i supressió de barreres arquitectòniques, urbanístiques i de la comunicació, la Llei 1/1998, i que té per objecte garantir l'accés i utilització dels espais, instal·lacions, edificacions i serveis tant de l'urbanisme com del transport o de sistemes de comunicació per a totes les persones, siguen quines siguen les seues limitacions físiques o sensorials. Aquesta llei preveïa en el seu desplegament reglamentari en decrets i ordes posteriors per a establir els requisits i paràmetres concrets que havien de reunir els diversos elements per a complir les exigències d'accessibilitat.

El 2004 La Generalitat va desenrotllar eixa llei en matèria d'accessibilitat en l'edificació pública, concurrència i en matèria d'accessibilitat al medi urbà, els itineraris de vianants, els guals, passos de vianants, escales, rampes, parcs, jardins, mitjançant el Decret 39/2004, de 5 de març, del Consell de La Generalitat i l'Orde de 25 de maig del 2004 de la Conselleria d'Infraestructures i Transport, i l'Orde de 9 de juny del 2004 de la Conselleria de Territori i Habitatge. Ara el que tocava, el que corresponia, no era fer una nova llei, era seguir desenvolupant la Llei 1/1998 en matèria, precisament, de transport, mitjançant un decret o una orde on s'establiren les característiques tècniques i els requisits que haurien de tindre els mitjans de transport i els sistemes d'accés perquè siguen accessibles, de la mateixa manera que vostés ho van fer en 2004 per a l'edificació de pública concurrència i per a l'accessibilitat al mitjà urbà.

I en direm exemples, perquè, clar, són interpretacions, però jo és que en diré exemples. L'article 14 del. , diu, transport de viatgers per carretera, punt 6, diu: «Excepcionalment, les línies de més de cinquanta quilòmetres o aquelles que no tinguen cap punt de parada en nuclis de més de cinquanta mil habitants, podran ser eximides de l'aplicació del que es disposa en el punt 4 del present article, si les característiques de les vies a utilitzar així ho aconsellen. En tot cas, s'assegurarà el desplaçament de les persones amb problemes de mobilitat mitjançant l'adopció de les mesures tècniques i organitzatives adequades a cada cas concret. »

Vol dir, vostés dispensen de les mesures d'adaptació necessàries per a les persones de mobilitat reduïda a canvi d'altres mesures tècniques i organitzatives. Està molt bé, però és que això ja ho diu la Llei 1/1998 exactament igual, i el que fea falta no era repetir-ho, el que fea falta era concretar quines han de ser les mesures tècniques i organitzatives substitutives en aquests llocs, i això és el que vostés no fan. El que fa falta és assegurar, d'alguna manera, que tots els ciutadans del món rural, al qual fa referència este punt que he dit, no tinguen impediments a l'hora de viatjar a conseqüència d'aquesta excepcionalitat. I això és el que vostés no fan.

En realitat l'article 5 de l'annex IV del Reial decret 1. 544/2007, que desenvolupa la LIONDAU, condicions bàsiques d'accessibilitat al transport per carretera, ja permet un gran avanç en el que fa referència a fixar els requisits tècnics per a propiciar l'accessibilitat en eixa mitjà de transport, ja ho permet.

Però li'n diré més, d'exemples. L'article 17, servei de taxi, no aporta res de nou, és igual a l'article 8 del Reial decret 1. 544/2007, de 23 de novembre, exactament igual. Un altre exemple, l'article 20, sobre altres terminals i estacions: l'obligació que les estacions estiguen adaptades ja estava establerta per l'article 7. 1.

i el 13 de la Llei 1/1998. Pel que respecta a requisits tècnics, ja vénen establerts en les disposicions que marquen el desenvolupament normatiu de la citada llei, o siga, el Decret 39/2004, del Consell, i l'ordre de 25 de maig que el desenvolupa.

Estem parlant que és inútil, és innecessari, perquè tot està regulat fins ara. Reiterem que el que era necessari és desenvolupar les característiques de tots els sistemes de transport, i això no ho fa. L'article 21, on diu «estacionaments», ho demostra en el seu punt 2 quan diu que «els estacionaments disposaran del percentatge de places amb dimensions adequades per a persones amb problemes de mobilitat que reglamentàriament es determine». És buit de contingut. El que calia era marcar això que reglamentàriament s'ha determinat, perquè això ja estava. El que cal és dir quin és el mínim i que mai siga inferior al 2%. Però, això és el que vostés no fan. Els punts següents d'este article són totalment innecessaris perquè no aporten res de nou sobre el que és tota la legislació existent en este moment.

No és correcte regular els itineraris personals. Una qüestió tècnica, és que no són mitjans de transport. Vostés ho han ficat ahí tot barrejat. No són mitjans de transport, sinó que són del medi urbà. I ja estan regulats en la normativa que desenvolupa la Llei 1/98, en matèria d'accessibilitat al medi urbà. Ahí s'establixen les característiques tècniques, les mesures concretes que ha de reunir. I això està també en el Decret 39/2004, de 5 de març, del Consell; o en l'Orde de 9 de juny de 2004, de la Conselleria de Territori i Habitatge. Està en tot, allí! Només una cosa han aportat vostés ahí: el que fa referència a les estacions, a les terminals, als baixadors o parades. L'única novetat! Si això és punt per a fer una llei completa! Això és objecte de reglaments, a través d'ordres, que seria el que corresponia.

Esta llei -com dia- no es tracta d'una norma que va estar desenrotllant la Llei d'accessibilitat 1/1998, en matèria de transport. No ho fa. Això fa 11 anys des d'eixa llei, 11 anys de l'entrada en vigor de la Llei 1/1998! I encara no s'ha fet! No ho està desenvolupant! Fa una altra llei que renova els terminis, que retarda més els terminis i que farà que estiga més temps la llei, precisament, de discapacitats, la llei de mobilitat reduïda, sense tindre les condicions necessàries per a utilitzar els mitjans de transport.

El projecte de llei, a més de regular l'accessibilitat als mitjans de transport, inclou la regulació del desplaçament dels vianants, adoptant-se mesures referents a adaptar els itineraris pels quals han de transitar els vianants, a fi d'aconseguir que aquests siguen plenament accessibles. És presentat per la conselleria com un avanç de projecte de llei, respecte a altres legislacions preexistents.

No obstant això, estos itineraris de vianants i els requisits i mesures concretes que han de complir-se, ja estan perfectament regulats per l'Orde de 9 de juny de 2004, de la Conselleria de Territori i Habitatge, per la qual es desenrotlla el Decret 29/2004, en matèria d'accessibilitat al medi urbà.

És més, senyories, el nou projecte de llei que pretén acaparar esta matèria atribuïda a la Llei 1/1998, a l'accessibilitat al medi urbà i no a l'accessibilitat en els transports, deixa per al seu desenrotllament posterior la concreció de tots aquells requisits. Tots aquells requisits, senyories. Diria més.

L'única cosa que fa aquest projecte de llei és desmuntar tot allò que ja està regulat d'una manera meticulosa. Quant a accessibilitat al medi urbà, per exemple en tasques personals, està en l'article 3, de l'Orde de 9 de juny de 2004, de la Conselleria de Territori i Habitatge.

Resulta, com a mínim paradoxal que, en compliment de la LIONDAU es trobe en vigor el Real decret 1. 544/2007, de 23 de novembre, perquè regule les condicions bàsiques d'accessibilitat i no-discriminació per a l'accés i utilització dels mitjans de transport per a persones amb discapacitat. I ara es presenta un projecte de llei que no representa cap millora real. Ho reitere. És molt important i, per això ho dic moltes vegades. L'única cosa que fa és allargar els períodes per a la reglamentació de les disposicions tècniques, i, per tant, neutralitzar els avanços que la normativa ja existent, tant a nivell d'estat com a nivell de comunitat autònoma, representa.

Mire, he dit que dia paraules, eren expressions, però que anava a demostrar-les una a una. L'article 22 dóna un termini de huit anys -estem parlant de la LIONDAU- a partir de l'entrada en vigor, huit anys per a l'adaptació. Per a adaptar totes les infraestructures del material mòbil de transport, contradient el que ja diu el Decret 1. 544/2007, de 23 de novembre, de la LIONDAU, diu: «Molts dels terminis establerts han vençut ja». Mire, o estan a punt de fer-ho, exactament. Es diu, el 5 de desembre de 2009. Mentre que ara vostés se referixen a vuit anys a partir de l'aprovació de l'actual… Doncs, mire, ja s'establien vuit anys des de l'aprovació del Reial decret 1. 544, de 2007, que es va fer el 5 de desembre. Això seria el 5 de desembre de 2015. El 5 de desembre de 2015 hauria d'estar completada íntegrament l'accessibilitat a tots els mitjans de transport.

Mire, la LIONDAU va entrar en vigor el 4 de desembre de 2003, i establia que en dos anys havien -en dos anys-, havien d'aprovar-se les condicions bàsiques d'accessibilitat i no- discriminació per a l'accés i utilització dels mitjans de transport per a persones amb discapacitat. Això ja es va materialitzar a l'aprovació del Reial decret 1. 544/2007, amb dos anys de retard. Però, ara, vostés ho allarguen encara més, els terminis, amb els nous terminis que marca este projecte de llei.

Miren, com a mostra, l'article 31 diu que «els estacionaments existents s'adequaran a les condicions d'accessibilitat establertes en l'article 21, en el termini que reglamentàriament es determine». Però, és que els terminis marcats per això mateix en la Llei 1/1998 ja, avui, havien de ser accessibles tots, tots! , els estacionaments existents, en les condicions establertes.

Vostés introduïxen -he dit innecessàriament- un nou règim sancionador innecessari i contraproduent perquè ja el tenen establert en l'article 33 de la Llei 1/1998.

I, per acabar, el millor, senyories, com el Màgic Andreu, pose's la medalla, pose'ns la medalla. La disposició derogatòria única deroga el Decret 193/1998, que resulta que està ja derogat pel Decret 39/2004, i amb l'aprovació de l'Orde de 9 de juny de 2004, de la Conselleria de Territori i Habitatge en matèria d'accessibilitat del medi urbà.

Errors. Falta d'orientació. Han anat per lliure. No han escoltat la gent a la qual va a beneficiar o hauria de beneficiar aquesta llei. Han passat de tots perquè, com sempre, estan tocats vostés de la gràcia divina i, per tant, no tenen per què consultar a ningú. No han escoltat ningú! No han reunit ningú!

Jo, l'única cosa que li dic és que, mire, no és Compromís, no és el Bloc qui presenta esta esmena a la totalitat, són els dependents els que la presenten, utilitzant-me -sí, senyoria-, utilitzant-me a mi, que tinc la capacitat perquè estic ací perquè ells no poden, perquè ells no han sigut escoltats, perquè ells no han sigut consultats, i, després, si fa falta, li llegiré un escrit que els dirigixen a vostés mateixos fent-los-ho saber, fent-los-ho saber.

Per tant, esta és l'opinió del Bloc, esta és l'opinió de Compromís, després d'haver consultat amb els afectats.

Senyories, realment, tampoc és novetat la seua política respecte a la gent més necessitada, hem tingut clar com ho han fet vostés en l'aplicació -dic, malament-, en la falta d'aplicació de la llei de dependència. Arribem al mateix: avui, vostés només havien de reglamentar. Res més. I, ara, anem a perdre el temps, anem a fer una llei innecessària, anem a fer una llei que ens done encara més temps del que ens dóna la legislació existent, i, així, retardarem més les inversions necessàries per a l'accessibilitat universal al transport. Això sí, el nom és altisonant: «llei d'accessibilitat universal».

Mire, tant de bo ho fóra! Vostés no han fet una llei d'accessibilitat. Vostés han fet una llei que retarda més l'accessibilitat al transport. I este és el sentit de la nostra esmena. Ja sé, seria un miracle que vostés acceptaren alguna de les coses que els he dit. Per tant, supose que haurem de passar a discutir després les esmenes parcials, que estan fetes també en la mateixa línia i que han eixit també de les mateixes necessitats.

Gràcies, senyories, per la seua paciència.

El senyor vicepresident primer:

El senyor Ferraro Sebastià:

(inintel·ligible)

Por todo ello, señorías, el Grupo Parlamentario Popular al que represento va a votar en contra de la enmienda de totalidad, presentada por el Grup d'Esquerra Unida-Bloc: Compromís, puesto que además de todo lo dicho el anteproyecto de ley ha cumplido en su larga trayectoria de tramitación con todos los requisitos necesarios para su tramitación en estas Corts como proyecto de ley de La Generalitat.

(Aplaudiments)

El senyor vicepresident primer:

El senyor Pañella Alcàcer:

Gràcies, senyor president.

Tinc. , realment, m'ho ha posat difícil, però excessivament difícil, perquè no vaig a poder-li replicar res. És que no m'ha dit absolutament res.

No sé què li he dir a partir d'ara, perquè clar, vosté me dóna la impressió que ni tan sols s'ha molestat en escoltar la meua exposició per a anar raonant, ja que vosté, com a persona portaveu en este tema del seu grup, té un coneiximent exacte de la llei i, per tant, podia haver-me intentat refutar alguna de les afirmacions que he fet. Perquè si no, he de considerar que vosté, malgrat que ha dit que va a votar que no, me dóna la raó en tots i cada un dels punts que jo he dit, perquè és que no li he sentit una rèplica absolutament a res. Ha vingut a cantar les glòries, les ha cantades i s'ha assentat.

Mire, insistisc, la meua intervenció tenia uns punts essencials, que espere que després. , però, clar, m'haguera agradat poder-los debatre en este moment.

Té uns punts essencials.

Primera, ignorància dels col·lectius afectats, ignorància per part seua de les sol·licituds dels col·lectius afectats. Mire, sé que diuen que no. 6 d'octubre del 2009, fa molt poquet,

(so d'un telèfon mòbil)

Cocemfe emet una nota de premsa i li vaig a dir el titular: «Les persones amb discapacitat rebutgen el projecte de llei d'accessibilitat al transport de la Comunitat Valenciana. »

És aixina. És aixina. Cermi, en la mateixa línia; l'Institut per a Promoció de la Vida Independent, en la mateixa línia.

Tenen vostés escrits, que jo tinc còpia, que en el seu moment en l'inici ja se referixen a vostés dient-los: «Mire, la llei que mos han enviat no ens agrada. Ens haguera agradat molt que prèviament ens hagueren consultat i hagueren pogut debatre el contingut de la llei. » I els diuen exactament: «Mire, el que fa falta és reglamentar, baixar al nivell tècnic necessari perquè això siga efectiu. »

Realment no veem el que

(inintel·ligible)

. Avui la societat ens demana que passem en el que l'atenció a la discapacitat, que passem d'una atenció que estiga basada en l'assistencialisme a la consideració d'unes persones amb discapacitat, però amb drets, amb drets com a persona.

Clar, ara fem enunciar-los, els drets, les obligacions, però no les concretem. No les estan concretant. Els he posat molts exemples, m'he basat en la llei, no he anat a apreciacions de tipus «mire, vostés són uns tal, són. » No, no, li he relatat ací uns articles que definixen com estan allargant els terminis que estaven preestablerts i com no acaben de concretar les mesures que són les necessàries.

Per tant, reitere una llei innecessària quant que. , innecessària. No és innecessària la regulació, no, precisament ahí està la necessitat, en la regulació específica de. , ja baixar a la mesura concreta aplicable, cosa que no se fa.

Creem. , teníem un marc, creem un altre marc, però el marc no té quadre. Eixa és la veritat. ¡El marc no té quadre! Miren el quadre i només veem el marc. Senyor conseller, sé que m'està mirant, però és que és aixina. El quadre cal delimitar-lo, és el moment, ja teníem el marc, és el moment de ficar la làmina i ficar un bon quadre per a esta gent, i això és el que no se fa.

Mire, la LIONDAU és el punt d'arrancada, és el punt d'arrancada. Vostés han fet, ja els he citat, és innecessari que torne a sentir-ho, multituds d'ordres, decrets en molts aspectes. ¡En faltava fer la del transport, la regulació del transport i ara arranquen en una nova llei! No ho han fet en les altres coses. Els altres apartats que arranquen, com dia, de la legislació estatal que tenim, vostés han anat a concretar les mesures.

Ara, han fet això i han fet una barreja que no aconseguisc entendre, quan li he dit que tenen errors importants, derogant decrets que ja estan derogats,

derogant decrets que ja estan derogats, la qual cosa vol dir que no tenen vostés clar ni tan sols com han anat l'escalonament legal que vostés mateixa han creat. ¡Ni això tenen clar!

I els ho dic, dos qüestions: he parlat de la innecessarietat i. , la falta de necessitat d'este moment i la falta d'oportunitat, eixes dos qüestions i les he argumentades. Jo els demanaria que, en tot cas, en el mateix sistema que jo he fet, punt per punt, vostés m'ho desmuntaren i me convenceren que realment no és aixina.

Moltes gràcies.

(Ocupa la presidència la presidenta, senyora María Milagrosa Martínez Navarro)

La senyora presidenta:

Moltes gràcies.

Pel torn de rèplica, té la paraula l'il·lustre diputat senyor Ferraro.

El senyor Ferraro Sebastiá:

Gràcies, senyora presidenta.

Senyories.

Senyor Pañella, jo li hauria de fer a vosté unes preguntes, perquè vaja, perdone'm que li ho diga aixina, però, vosté s'ha llegit la llei de veritat?

La senyora presidenta:

El senyor Ferraro Sebastiá:

Se l'ha llegida de veritat?

Jo tinc la sensació que vosté si se l'ha llegida ha sigut aixina molt d'arrapafuig, perquè vaja, ha dit vosté ací unes coses. Ni ha llegit la llei -crec- ni la documentació que li envien estes Corts per a fer tot el tràmit de la llei, perquè vaja, que me diga vosté que no s'han tingut en compte els ciutadans, les organitzacions.

Mire vosté, en la mateixa documentació consta que se va demanar. Sí, senyor, al Cermi, ¿o el Cermi no és una associació de minusvàlids? Clar, i vosté me parla de titulars de premsa. Doncs, molt bé, titulars de premsa, però jo li dic a vosté que la conselleria en el seu moment va contactar amb totes les organitzacions de minusvàlids. Clar, però vosté diu: «Un titular de premsa», doncs, bona nit.

Vosté llisca la documentació i vorà com sí que està, sí que està. I cada un presentaria les seues al·legacions i la conselleria contestaria les seues al·legacions. O siga, que està. , s'ha fet, s'ha fet.

Però és que, a més, jo li diria, ¿creu la seua senyoria que garantir les condicions necessàries per a fer accessible a tots els ciutadans el sistema de transports de la Comunitat Valenciana referit tant al transport motoritzat com no motoritzat no és un principi oportú i que justifica l'esperit de llei?

Perquè clar, vosté sap molt bé, senyor Pañella, que les esmenes de totalitat estan molt delimitades, només poden ser. , han d'estar d'acord en l'esperit o en els principis que inspiren la llei. Si vosté no està d'acord amb això, doncs no ho sé, diga'm vosté en què està vosté d'acord.

¿Creu igualment que el principi generador, la substància o l'essència, és a dir, l'esperit de la llei és contrari a les necessitats de les persones amb discapacitat física o psíquica, persones majors, dones embarassades, etcètera, en definitiva, persones amb limitacions d'accessibilitat?

Diga'm vosté, si vosté creu que està en contra, doncs aleshores no seguim avant amb la llei, clar. No, per favor, senyor Pañella, l'objecte de la present llei és garantir les condicions necessàries per a fer possible a tots els ciutadans el sistema de transport, referit tant al transport motoritzat com no motoritzat, arreplegant totes les actuacions, tant de planificació, de projecte i construcció de vials de tot tipus com a les mateixes condicions de prestació de servicis de transport públic, la informació sobre els dits servicis o els elements implicats en els desplaçaments de vianants, els estacionaments i les terminals de transport.

Jo vullguera que vosté se centrara en la llei, que vera que, efectivament, la llei té un col·lectiu molt més ample que el que vosté exposa en esta trona i que, via esmenes, jo li torne a oferir a vosté i a tots als grups la col·laboració del Grup Parlamentari Popular per tal d'arribar a acords, però jo crec que és una llei important i que convindria que arribàrem a acords tots els grups.

Res més i moltes gràcies.

(Aplaudiments)

La senyora presidenta:

Moltes gràcies, senyor Ferraro.

El senyor Torró Gil:

Gràcies, senyora presidenta.

Procuraré ser breu perquè jo crec que el tema és prou clar i prou evident. I eixes esmenes poden afegir més arguments dels que ja s'han posat damunt la taula.

L'accessibilitat continua sent un greu problema. Un problema que afecta no sols a aquelles persones que tenen algun problema o limitació funcional de forma permanent, sinó també a moltíssimes altres persones que tenen problemes o limitacions funcionals de caràcter transitori. I no estic parlant només de gent que tinga, diguérem, algun tipus de disfuncionalitat, sinó de persones que en plenes operacions o en determinades circumstàncies han d'arrossegar el carro d'un xiquet o, simplement, aquella fàcil tan fàcil, que alguna gent no fa, però que és agafar el carret per a anar al mercat.

Amb eixa tessitura ja un troba una quantitat enorme de barreres arquitectòniques i en tot el sistema de transport.

Això vol dir que no estem parlant de qüestions que afecten un segment de la població, sinó que estem parlant de qüestions que afecten a tota la població, però que, a més, afecten a un segment molt específic, perquè és un segment que es veu permanentment afectat per això i que, com es recull en declaracions ja de les mateixes Nacions Unides, hui en dia tenen tots els drets reconeguts perquè el món s'adapte perquè puga ser accessible permanentment a ells.

Cal reconéixer que s'han fet moltíssims avanços en aquesta matèria. Qualsevol cosa que no fóra eixe reconeixement no seria just. Efectivament, hui en dia és un problema reconegut i hui en dia és un problema que es té en compte, que hi ha moltíssima legislació i que en moltes accions, sobretot en accions públiques, es tendix a anar resolent especialment les coses que es fan de nou.

Però també hem de reconéixer que hi ha una distància enorme entre les disposicions legals i la realitat. Les disposicions legals tendixen a ser molt avançades, tendixen a reconéixer moltes coses, però després la realitat es troba lluny de l'adaptació a eixa legalitat.

I, efectivament, això, d'una banda, es produïx perquè hi ha molts factors que són inherents a l'adaptació general d'una estructura urbana i de transport que no estava pensada quan es va originar per a resoldre i facilitar aquest tipus de qüestions. I per això, lògicament, hi ha problemes.

Però també n'hi ha altres derivats de -vaig a ser benèvol- la relativa despreocupació, tant de caràcter executiu i legislatiu com de caràcter pressupostari, de les diferents administracions. Jo els convide que facen una passejada amb els ulls d'una persona que va en cadira de rodes per qualsevol ciutat del nostre país i es trobaran immediatament amb gravíssim problemes d'adaptació. I això, quan ja fa tant de temps que hi ha normes que obliguen que això es resolga, evidentment, fa que alguna qüestió no estiga fent-se d'acord.

I l'esmena el que planteja és: ¿cal aquesta llei? Jo crec que hi ha elements per a qüestionar-s'ho de forma seriosa. El més important és que hi ha un marc legal, hi ha un marc legal autonòmic des de l'any 1998, amb la Llei d'accessibilitat i supressió de barreres arquitectòniques, urbanístiques i de comunicació, hi ha un marc també estatal, com és la famosa LIONDAU.

I, per tant, havent-hi eixe marc, el que seria raonable no és afegir lleis que no van a aportar massa coses noves al que ja n'hi ha legislat, sinó, en tot cas, establir reglaments que desenvolupen els aspectes que eixes lleis exigixen per a poder desenvolupar-se i, en este cas, tot allò específic o relacionat amb el sistema de transport, que inclús podria ser objecte de diferents reglaments, perquè no totes poden cabre dins del mateix apartat o de la mateixa qüestió. A més de generar que siga la segona qüestió d'incompatibilitats de caràcter restrictiu sobre quina és la normativa que està per damunt de l'altra i quins són. si mana l'urbanisme per davant del sistema de transport o viceversa, que això seria una qüestió molt important.

O una qüestió que s'ha remarcat, però jo crec que és molt. probablement la més decisiva de totes, que és la qüestió dels terminis. Ja tenim lleis que marquen terminis que han estat incomplits, i ara fem una altra llei que marca uns altres terminis, que el que van és a allargar els terminis que teníem i que, a més,

-i perdoneu l'expressió-, el més probable és que acaben tornant-se a incomplir.

Eixos serien aspectes que demostren que la llei no està concebuda com hauria d'haver estat concebuda.

M'agradaria referir-me a una qüestió que abans no ha estat tocada amb profunditat, el tema del consell de participació. Quan el consell de participació se li dóna la presidència a la Conselleria de Benestar Social, en una llei que parla d'accessibilitat universal del sistema de transport, quan el lògic és que fóra, diguérem, la conselleria que té les competències en la que estiguera això, amb això jo crec que ja està dient-se molt sobre quina és la voluntat real de la llei d'acomplir-se.

I, per últim, la inflació de lleis no és bona, ja ho he dit abans. ¿Quina tindrà preferència, una o l'altra?

Bé, davant d'això, lògicament, i davant de la manca de voluntat del govern del Partit Popular de reglamentar, i la seua opció per tramitar la llei, lògicament, no anem a tindre més remei que marcar les nostres posicions a través de les esmenes. Esperem que en eixe tràmit, que en el tràmit de presentació i votació d'esmenes, es resolguen els problemes, alguns molts greus, que s'han citat i que hem pogut observar.

Per això, manifestem el nostre recolzament a l'esmena a la totalitat i, lògicament, avisem ja que la nostra posició, si no es resolen -insistisc- els greus problemes que conté la llei, probablement també siga contrària en la resolució final de la seua tramitació.

Gràcies.

La senyora presidenta:

Moltes gràcies, senyor Torró.

El senyor Signes Núñez:

Senyora presidenta.

Senyories.

Este projecte de llei d'accessibilitat universal al sistema de transports de la Comunitat Valenciana és un projecte que ha estat demanat en nombroses ocasions pel Grup Socialista.

Per coherència, doncs, i conscients de la necessitat de la llei que hui debatem, anuncie la nostra abstenció a l'esmena a la totalitat de Compromís, sense perjudici de les 44 esmenes parcials que hem presentat per a la millora del seu text, d'acord amb allò consensuat amb les diverses associacions de persones amb discapacitat que, certament, discrepen del projecte presentat.

El marc normatiu d'este projecte de llei està constituït, en primer lloc, per la Constitució espanyola, que en els seus articles 9. 2 i 14 encomana als poders públics promoure les condicions perquè la llibertat i la igualtat de la persona i dels grups en què s'integra siguen reals i efectives, remoure els obstacles que impedixen o dificulten la seua plenitud i facilitar la participació de tots els ciutadans en la vida política, econòmica, cultural i social.

També la Constitució, en el seu article 49, ordena als poders públics facilitar l'accessibilitat de tots a través de polítiques dirigides a la prevenció, tractament, rehabilitació i integració de les persones amb discapacitat.

En desenvolupament dels preceptes constitucionals, les corts espanyoles, com ací s'ha dit ja, varen aprovar la Llei 51/2003, de 2 de desembre, d'igualtat d'oportunitats, no- discriminació i accessibilitat universal de les persones amb discapacitat, la LIONDAU, inspirada en els principis de vida independent, normalització, accessibilitat universal, disseny per a tots, diàleg civil i transversalitat en les polítiques en matèria de discapacitat.

Esta llei, en virtut d'allò disposat en la seua disposició final octava, ha estat desenvolupada en l'àmbit del transport pel Reial decret 1. 544/2007, de 23 de novembre, pel qual es regulen les condicions bàsiques d'accessibilitat i no-discriminació per a l'accés i utilització dels mitjans de transport per a persones amb discapacitat.

Este reial decret establix que donat el caràcter de condicions bàsiques d'accessibilitat i no-discriminació que conté el mateix reial decret, les comunitats autònomes i les administracions locals podran, en l'àmbit de les seues competències, establir les condicions addicionals que estimen pertinents.

Per altra banda, estes Corts, com també s'ha dit, varen aprovar la Llei 1/1998, de 5 de maig, de la Generalitat valenciana, d'accessibilitat i supressió de barreres arquitectòniques, urbanístiques i de la comunicació, sense que el Consell, com sol ser habitual, fera ús de la seua potestat reglamentària fins l'any 2004, i solament en allò relatiu a urbanismes i edificis públics. I d'ahí les referències del conseller a la situació d'adaptabilitat de les estacions de metro i de tramvia, però no es va regular allò que feia referència a habitatges, transport i comunicacions.

És, per tant, dins d'este marc estatal i autonòmic, senyories, on s'inserix este projecte de llei que hui debatem.

Lamentem que ja que el projecte de llei que tramitem en estes Corts solament pot establir condicions addicionals a aquelles establertes al Reial decret 1. 544/2007, no s'haja indicat en el text amb claredat les condicions bàsiques, citant la seua procedència, seguides de les addicionals establertes per este projecte de llei.

Amb això, senyories, s'haguera afavorit el treball d'interpretació i la seguretat jurídica, cosa que el meu grup ha fet constar a través d'esmenes concretes. És fer exactament allò que diu el Consell Jurídic Consultiu al referir-se al treball de simplificació i clarificació de l'ordenament jurídic valencià que està portant a terme: facilitar a l'operador jurídic i als destinataris finals de les normes el compliment d'estes, de forma que es garantisca la seguretat jurídica i els drets de totes les persones.

Parla també el Consell Jurídic Consultiu de legislació motoritzada, d'inflació normativa i de maremàgnum jurídic. I això, senyories, és el que el meu grup vol evitar que passe en este projecte de llei. Volem legislar bé o molt bé, volem aprovar les lleis necessàries, solament les necessàries, però, sobretot, volem que les llei que aprovem s'acomplisquen.

Senyories, el meu grup, com he dit abans, ha presentat 44 esmenes: 3 a l'exposició de motius; 2 a l'article 1, a l'objecte de la llei; 1 a l'article 3, principi de coordinació entre les administracions públiques; 1 a l'article 6, sobre -i açò és molt important- la necessària dotació de recursos per part de les administracions; 2 a l'article 7, als itineraris

; 3 a l'article 8, al requisits d'estos itineraris; 1 a l'article 10, al transport públic de viatgers; 1 a l'article 11, preferència en els seients; 2 a l'article 12; terminals, estacions i baixadors; 2 a l'article 13, transport ferroviari i tramviari; 1 a l'article 14, transport de viatgers per carretera; 1 a l'article 15, parades d'estos transports; 2 a l'article 17, serveis de taxi; 4 a l'article 21, estacionaments; 3 a l'article 22, adaptació del sistema de transport; 2 a l'article 23, terminis d'esta adaptació; 3 a l'article 24, adaptació dels itineraris

; 1 esmena a l'article 25, adaptació d'estacions i terminals; 3 a l'article 32, al consell de participació; 1 a l'article 36, a les infraccions greus; 1 a l'article 47, a l'inici del procediment sancionador; així com 3 noves disposicions addicionals i 1 disposició derogatòria única.

Senyories, senyor conseller, esperem la negociació i voluntat de pacte suficient com que pugam donar el vot favorable al dictamen definitiu, tal com ha desitjat vosté en la seua intervenció.

Moltes gràcies.

La senyora presidenta:

Moltes gràcies.

(Aplaudiments)

Projecte de llei de creació del Comité Valencià per als Afers Europeus. Debat de totalitat (RE número 38. 806, BOC número 157)

La senyora presidenta:

La senyora consellera de Justícia i Administracions Públiques:

Como les decía anteriormente, el proyecto de ley crea y regula también la figura del Observatorio de Políticas Europeas. El objetivo fundamental de este observatorio es el seguimiento continuo de las políticas y de las normas comunitarias.

Diario Oficial de la Comunitat Valenciana

Ésta es una buena noticia para todos, y por eso se la traslado a sus señorías. Confío firmemente que en el proyecto de ley que les estoy presentando esta mañana nos ayudará a consolidar esta posición de ventaja adquirida y nos permitirá seguir manteniendo y ampliando nuestras grandes apuestas en los diferentes sectores económicos y sociales.

(Aplaudiments)

La senyora presidenta:

La senyora Sanz Alonso:

La senyora presidenta:

El senyor Morera Català:

Moltes gràcies, senyora presidenta.

Ens preocupa Europa, ens interessa Europa, som europeus i, per tant, coincidim amb l'objectiu assenyalat per la consellera d'incrementar la influència de la Comunitat Valenciana en assumptes europeus.

Però, clar, si eixe és l'objectiu, coincidirem que este comité no aprofita per a este objectiu. Este objectiu, com vosté ha assenyalat molt bé, és el primer organisme que es crea després, no del nou estatut, senyora consellera, no tenim un nou estatut, tenim una reforma d'un estatut antic, no un nou estatut. Jo la convide que llisca vosté la reforma de l'Estatut d'autonomia i vorà com que no tenim un nou estatut. Vam ser els primers en arribar a un terreny de mínims, de falta d'ambició.

I vosté mos anuncia, de forma correcta, que este és el primer organisme que es crea d'acord amb eixa reforma de l'Estatut després de tres anys, senyora consellera. Cap competència nova, cap nova competència, ni una, zero. I ara mos presenten un organisme que no deixa de ser una nova canongia, un organisme mancat d'ambició, d'ambició com altres comunitats autònomes sí que s'han dotat i que tenen possibilitat de treballar d'una forma més competent en matèria de l'actuació i de projecció de cada comunitat autònoma en els àmbits europeus. Que efectivament és important.

I mire a comunitats autònomes com vosté estava pensant, és que mire a Madrid. La comunitat autònoma madrilenya ha tingut més ambició, més interés, més capacitat que el que vosté ve a plantejar-nos hui ací, un organisme d'anar per casa, una nova canongia designada pel conseller, que no incrementarà per a res el que vosté ha assenyalat com a primer objectiu:

Mos ha assenyalat que vosté va anar a un sopar del Nou d'Octubre a Brussel·les, el senyor Javier Revuelta. Està molt bé. Però amb això no es fa res.

I mire vosté, mire vosté la falta d'ambició i falta de valencianitat que mos anomena vosté a Ortega y Gasset, que d'europeista en tenia ben poca cosa. Per què no mos ha anomenat persones que van ser precursors de l'europeisme com Joan Lluis Vives o Vicent Ventura? No, a Ortega y Gasset. I mos parla del problema d'Espanya.

Jo crec que tenim un gran problema perquè tenim un govern que no governa, un govern sense ambició, un govern que no incrementa les competències i un govern que mos planteja un desenvolupament de l'Estatut que no està a l'altura de les circumstàncies.

El desenvolupament de l'article 61. 5 de l'Estatut és importantíssim, és neuràlgic, és necessari. I li brinde la nostra cooperació. Li faria a vosté bé, i jo crec que seria positiu, que atenguera les nostres esmenes, les nostres esmenes.

Les nostres esmenes, les del nostre grup parlamentari, les del Bloc, les d'Iniciativa, són esmenes que van dirigides a millorar el text. Vosté ha fet una oferta de consens i de diàleg. L'acceptem. I per això no ens oposarem a eixa tramitació, però ens agradaria que en esta nova etapa, on tot està canviant d'una forma molt ràpida, recorde el president de La Generalitat, s'acarnissava en el tema dels síndics dels grups parlamentaris i que no tenia rivals, doncs mire el que ha passat esta setmana.

Aleshores els temps estan canviats i vostés no poden instal·lar-se en la festa permanent, en la

. I això no deixa de ser un comité de mínims.

Només li atorguen funcions consultives, funcions consultives. I parla d'assessorament, realització de jornades, estudis específics, formulació de propostes, però que serà el conseller de torn qui designe els membres del comité.

Senyora consellera, és que no hi ha societat civil? No hi ha societat civil important en esta comunitat per a reunir totes les iniciatives, des de cambres de comerç, des d'universitats, des de tots aquells que tinguen alguna cosa a aportar per a fer un comité realment sensible, i potent i vinculat amb la societat valenciana? Necessiten vostés una nova canongia? És cert que la necessiten. Perquè, escolte, el seu govern en matèria europea està cobrint tots els rècords en incompliment de normativa comunitària, tots els rècords. És que som la regió europea que més incomplix la normativa europea. I vosté ho sap, i vosté ho sap.

És que fa no res la Comissió Europea, el comissari del Mercat Interior, McCreevy, ha obert un procés d'infracció contra vostés. Per què? Perquè vostés, i li ho vaig dir des d'ací, els ho vaig dir, vostés han vulnerat aspectes fonamentals de la concurrència pública de publicitat i concursos públics, alguns organismes que són unes empreses mixtes, que estan en estos moments recorregudes davant del Tribunal de Luxemburg, senyora consellera. Sí que és cert que vostés necessiten molt d'assessorament, molt, però molt! Perquè fins i tot el Tribunal Superior de Justícia de la Comunitat Valenciana ha declarat il·legal alguns preceptes de la Llei de prevenció i contaminació de qualitat ambiental, senyora consellera.

És que estem mal governats! Fem mal les coses! Per no parlar de transposicions incorrectes que els nostres diputats europeus o governs valencians no han sabut fer la transposició correctament. Si és que el punt de l'ordre del dia del principi, simplement en una correcta transposició de les disposicions europees en matèria de caceres tradicionals, haguérem estalviat que ara vostés hagen de modificar la seua pròpia llei de caça. Eixe ha sigut el primer punt de l'ordre del dia. I si s'haguera fet la transposició correctament, no ens passaria el que ens està passant ara.

Però li'n anuncie una altra. Pose's vosté les piles, pose's vosté les piles, ja que els agrada tant la festa, a uns que si la festa acaba el dia 4, uns que acaba no sé quan, en el tema de la transposició de la directiva sobre pólvora. Que no estan fent bé les coses, senyora consellera! No estan fent bé les coses en matèria de transposició sobre la pólvora i sobre les festivitats a la nostra terra. Perquè vosté sap que el principi de subsidiarietat indica que la transposició a l'àmbit més pròxim dels ciutadans s'ha de fer pels qui tinguen eixa competència. I eixa competència, que és nostra, però si no articulem perfectament la transposició de les disposicions dels reglaments de les directives comunitàries, doncs passa el que passa.

Ja li anuncie una altra cosa que és notícia hui en els diaris, i no me referisc al que li està passant al Grup Parlamentari Popular, que és una vergonya, és una autèntica vergonya que una persona puga destituir «por malas compañías» a un síndic d'un grup parlamentari d'estes Corts Valencianes. Això és una vergonya per a la dignitat d'estes Corts Valencianes.

Ja li anuncie una altra cosa, i és que la fiscalia ja està investigant la parcel·lació de les ubicacions del Pla eòlic valencià. Ahí vostés tenen un problema molt greu, molt greu. Perquè vostés estan atemptant contra disposicions de la Unió Europea i sentències del Tribunal de Luxemburg, és diu LIC -apunte's bé eixa paraula-, LIC, lloc d'interés comunitari. I vostés estan també vulnerant el concurs i la igualtat entre les empreses privades. Mire vosté, li ho estic dient jo. És que vostés estaven atemptant a la lliure concurrència dividint les ubicacions i, per tant, entregant les ubicacions a empreses que no accedixen al concurs en igualtat de condicions. Algunes accedixen, segons diu la fiscalia, i això vindrà a més, amb informació privilegiada.

És a dir, sí que necessiten vostés assessorament, però un assessorament complet. Però la societat valenciana necessita un comité valencià en matèria europea que reculla la societat valenciana.

Les nostres esmenes parlen que este organisme hauria de tindre la seua base en les Corts Valencianes. I parla d'obrir el comité valencià a la societat civil.

Nosaltres hem plantejat unes propostes en positiu, correctes, perquè el tema ens interessa, perquè els valencians i les valencianes som europeus, perquè estem en Europa des de fa molt de temps, perquè la nostra sobirania va ser arrabassada quan nosaltres teníem una presència notable en molts llocs d'Europa. I, per tant, ens juguem, i ahí coincidim, en gran mesura, el nostre futur en la correcta actuació i transposició de disposicions en matèria de la Unión Europea.

Diu vosté que som l'enveja, l'enveja d'Europa. Mire vosté, no. En estos moments, per desgràcia, estem en el rànquin número 1 de regió europea en incompliment de les disposicions i normativa comunitària. I això, senyora consellera, o ho arreglem o ja sap vosté el que pot passar, que les sancions de la Unió Europea en els fons que en estos moments encara reben en matèria d'investigació, de depuració d'aigua, etcètera, etcètera, se poden posar en perill per un mal govern que no actua com ha d'actuar amb rigor i actuar de forma correcta, entre altres coses, respectant la legislació.

Per tant, mà oberta a negociar correctament este comité, però fent bé les coses. Les coses s'han de fer bé.

La senyora presidenta:

El senyor Morera Català:

. i no podem permetre's l'error de continuar com estem fins ara.

La senyora presidenta:

La senyora Salvador Rubert:

Gràcies, senyora presidenta.

Senyories.

Consellera, felicitar-la per les seues noves responsabilitats.

El Consell ha practicat la deixadesa en matèria de relacions amb la Unió Europea i acció exterior, pràctica que lamentablement s'ha agreujat després de l'entrada en vigor del nou Estatut d'autonomia que regula l'activitat de la Generalitat valenciana en l'àmbit de les relacions internacionals i la seva projecció exterior.

El Consell ha sigut incapaç de dotar de la més mínima dimensió aquesta activitat quan el títol VII de l'Estatut d'autonomia incidix en l'acció exterior, donant-li noves possibilitats i clar impuls, així com el títol VI, dedicat a les relacions amb la Unió Europea.

En l'àmbit europeu reconeix la possibilitat de desenvolupar i executar les normes i disposicions europees en l'àmbit de la seua competència, la qual cosa suposa un pas important en el compliment del

(inintel·ligible)

. comunitari i en l'assumpció de competències i responsabilitats en matèria de normativa comunitària.

D'una altra banda, s'impulsa la participació de La Generalitat en l'acció exterior de l'estat quan incidisca en l'àmbit de les seues competències o quan es tracten qüestions que, encara sense ser de la seva competència, puguen afectar la Comunitat Valenciana directa o indirectament.

Per cert, en matèria de política exterior no confondre la presència de les nostres institucions al món amb l'encàrrec al

Bigotes com a aconseguidor i a cop de talonari d'una foto impossible de Camps amb Obama.

Aquesta no és una anècdota sense més transcendència, és l'exemple de com entenen vostés la política i les possibilitats de l'Estatut d'autonomia.

La creació d'este organisme, senyories, és fonamental per a dissenyar i articular les polítiques que ha d'impulsar La Generalitat a Brussel·les i, per què no, també en matèria d'acció exterior, donant així cobertura al mandat estatutari, així com fer seguiment de les polítiques comunitàries i el seu impacte a la Comunitat Valenciana.

La nostra comunitat reforça la possibilitat real d'articular noves oportunitats d'acord amb vocació històrica d'un territori obert al món, al comerç, a l'intercanvi, a les noves idees, a un futur compartit, i en Europa podem validar efectivament la potència de les nostres capacitats com a poble.

És cert que la convicció europeista del Consell és més prompte dubtosa, ja que ha estat marcada per la empremta de les absències constants del senyor Camps i del senyor Rambla a Brussel·les en el Comité de Regions.

L'absència del Consell en debats d'interés per a aquesta comunitat com la unió per al Mediterrani, per no parlar d'acció exterior, ja que recorde al senyor Rambla, a tenor d'una intervenció seua en la Comissió d'Afers Europeus, en la qual indicava que no era assumpte d'eixa comissió l'acció exterior. Doncs, continuarem buscant a qui pertany tal assumpte.

Però la veritat és que ara ja entenem les constants absències del senyor Camps i del senyor Rambla a Brussel·les i és que estaven ocupats en altres menesters com mentir als valencians i valencianes.

Ens congratula estar tenint este debat avui, perquè ja era hora que parlàrem en seu parlamentària de la creació d'aquest organisme. La creació del qual el senyor Rambla va anunciar a l'estiu de 2007, que de manera insistent aquest grup parlamentari ha estat preguntant sobre la seva creació fins a arribar a avui, al 14 d'octubre, per tal que es presente en Les Corts este projecte de llei.

Però lluny de la confrontació i la deslleialtat que vostés sí practiquen davant la imminent presidència espanyola de la Unió Europea el primer semestre de 2010, nosaltres considerem que les relacions amb Europa i l'acció exterior d'esta comunitat han de fonamentar-se en el consens i en el diàleg.

Per esta raó, este grup parlamentari no hem presentat esmena a la totalitat, evitant marcar distàncies insalvables, sinó que hem presentat un conjunt d'esmenes parcials que defensarem quan corresponga, perquè sí és millorable, i molt, el text d'este projecte de llei. I que de la mateixa manera que nosaltres ens guiem amb la voluntat de consens, n'estic segura que aixina serà al debat de les esmenes, i esperem trobar en eixe camí de diàleg al Partit Popular i als altres grups parlamentaris.

Senyories, volem alçada de mires. Volem evitar plantejaments endogàmics i tancats. És l'hora de les bones decisions. Legislar significa superar les misèries i les servituds, legislar amb el propòsit de fer millor norma al servei dels valencians i valencianes. Les lleis deuen sortir d'aquesta cambra amb una vocació duradora, superant la idea de cobrir objectius menors que sols responen a pretensions partidistes o particulars. Volem fer un treball de qualitat on no càpiguen interessos que no siguen els generals.

És una ocasió històrica la creació del Comité Valencià d'Afers Europeus, tal com assenyala la consellera, i n'estem segurs que voldran que siga un organisme que puga complir de manera escrupolosa la seva finalitat.

Per esta raó, no resulta molt raonable que pretenguen crear un organisme per a assessorar el Consell format per funcionaris de La Generalitat principalment. Una altra cosa és que vullguen donar-li una altra finalitat, que no creguem que siga aixina, de moment. És a dir, no creguem que vostés vullguen crear un organisme estatutari per ubicar a alguns treballadors de la Fundació Comunitat Valenciana Regió Europea, que estan en dubtosa situació laboral, o al personal de l'oficina valenciana a Brussel·les.

Per això, n'estem segurs que arribarem a un acord en la composició d'aquest organisme, ja que la que es presenta, coincidiran amb nosaltres, no és la més adequada ni política ni tècnicament.

Tampoc el nomenament dels membres és un gran exemple d'audàcia democràtica. Seria una bona ocasió per tal de donar més participació a esta cambra, per tal de decidir-ne la composició i que impere la transparència per evitar confusions; és a dir, fer front a la disjuntiva de decidir-ho tot des de l'opacitat de l'executiu o des de la transparència del legislatiu. Triem, per tant, més parlament, més legislatiu, més transparència, més pluralitat i més garantia d'una bona decisió.

Valorem que d'una vegada s'haja presentat aquest projecte de llei. Lamentem els seus aspectes negatius que ens fan dubtar del vertader caràcter d'òrgan d'assessorament previst a l'Estatut, perquè no és molt raonable que el Consell s'autoassessore.

Esperem que hi haja voluntat de negociació per tal d'arribar a acords positius per part del Partit Popular quan debatem les esmenes quan pertoque. Perquè es tracta de política europea i tenim la certesa que ha de primar el consens, perquè es tracta d'un òrgan estatutari que es dignificaria la seva creació amb l'acord dels grups parlamentaris.

Desitgem un resultat final de suma d'aportacions que millore el projecte que coneixem. Sense dubte seria la millor contribució d'aquest parlament a les noves possibilitats europeistes que brinda l'Estatut d'autonomia.

Husserl deia que Europa més que una ubicació geogràfica era o devia ser una referència ètica davant del món. Europa és una actitud de diàleg, una actitud crítica davant la irracionalitat i els fanatismes. Europa és obertura de mires. I els socialistes volem que aquest siga també l'esperit compartit en el que resta de tramitació parlamentària fins a aprovar definitivament aquest projecte de llei.

Moltes gràcies.

(Aplaudiments)

La senyora presidenta:

Moltes gràcies.

Té la paraula l'il·lustre diputat senyor Ovejero.

El senyor Ovejero Adelantado:

Las valencianas y valencianos queremos que, unida en la diversidad en medio de un mundo globalizado, Europa pueda sacar pleno partido de la diversidad territorial, cultural y lingüística que es al tiempo su fuerza y su riqueza y signo de identidad para sus ciudadanos.

(Aplaudiments)

La senyora presidenta:

(La senyora presidenta colpeja amb la maceta)

(Se suspén la sessió a les 14 hores)

(Es reprén la sessió a les 16 hores i 39 minuts)

La senyora presidenta:

Compareixença del conseller d'Indústria, Comerç i Innovació i vicepresident del Consell, senyor Vicente Rambla Momplet, per a informar sobre les línies generals de la política que durà a terme la conselleria en aquesta legislatura, sol·licitada a petició pròpia (RE número 43. 279)

La senyora presidenta:

El senyor conseller d'Indústria, Comerç i Innovació:

Así, bajo el paraguas del plan Confianza, se diseñaron cuatro planes específicos: el Plan especial de apoyo a los sectores productivos, dotado con 335 millones de euros, del cual la Conselleria de Industria, Comercio e Innovación gestiona 144 millones de euros a través de cinco programas que permitirán a nuestras empresas y nuestros comercios salir de la crisis con mayores garantías de éxito; el Plan especial de apoyo al empleo, con 360 millones de euros; el Plan especial de apoyo financiero a las empresas, con 705 millones de euros; y el Plan especial de apoyo a la inversión productiva en municipios, con 1. 020 millones de euros. Un ambicioso paquete de medidas que está dando sus frutos, tal y como les iré puntualizando a lo largo de mi intervención.

(aplaudiments)

Para ello, incentivaremos la contratación por parte de las empresas beneficiarias de consultores y asesores externos, previamente homologados por el Impiva, que propiciarán procesos de reflexión y análisis internos que les ayuden a convertirse en organizaciones innovadoras.

Señorías, es por todos conocido la excelencia que han alcanzado los distintos institutos tecnológicos en la Comunidad Valenciana. Precisamente por ello, y con la clara intención de desarrollar fórmulas y estructuras de colaboración entre los centros que les permita superar las barreras sectoriales, poder competir internacionalmente y mejorar la eficacia de los recursos públicos invertidos, vamos a impulsar la realización del anteproyecto de ley de fomento y coordinación de los institutos tecnológicos, y elaboraremos el Plan estratégico director 2010-2013. Con ello, consolidaremos la red ya existente desarrollando un sistema de financiación estructural vinculada al cumplimiento de objetivos de impacto empresarial, excelencia científico-técnica y captación de recursos nacionales e internacionales.

En este mismo sentido, es una obligación para las administraciones facilitar que las empresas de base tecnológica de la comunidad puedan obtener financiación bancaria que, con el aval de la sociedad de garantía recíproca, les permita realizar inversiones en proyectos de elevado potencial de crecimiento que en este momento, por su carácter innovador, conllevan un riesgo tecnológico y de mercado.

Para ello, y cumpliendo con el mandato emanado de estas Cortes en el reciente debate de política general, se reforzará la colaboración entre el Instituto Valenciano de Finanzas y la Sociedad de Garantía Recíproca para la concesión de dichas garantías financieras. Y les solicitaré al gobierno de la nación, en la próxima reunión, que espero tener con el ministro de Industria, que también dote de fondos adicionales, a través de la compañía española de seguros de crédito a la exportación y de la compañía española de red de financiamiento con la misma finalidad.

Les puedo anunciar que antes de finalizar el presente año se ofrecerá a las empresas de la comunidad un nuevo instrumento ágil y eficaz, que supondrá una ayuda directa a corto plazo para un gran número de empresas exportadoras de la comunidad que les permitirá reducir sus costes en una de las principales actividades de internacionalización, como es la participación en ferias internacionales celebradas en territorio nacional.

Creo, pues, señorías, que les he dado cumplida cuenta de proyectos y actuaciones que asumo con satisfacción y espero, sinceramente, contar con la colaboración de todos los grupos parlamentarios para sacarlos adelante.

(Aplaudiments)

La senyora presidenta:

La senyora Sanz Alonso:

La senyora presidenta:

El senyor Morera Català:

Moltes gràcies, senyora presidenta.

Senyor vicepresident del Consell, és d'agrair que a estes hores de la vesprada una intervenció com la seua mos relaxe i mos calme, perquè la seua quantitat de dades i de projectes i d'iniciatives indica que vosté té les piles posades i que realment ha asserenat l'ambient.

En eixe sentit, vosté ha dit una cosa que mosatros compartim, i és que ha manifestat que «la comunidad es un referente. » Però jo em pregunte, un referent de què. Estem sent el centre d'atenció mundial d'un gran esdeveniment protagonitzat pel govern valencià.

Referent de què, senyor Vicent Rambla? De desocupació? D'atur? Som líders en desocupació a Espanya? Més de 500. 000 valencians i valencianes que no tenen ocupació? En deute públic?

Si el senyor Mariano Rajoy qualifica de desastrosa la situació de deute públic del senyor Zapatero que s'ha incrementat per quatre en l'últim any, si mosatros dupliquem eixe deute públic, i ja anem pels més de vint mil milions de deute que té la Generalitat valenciana, vol dir que això és un referent de com s'han de fer les coses?

I si no tenim diners és difícil que pugam posar en marxa tot el que vosté mos ha dit o que, fins i tot, pugam fer una cosa com és complir la llei i pagar als proveïdors en temps i forma, i això també és economia productiva valenciana.

Referents en què, senyor Rambla? En fracàs escolar? Referents en renda regional? Des que vostés ens governen hem passat de ser una comunitat autònoma en la mitjana espanyola a ser el número 12 de 17, és a dir, estem per baix de la mitjana espanyola. És per això vosté referent?

I esperàvem que vosté vinguera a ací a ensenyar un canvi de model, però vosté persistix en l'error gravíssim que ens ha dut a esta situació tan catastròfica. Vosté persistix en l'error. No n'hi ha voluntat de canvi, no n'hi ha voluntat d'esmena i, per tant, el que podem deduir és que vostés no volen canviar un model productiu basat en els fastos, en la festa, en

, en el balafiament dels nostres recursos públics i vostés mos van a portar, no només a fer el ridícul.

en segons quins temes, que ho estem sent, sinó també a ser els últims de la cua.

Mire, li vaig a posar un exemple, perquè estes coses no s'entenen sense un exemple, i donaré una notícia recent, perquè veja vosté el que han de canviar: una societat pública, una societat pública -i hem de recordar-li, senyor Rambla, que una de les coses que haurien de canviar és que de cada cinc euros que s'invertixen o se gasten o se malbaraten per part del govern de La Generalitat, un se gasta en empreses públiques- l'empresa Valencian Community Investments, agència valenciana d'inversions, que té la missió de proporcionar inversió estrangera a la nostra regió europea, doncs mire, s'ha gastat 900. 000 euros, quasi cent cinquanta milions de les antigues pessetes, en patrocinar un torneig de golf en el club de golf del senyor Carlos Fabra.

Això en resposta parlamentària recent.

¿Vosté creu que això és manera d'afrontar un model competitiu, una nova economia basada en el rigor, la transparència i en l'economia productiva? És a dir, una societat pública valenciana, Valencian Community Investments, que és l'únic patrocinador d'un torneig de golf en el club de golf del senyor Carlos Fabra. On anem?

És que l'altre dia el senyor Esteban González va dir que la festa s'acabava a les quatre. Després algú ha dit que la festa va continuar. Però li ho vaig dir i els ho he dit en moltes ocasions,

, la festa s'ha acabat i ens espera una ressaca dolorosíssima, i vostés persistixen en l'error, en la festa, en els fastos, en els esdeveniments que no tenen cap repercussió econòmica i social i han deixat els nostres sectors productius -el calcer, el tèxtil, la fusta, el plàstic- arrasats.

Referents de què, senyor Rambla? Referents de què? Ens podem sentir orgullosos de ser valencians? Si amb vostés una comunitat autònoma que era exportadora ha començat a tindre un saldo negatiu, importem més que exportem, perquè han arrasat els sectors productius.

Jo li demane que canvien. No sé si vosté estarà ací la setmana que ve. No ho sabem. No ho sabem. Però el que sí que li demane és que el govern ha de canviar el model productiu. El model que vostés han impulsat és un model que no funciona. En el parc que tenim de quasi un milió de vivendes sense vendre i en els sectors productius arrasats és el moment d'un canvi radical.

La senyora presidenta:

La senyora Marco Gual:

(aplaudiments)

(Aplaudiments)

Ahora usted. ¡Qué lástima el tiempo que ha invertido usted contándonos todo lo que va a hacer para el poco tiempo que le queda de estar sentado en ese escaño, señor Rambla! ¡Qué lástima! ¡Qué lástima! Porque, desde que usted tomó posesión de su cargo, no ha hecho absolutamente nada por la industria, el comercio y la innovación. ¿Por qué? Porque en su agenda política solo hay un caso, solo hay un tema, solamente hay un acto. El acto es cómo quitarse de encima el escándalo de corrupción de la trama mafiosa del caso Gürtel.

(Aplaudiments)

(inintel·ligible)

Y, ahora, sin presupuesto y sin ejecución, resulta que tenemos un nuevo escenario, un nuevo escenario político teñido por la tinta del caso Gürtel, en el que su nombre no sale muy bien parado, señor Rambla. Su nombramiento hizo albergar alguna esperanza de que iban a cambiar las políticas del señor Camps. Nada más lejos de la realidad al ver sus competencias, que lo degradan a usted de vocero mayor del reino a barrendero de problemas -será por su capacidad de trabajo, señor Rambla-, o al estallar la bomba del caso Gürtel. Su nombre aparece también. Será por su buen hacer, porque esas dos palabras, capacidad de trabajo y buen hacer, es lo que usted ha demostrado durante estos años.

(Aplaudiments)

La senyora presidenta:

La senyora Marco Gual:

(Aplaudiments)

La senyora presidenta:

El senyor Betoret Coll:

. Y no lo digo yo, lo ilustran las medidas económicas que el vicepresidente les ha citado y que este gobierno valenciano, con Francisco Camps a la cabeza, ha impulsado en pro de un futuro prometedor para nuestra autonomía.

(Aplaudiments)

La senyora presidenta:

El senyor conseller de Industria, Comercio e Innovación:

(Aplaudiments)

(Aplaudiments)

(Aplaudiments)

La senyora presidenta:

El senyor conseller d'Indústria, Comerç i Innovació:

Usted diga «no». Pero, pero por mil veces que diga «no» y porque su desconocimiento siga siendo el mismo, la realidad no será distinta. Nosotros sí estamos al lado de los sectores. Y nosotros sí nos estamos reuniendo con los sectores. Y nosotros sí que estamos poniendo iniciativas. Y a eso me estoy dedicando cada minuto de cada hora, mientras ustedes se decidan a otra cosa. Y así les va tan bien a su partido político.

(Aplaudiments)

(Aplaudiments)

(Aplaudiments)

(Aplaudiments)

(Aplaudiments)

(Aplaudiments)

La senyora presidenta:

La senyora Sanz Alonso:

La senyora presidenta:

La senyora Sanz Alonso:

La senyora presidenta:

El senyor Morera Català:

Moltes gràcies, senyora presidenta.

Senyories.

Conseller, mire vosté, senyor Rambla, mosatros estem disposats a arribar a acords, perquè entenem que la situació és gravíssima, i és gravíssima per unes polítiques heretades en les quals vostés són majoritàriament responsables, perquè tenen la responsabilitat en molts àmbits i vostés mos han portat a esta situació. I com que la competència és a nivell mundial i estem en un món globalitzat, el millor és que seria convenient que baixaren vostés de l'autobombo, que baixaren vostés de la situació que tot és meravellós, per a fer una bona diagnosi de la realitat en què ens trobem.

Perquè totes les mesures que vosté ha plantejat, si no partim d'un bon diagnòstic, mire el conseller de Sanitat, que és un bon oculista i sap que per a tractar bé una malaltia, doncs, ha de tindre un bon diagnòstic, perquè si el diagnòstic no és correcte, doncs, per molt que operes, no l'encertaràs. I, per tant, el diagnòstic és el que és i els números són els que són i la nostra realitat és la que és i, per tant, la situació és gravíssima i és complicada.

Però, mire vosté, mosatros li hem oferit consensos i vostés els han despreciat, consensos per a millorar la situació econòmica que patix el govern valencià en dos punts. Un, en el finançament autonòmic, vam oferir un acord valencià en matèria de finançament autonòmic, i és el moment en estos moments que tenim damunt la taula una proposta del govern central en matèria de finançament que ens humilia, que ens hipoteca, però vostés encara no han reunit tan sols la comissió d'experts.

Perdó, està fent mal les coses, perquè mos estem jugant els diners necessaris per a tindre recursos per a poder intervindre en la nostra economia i en la nostra societat. No ho han fet.

Un altre consens que li vam oferir va ser una actuació sobre els pressupostos generals de l'estat i la inversió territorialitzada de cada comunitat autònoma. Segons els pressupostos presentats pel govern central, Catalunya i Andalusia, doncs, sí que rebran una inversió territorialitzada d'acord amb la seua població, i ací, no. Vostés ho fan mal, perquè jo crec que es podia afirmar sense por a enganyar-mos que a vostés els interessen els mals d'este país, d'esta comunitat, per a utilitzar-los com a un victimisme hipòcrita.

Però, mire vosté, li faig tres propostes d'acord. Un, contesten vostés a la nostra pregunta sobre l'empresa Celestica, que no mos han donat la informació, i la informació és quins recursos públics ha rebut l'empresa Celestica, una empresa d'alta tecnologia situada en la Pobla de Vallbona, i no aproven vostés cap ERO, si esta empresa ha rebut diners públics. ¿Estem d'acord amb això? Perquè si és una empresa que ha rebut diners públics i vostés li han aprovat un ERO -i és una empresa d'alta tecnologia- no perquè no guanye diners, sinó perquè potser li interesse anar a un altre lloc. Eixe és un primer compromís que m'agradaria que vostés concretàreu ací.

Dos, la Ford, l'empresa d'Almussafes. ¿Com pot ser que hi haguent una possibilitat d'acord amb els treballadors vostés vagen aprovar un ERO a una empresa que ha rebut substancioses ajudes públiques al seu departament d'R+D, concretament, 6 milions d'euros, i no se posa el govern valencià per a exigir que no n'hi haja un ERO que supose acomiadament dels treballadors de l'empresa? Un segon acord, i és treballar conjuntament perquè eixa empresa, necessària, la nostra primera empresa industrial, continue produint cotxes de qualitat al complex i al parc industrial d'Almussafes. I, per tant, necessitarem treballadors, i no se pot competir amb la precarització de les condicions laborals dels treballadors i de les treballadores.

I un tercer compromís, Parc Sagunt. Quan vostés inauguraren Parc Sagunt, el govern del president Zaplana va anunciar que es crearien 30. 000 llocs de treball, en la primera pedra. En la inauguració oficial, el president Camps ja ho va rebaixar a 3. 000 treballadores, i en estos moments, després de tres anys d'inauguració, s'han creat 8 llocs de treball.

Li vaig preguntar a la conselleria d'Indústria què anaven a fer vostés en Parc Sagunt. És un parc logístic important, no cal que cree vosté més sòl industrial, ¡oblide-se'n! , perquè tenim un complex amb un milió de metres quadrats ampliable a dos milions de metres quadrats, Parc Sagunt, en el corredor mediterrani, ben localitzat, ubicat estratègicament, ¡que no funciona! I no funciona ¿sap vosté per què? , senyor conseller, per la seua falta de previsió en aspectes com la connexió de llum, els accessos i la dessaladora. ¡Tan senzill com això! No cal que se faça més.

Si el creiximent no ha de ser quantitatiu, ha de ser qualitatiu, i, per tant, Parc Sagunt, que va aparéixer com una gran solució a una comarca deprimida, necessitada d'inversions productives, jo li oferixc que treballem colze a colze perquè Parc Sagunt puga rebre empreses i puga generar ocupació estable. No cal crear, com vosté ha assenyalat ací, més zona industrial, perquè la que n'hi ha està infrautilitzada.

Tres compromisos: Ford, Celestica i Parc Sagunt.

La senyora presidenta:

Tiene la palabra la il·lustre diputada senyora Marco.

La senyora Marco Gual:

Arremeter contra mí y contra mi partido, bueno, pues, es lo normal. No se preocupe tanto, señor Rambla, de mi persona, no se preocupe. Preocúpese usted de usted. De mí, no lo necesita, preocuparse de mí no lo necesita. Aunque usted crea que usted no es de este mundo, lo es, ¡lo es! , lo es, y su nombre está en el sumario del caso Gürtel, y el mío, no, señor Rambla.

(Aplaudiments)

(Aplaudiments)

Y ahora quieren. , no, lo que quiere siempre: es no asumir responsabilidades que les corresponden a ustedes en el Estatuto de autonomía. Yo creo que aquí reformamos el Estatuto de autonomía ¡para ganar en autogobierno! , ¿y usted quiere que el señor Zapatero asuma las competencias que los artículos 49 y 52 les otorgan a ustedes en exclusiva? ¿En qué quedamos? ¿Quieren más autogobierno o no lo quieren? Si no lo quieren, ¡devuelvan las competencias! Así de claro. Y, si las quieren, gestionen y asuman responsabilidades, señor Rambla, ¡asuman responsabilidades!

Y la rebaja fiscal suya de 10% en el tramo autonómico. Bueno, eso es de vergüenza: 50 euros por familia numerosa, ¡ale, viva la Pepa! Esto es su rebaja fiscal, ¿eh? , esto es su rebaja fiscal.

(Aplaudiments)

La senyora presidenta:

El senyor conseller d'Indústria, Comerç i Innovació:

(Aplaudiments)

(inintel·ligible)

(rialles)

(Aplaudiments)

La senyora presidenta:

El senyor conseller d'Indústria, Comerç i Innovació:

(Aplaudiments)

Compareixença del conseller de Medi Ambient, Aigua, Urbanisme i Habitatge, senyor Juan Gabriel Cotino Ferrer, per a donar compte de les línies generals de la política que durà a terme la conselleria en esta legislatura, sol•licitada a petició pròpia (RE número 43. 280)

La senyora presidenta:

Continuando con el siguiente punto del orden del día: «Compareixença del conseller de Medi Ambient, Aigua, Urbanisme i Habitatge i vicepresident tercer del Consell per a donar compte de les línies generals de la política que durà a terme la conselleria, sol·licitada a petició pròpia. »

El senyor conseller de Medi Ambient, Aigua, Urbanisme i Habitatge:

Senyora presidenta.

Senyores i senyors diputats.

(Aplaudiments)

(Aplaudiments)

Señorías, les anuncio que en el primer trimestre del 2010 voy a presentar un plan especial de actuaciones para contribuir a recuperar lo antes posible el sector de la vivienda como motor del desarrollo y empleo.

Al mismo tiempo, estamos trabajando en otros instrumentos, como el Plan para la zona del Alt Maestrat y Els Ports, un plan de agroturismo para los parque naturales del Hondo de Elche y las Salinas de Santa Pola, programas de mejora visual de acceso a municipios, de integración en el paisaje de áreas industriales, de ordenación de las vistas desde las vías de comunicación.

En este sentido, les anuncio que vamos a promover en estas Cortes una iniciativa para llevar al Congreso de los Diputados una modificación de la legislación estatal que permita que todos los territorios que hasta ahora han formado parte de la Confederación Hidrográfica del Júcar, sigan teniendo en el futuro un marco de planificación común, incluyendo las cuencas de titularidad del estado y las cuencas de la Comunidad Valenciana para que los territorios de nuestra comunidad que sufren escasez de agua sigan teniendo en el futuro, como mínimo, las mismas garantías con las que han contado hasta ahora, con independencia de quien detente las competencias administrativas y de gestión.

Termino, señorías, pues, poniéndome a su disposición para responder a cuantas cuestiones ustedes me planteen y en este momento o en otro yo les pueda contestar.

(Aplaudiments)

La senyora presidenta:

Moltes gràcies, honorable conseller.

Té la paraula l'il·lustre diputat senyor Torró.

El senyor Torró Gil:

Gràcies, senyora presidenta.

Bé, vaja per davant les meues condolences per les dos pèrdues dels diputats que reiteradament estem parlant ací, especialment per la del conseller, perquè d'alguna forma és el que ha provocat este canvi en el Consell i el fet que el senyor Cotino en estos moments estiga ocupant la seua cartera.

I dit això, anem a vore, ací jo crec que es podria resumir la intervenció i la compareixença del conseller,

. Vull dir, no sols és que la política global que està plantejant-se en matèria de medi ambient és exactament la mateixa, sense la més mínima variació, sinó que també en un tema importantíssim, com és el tema de l'habitatge i el tema de la construcció, seguixen insistint en la mateixa política equivocada que ens ha dut al desastre en què estem hui en dia. La qual cosa, sincerament, podria entendre que en els seus plantejament no capia corregir la política de caràcter ambiental, però, és clar, allò de la política. insistir en la construcció com a motor econòmic d'este país, quan és l'aposta per la construcció la que ens ha dut al terrible, al terrible estat econòmic en què ens trobem, senzillament és d'una irresponsabilitat majúscula.

Bé. I això deriva d'una qüestió molt senzilla. Vull dir, vostés vénen ací i ens conten una pel·lícula, sempre fan el mateix, com si els problemes no existiren. Ens conten tot el que fan, el bonic que ho fan, el preciós que ho fan, però és raríssima, raríssima la persona o conseller que apuge ací, o la persona del Partit Popular, i vinga ací a reconéixer un problema, a fer una anàlisi de les qüestions que ens afecten i quins problemes es tenen, i a partir d'ahí, establir anàlisis i tractar de buscar solucions. Raríssimes i comptadíssimes les excepcions, i vosté, evidentment, no anava a ser una d'eixes.

I tenim problemes, tenim problemes molt seriosos, el problema de l'aigua, de l'escassesa d'aigua -que no ve pel que vostés diuen, evidentment, problemes derivats del canvi climàtic, de l'excés d'emissions, els problemes dels residus; de la pèrdua de biodiversitat, d'agressió a espècies, destrucció de paisatges, les dificultats d'accés a l'habitatge. Tot això són una sèrie de problemes molt grans, molt greus, que cal abordar, i que precisament la política que fan vostés és justament la contrària, és a dir, no abordar-los eixos problemes. És lògic perquè partixen que no assumixen eixos problemes i quan els assumixen és per a fer política victimista, en compte de tractar de posar solucions adequades.

I per què? Perquè estan defensant, darrere d'eixa retòrica proteccionista, un model absolutament insostenible. Parlen de protegir el sòl i el que estan fent en realitat, amb eixa teòrica protecció, moltes voltes vénen ací a dir-mos quant de sòl han protegit. I del que es tracta no és de protegir el sòl, sinó desprotegir el sòl que teòricament no està protegit, d'això es tracta. De no redactar els plans d'acció territorial, conseller darrere de conseller que ve ací ve a parlar-mos d'una llista enorme de plans d'acció territorial: el Patricova. Bé, vosté n'ha citat molts i crec que se n'ha deixat alguns. I sempre diuen el mateix: anem a aprovar-los, anem a redactar-los, anem a aprovar-los. I ni els redacten ni els aproven, la qual cosa diu ben poc al seu favor, no?

No adeqüen la legislació urbanística a les exigències de la Unió Europea. Espere que eixa afirmació que ha fet vosté, que en sis mesos tindrà ací un projecte, siga deveres, seria realment un avanç importantíssim en això que parlava vosté de simplificar la legislació. Una legislació, per cert, que vostés han aprovat i que es neguen sistemàticament a reconéixer que és una legislació que no és l'adequada. Però en canvi després vénen ací a dir que l'han de simplificar. No sé, facen-s'ho mirar, no?

No es preocupen ni de dissenyar ni d'executar un model d'assentament que no forcen la mobilitat i, per tant, que faciliten l'accessibilitat de les persones, que no es depenga tant del transport privat i, en canvi, es potencia més el transport públic per a frenar les emissions d'efecte hivernacle. Vosté ha parlat ací de l'estratègia esta valenciana del canvi climàtic, que realment és inexistent més que en el paper. Ja es prou tindre alguna cosa en paper, val? , que en altres coses no arribem ni a això.

No tracte de posar dempeus un política de gestió de residus -i vull detindre'm en açò, encara que siga l'últim, després parlarem d'alguna altra cosa- que partisca de l'element fonamental, i és la primera erre, la reducció. Tot el que no siga basar una política de residus en la reducció de la producció de residus és absolutament inoperant. Això sí, la incineració de seguida se'ls ocorre, «ah! és normal! », primer perquè és un negoci que poden oferir a grans empreses i, en segon lloc, perquè hui en dia la gestió de residus és un desastre absolut quan hi han -anava a dir abocadors, perquè és que és de veres són abocadors- plantes de reciclatge que aboquen més del 85% dels residus que els entren. Això és un autèntic i sonor fracàs.

I ho deixe ací, després podrem continuar parlant d'altres coses.

(Ocupa la presidència el vicepresident primer, senyor Antonio Clemente Olivert)

El senyor vicepresident primer:

Señora Mollà.

La senyora Mollà Herrera:

Gràcies, senyor president.

Senyor conseller, bona vesprada.

Jo voldria dir-li, fer-li una confessió. A mi m'han agradat dos qüestions que vosté ha plantejat en la seua intervenció i que, per suposat, no li les vaig a deixar passar.

Vosté ens ha dit que li fem preguntes. Jo tinc alguna pregunta, i a més algunes preguntes concretes. Jo voldria que vosté, si poguera, les apuntara. Com que després no té límit temporal sabrà contestar-me-les.

I després una altra reflexió que jo voldria fer-li. M'ha agradat que vosté ha demostrat ser molt més intel·ligent que el senyor Rambla, perquè el senyor Rambla la veritat és que ha deixat a la seua predecessora bastant. , doncs bé, bastant malament en el càrrec. Ha vingut ací de sobte a descobrir que hi havia una conselleria d'indústria, vosté ha començat ben bé dient que anava a seguir les línies del seu antecessor.

Jo crec que és errat continuar amb eixes polítiques, això li he de dir. Però bé, jo sóc coneixedora de la voluntat política del Partit Popular en els temes mediambientals.

Aquesta conselleria, no sé si vosté ho ha descobert, però és la germana pobra de les conselleries del Consell. Jo crec que vosté, que haurà arribat allà i haurà obert els pressupostos, s'haurà adonat que és una conselleria molt limitada en recursos econòmics, i lògicament això li delimitarà molt la feina. Ja dic, poca feina la que se feia, per tant, no feien falta tants diners.

La realitat és que hi havia poca inversió, això ho podem vore fàcilment en els pressupostos, i també poca voluntat política per tal de fer molt més enllà que la pura propaganda per al que ha servit aquesta conselleria. És la conselleria de bombo i platerets, del políticament incorrecte i del més incorrecte quant a sostenibilitat mediambiental. Ja dic, la seua política d'aigua només que ha servit per a la propaganda, a més una proposta totalment insostenible. Quan parlem del canvi climàtic, lògicament, quasi no cal comentar el tema, perquè és el que vostés han venut com a políticament correcte, perquè ¿com no anava a quedar el Partit Popular de la Comunitat Valenciana. recolzara la lluita contra el canvi climàtic? Després, d'això, no sabem res. De fet, jo li pregunte: creu que és nova la proposta que anem a debatre demà? És nova aquesta proposta de creació d'una comissió especial d'estudi i canvi climàtic a la Comunitat Valenciana? És una cosa que el Partit Popular ha vingut ja. prou vegades. Però bé, d'açó no sabem res, no és nou, és el políticament correcte.

I el que és políticament incorrecte, i és el que a mi m'ha cridat l'atenció, quan vosté parla de vivenda jo no sé què mos està contant a la gent que estem ací que som els qui vivim a aquest país? Què mos està contant de política de vivenda? Jo li he de dir. Tal volta li agradaria sentir la meua reflexió i, fins i tot, canalitzar-la. Política de vivenda no vol dir únicament i exclusivament construir vivendes. Jo crec que això és una cosa que a vostés se'ls escapa, és una simple regla de tres i que a vostés això, eixa qüestió se'ls escapa.

La política de vivenda també és ordenar. La política de vivenda és també rehabilitar. La política de vivenda també val per a l'habitatge ja construït, fomentat, que es puga vendre o que es puga llogar, no simplement construir, que és el que han estat fent vostés, vostés, recolzant això.

Però és que el súmmum del súmmum és que damunt no han sigut vostés els que han creat vivenda pública ni vivenda de VPO. Això no ho han fomentat vostés. Han fomentat, ja dic, un urbanisme depredador, que fins i tot ens situa a la Comunitat Valenciana en una situació molt difícil, perquè la crisi que vivim en gran mesura a la Comunitat Valenciana és justament per l'urbanisme depredador que ha vingut de les mans del Partit Popular.

Quan parlem de residus, doncs bé, continuem amb el mateix: les incineradores. La resposta fàcil a un greu problema que vostés no tenen voluntat política, però que sí hi haurà inversió i guanys per part d'empreses privades.

Vosté diu: «hacen falta leyes sencillas». És una de les coses que també m'ha agradat i que voldria que me contestara. Quan vosté ha vingut ací a dir una reforma puntual de la Llei urbanística valenciana, vostés encara no, no s'enteren de la tragicomèdia, tragicomèdia que tenim en aquesta llei? Que vosté diga de forma puntual a mi em preocupa. Jo crec que a la gent de la Unió Europea li ha de preocupar també.

Però bé, per exemple, la Llei de qualitat ambiental. Té alguna cosa a dir sobre la sentència del TSJ? Té alguna cosa a dir quan el TSJ diu que vostés, el Partit Popular, de forma deliberada van a augmentar els límits d'emissió permesos que estaven contemplats en la directiva europea? Els van donar empara perquè s'augmentaren estos límits i els ho han tombat? Pensa fer alguna cosa amb açò? Jo voldria, són preguntes clares, concises i que voldria que me contestara.

I després parlarem d'altres qüestions, altres qüestions que, com que la Mesa de Les Corts no ha volgut tramitar-les no li arribarà a la seua conselleria, però són preguntes molt senzilles que ens aclaririen com es situa vosté en les seves noves responsabilitats.

El senyor vicepresident primer:

Señora Mollà, por favor.

La senyora Mollà Herrera:

Ens aclariria molts dubtes de com pensa fer aquesta gestió on justament vosté, les conselleries, què passa normalment, alguna cosa se treu més de profit.

El senyor vicepresident primer:

La senyora Mollà Herrera:

. a nivell privat que a nivell públic.

Gràcies.

El senyor vicepresident primer:

El senyor Signes Núñez:

Senyor Cotino, el seu nomenament com a conseller de Medi Ambient, Aigua, Urbanisme i Vivenda ha sigut una bona notícia, però una bona notícia per a les persones dependents de la nostra comunitat que, amb la seua eixida de la Conselleria de Benestar Social, han vist com podria obrir-se'ls una porta a la consecució dels seus drets.

Amb eixe bagatge, el seu perfil i els seus interessos fan, senyor conseller, que s'hagen encés les llums roges per al nostre territori i els nostres recursos naturals.

És el cinqué conseller del Partit Popular en tres legislatures i mitja que passa per esta cambra per a explicar de quina forma va a resoldre el seu partit el caos en la gestió del nostre territori i dels nostres recursos en què ens ha deixat el conseller anterior.

El seu ha estat un discurs clarament de continuïtat i decepcionant respecte dels objectius de la conselleria. Un discurs de

, tal com vosté ha qualificat públicament les conversacions que apareixen en el sumari del cas Gürtel. Senyor conseller, un discurs de

. No ha il·lusionat. No ha introduït cap referència a iniciatives que pogueren canviar l'erm i la paràlisi que hui caracteritzen la seua conselleria. Ha promés, senyor conseller, el mateix que en 2007.

Senyor Cotino, a esta conselleria li calia al front d'ella i de forma urgent un bomber i no un piròman. I hui ens trobem amb les mateixes promeses que ens van fer ara fa dos anys. Amb les mateixes, senyor conseller.

Mire, en dos anys no han aprovat ni una sola de les deu lleis promeses, i no les enumere perquè no tinc temps. Entre elles, senyor conseller, eixa a la qual vosté hui s'ha referit, la nova legislació que aclarisca el marc normatiu de l'urbanisme valencià, promesa des de fa dos anys i promesa reiteradament una volta darrere de l'altra, però que mai no arriba.

El 19 de setembre de 2007 també es va prometre ací la immediata aprovació dels deu plans d'acció territorial que contemplava la Llei d'ordenació de territori 2004, com ha fet vosté avui. I, senyor conseller, encara no se n'ha aprovat cap, ni una, senyor conseller. Ha promés un protagonisme especial vosté hui ací per a les polítiques del paisatge i ens prometia la creació immediata de l'Institut del Paisatge, del que res sabem, així com tampoc sabem ni hi ha perspectives de poder saber eixe PAT del paisatge que vosté hui ha enunciat, però que és l'enèsima volta que s'anuncia ací i en comissió, senyor conseller.

No ha desenvolupat els plans de corredors verds que hui ha tornat a prometre. Ahí està el del litoral del Desert de les Palmes, la connexió del parc de capçalera amb el parc fluvial del Túria, etcètera, etcètera.

El territori protegit de la Comunitat Valenciana no ha augmentat en estos dos anys. I la tramitació promesa, senyor conseller, dels cinc PORN i dels 21 PRUG està totalment paralitzada, com vosté sap.

Seguim esperant la creació de l'ens autonòmic per a la gestió dels espais protegits, seguim esperant-la des de l'any 1994.

Per què hem de creure, senyor Cotino, en les reiterades promeses que vosté ens fa hui? Per què hem de creure en les seues promeses de política forestal quan dia a dia els retalls pressupostaris en prevenció d'incendis constituïxen les línies mestres de la seua política en esta àrea? Seguim sense pla d'ordenació dels recursos forestals anul·lat en 2007. Per a quan, senyor conseller?

Vostés han anunciat plans i estratègies que no han arribat mai a elaborar. Han aprovat plans com el dels residus o pla eòlic que no han desenvolupat. Amb el temps governat ha aconseguit que la vivenda es convertisca en un bé inaccessible per a la majoria de joves i familiars. Han aconseguit també que la política de residus siga un caos. Han abandonat la seua responsabilitat d'executar les obres del Patricova, totalment, totalment. 8 de 85. 7 de 85. Han renunciat a crear la nova administració hidràulica valenciana.

La seua política d'estalvi, reutilització i modernització en temes d'aigua, senyor conseller, ha quedat retratada perfectament per l'Institut Nacional d'Estadística, INE, en la seua enquesta sobre subministrament i sanejament de l'aigua per a 2007.

Som l'última comunitat autònoma en depuració d'aigües residuals. Un 73,3%. La que més fugues d'aigua patix, un 22,4%, que representen 131 hectòmetres cúbics d'aigua anuals, un terç del transvasament de l'Ebre.

Som la tercera autonomia que més aigua consumix i, paradoxalment, la segona autonomia que més recapta a través de la cànon de sanejament per a la construcció de noves depuradores. On van eixos diners, senyor conseller?

És, senyor conseller, des de la perspectiva que ens oferixen estos fets, com s'ha de valorar la seua exposició de hui. Vosté hauria d'haver-se dedicat en estos dos mesos a elaborar informes sobre la decadència que patix la seua conselleria, i no altres tipus d'informes que ja coneguem tots a través de la brigada de blanqueig de diners de la policia.

Senyor Cotino -acabe-, l'optimisme que ha destil·lat en les seues paraules és evident que no és la situació per la qual passa la nostra comunitat. Segurament, senyor conseller, són les seues.

El senyor vicepresident primer:

El senyor Signes Núñez:

. expectatives respecte al que està passant en el PP les que li han impedit reconéixer errors passats o expressar una mínima voluntat d'esmena.

Acabe. Lamentablement, esta setena legislatura, senyor conseller, es

com una legislatura totalment perduda en la Conselleria de Medi Ambient.

Moltes gràcies.

El senyor vicepresident primer:

(Aplaudiments)

El senyor Sánchez Pérez:

(Aplaudiments)

(Aplaudiments)

El senyor vicepresident primer:

El senyor Sánchez Pérez:

. responder a las exigencias que tienen los valencianos, porque una vez más estamos convencidos que les darán la espalda.

El senyor vicepresident primer:

El senyor Sánchez Pérez:

(Aplaudiments)

El senyor vicepresident primer:

El senyor conseller de Medi Ambient, Aigua, Urbanisme i Habitatge:

. Com se sol dir, no deixa ni respirar. Només arribí ja digué el que havia de dir hui. Bé, ja ho sabem, no cal calfar-se molt més el cap.

Senyora Mollà, jo crec que certament allò sostenible és treballar pel possible. Jo crec que això és un dels temes important, pel possible hui en visió del demà, en visió del futur. Perquè poder tindre una idea de la sostenibilitat que no siga un treball realitzable, que no siga possible, és possible, però acaba sent impossible.

Per tant, el govern de La Generalitat creu en la política sostenible. I en eixa política sostenible el meu antecessor va treballar, i mosatros, este govern, esta conselleria, l'equip que treballa en esta conselleria va a seguir impulsant eixa política sostenible, possible, en la qual creem que s'ha de treballar.

Els problemes, senyor Torró, com vosté dia, existixen. Per supost. Si no existiren problemes, no estaríem possiblement debatent els temes. El tema dels problemes és que les soluciones per a eixos problemes. opinem de forma diferent vosté, el seu grup, i el Grup Popular i esta conselleria.

Però vore els problemes no vol dir que no els enfoquem, i moltes voltes coincidirem. Per exemple, vosté ha parlat dels residus. Està clar. Mire, el plantejament dels residus, quan menys residus, menys solucions finals els hauríem de donar als residus. Coincidisc amb vosté. Vull dir que reduir els quilos de residus és una cosa bona i que possiblement, i aixina tindrà de ser, la societat moderna tindrem de treballar en eixa línia. No cap dubte, ¿no?

Sobre la política de vivenda, crec que ha sigut la senyora Mollà, ha estat parlant que política i vivenda no solament és construir vivendes. Certament. És ordenar el territori perquè estiguen les vivendes, perquè si no, no poden estar, és rehabilitar vivendes, és, per exemple, una de les coses, perquè eixes vivendes reunisquen les característiques i les normatives adequades.

El Consell aprovà fa escassos dies un decret que regula les normes bàsiques i el disseny de qualitat en edificis i vivendes i allotjament. En este decret hem desenrotllat qüestions com la plena accessibilitat en les vivendes, la qualitat en la rehabilitació, i hem eliminat les diferències de disseny i qualitat entre edificis de vivendes protegides i edificis de vivendes lliures. D'esta manera reforcem la possibilitat que les vivendes lliures puguen passar al règim de protecció pública, sempre que s'ajusten als preus establits per La Generalitat, com preveu el decret autonòmic del pla de vivenda per a mobilitzar els estocs i les vivendes per a vendre.

I volem seguir avançant. Estem ficant en marxa el perfil de qualitat de l'edificació sostenible, que crec que és un tema. , que este mes de novembre se celebrarà un segon fòrum sobre l'edificació sostenible, al qual està vosté invitada. I li agrairia que totes les suggerències que creguen oportunes per a millorar en este tema, puguen eixir endavant.

En la conselleria, a més del que hem citat, també hi han temes molt importants, com és el tema de l'Institut Cartogràfic Valencià. Crec que fa un treball importantíssim, i està avançant i és pioner en tota una estructura moderna i adequada perquè la resta de conselleries i la resta de la societat valenciana puga aprofitar-se del treball que eixe institut cartogràfic fa.

En estos moments, per exemple, jo els diria alguns temes importants. Vosté citava adés eixa política depredadora de la Comunitat Valenciana. Mire, eixa idea, eixa paraula, eixos fets que vostés han promulgat a la nostra comunitat, i en Europa especialment, a mi m'agradaria que es preguntaren moltes voltes, vostés com tots els qui defenem els llocs de treball, quantes persones possiblement. , per eixa política que vostés han intentat ficar en contra de la Comunitat Valenciana, en contra de l'urbanisme i del desenrotllament de la Comunitat Valenciana, quants llocs de treball poden haver-se perdut.

Crec que hem de reflexionar moltes voltes en les nostres soflames, en les nostres coses, que és normal que en l'oposició se li diga al govern aquelles coses que el govern deuria canviar, deuria millorar, deuria fer, però hem d'adonar-nos moltes voltes que eixes paraules poden tindre també una repercussió en persones que tenen un lloc de treball i que per culpa de voler fer una política

, poden destrossar eixe tema.

Vosté parlava que, el senyor Signes, no ha crescut la zona protegida, o ha parlat algú de vostés. Mire, les dades que jo tinc diuen que sí. Per tant, si vosté té unes altres dades, aporte-les. Les dades que a mi els tècnics de la conselleria m'han donat són les dades que jo li he facilitat a vosté.

Per tant, pense que. Mire, en la política, en el seu conjunt. Per exemple, en el tema de l'auia, tema que hem citat adés i que tantes i tantes hem debatut en estos fòrums pel meu antecessor i jo crec que per tots els membres del govern, és un tema essencial, i és un tema essencial per al hui i per al demà. I crec que, bé, s'ha arribat a un acord important i a un suport per part del Partit Socialista d'eixa defensa del transvasament del Tajo-Segura. Crec que és una bona cosa, i, per tant, les coses que són bones cal reconéixer-les i cal felicitar-les.

Jo els demane a vostés també una reflexió. ¿Per què no en altres polítiques d'auia que són igual d'importants, hui que està debatent-se a nivell nacional el plantejament dels transvasaments, que ja no pareix que siga això una heretgia, que ja en Extremadura s'està plantejant el tema dels transvasaments, per què no arribar a un acord seriós en el plantejament del transvasament de l'auia de l'Ebre que vostés com mosatros sabem que és l'única solució definitiva per a tindre auia en la nostra comunitat?

Eixes coses són les que jo crec que en este nou període hem de millorar. Hem de consolidar el que tenim i millorar el futur.

Moltes gràcies.

(Aplaudiments)

El senyor vicepresident primer:

El senyor Torró Gil:

Gràcies, senyor president.

Anem a vore, vosté, senyor conseller, ha començat dient que. , o si no ho ha dit al principi, quasi immediatament, que coincidix amb mi amb el tema de la política de residus. Bé, ¡tant de bo! , coincidisca amb mi i realment es crega que la política de residus ha de partir de la prioritat de reduir la producció de residus.

I, aleshores, el que hauríem de fer és començar per elaborar plans de prevenció de residus. No plans de tractaments de residus. Plans de prevenció de residus, que no es creen els residus. No ho fan això.

Han de començar a pensar en una política d'adequació de la normativa de residus de la nostra comunitat a les normatives estatals i europees, sobretot les europees que estan avançant molt de pressa i nosaltres estem quedant-se molt endarrerits respecte d'això, per a realment adequar-se al que toca. I, sobretot, si està tant d'acord amb mi, abandonar la política d'incineració com a prioritat en la política de residus. Perquè això no és resoldre els problemes, això és amagar els problemes i generar-ne altres diferents que són tan greus i tan perillosos com el mateix tractament de residus.

Per tant, si està d'acord amb mi, espere que siga de deveres, i totes eixes afirmacions que ha fet sobre això les abandone.

Anem a vore, ha parlat vosté de zona protegida. He sigut jo el que li ho he dit això, i li ho he dit. Jo no estic dient que hi haja més o menys zona protegida. El que li he dit és que el que vosté protegisquen molt de terreny no és una virtut, és una trampa, perquè no es tracta de protegir molt de terreny, sinó de desprotegir, aplicant una normativa pretesament molt exclusivista per a les zones protegides, s'abandona la resta perquè es puga fer el que els done la gana, i eixe és el problema.

El problema és que caldria establir una normativa, una urbanística que no permetera el creiximent desmesurat de les zones urbanes com està produint-se fins ara, i això és una responsabilitat que no és exclusivament seua, no em referisc a vosté, sinó al seu partit, però, fonamentalment, del seu partit.

I el tema de l'aigua. Bé, el tema de l'aigua, per a què parlar del tema de l'aigua? Vullc dir, ja podrien preocupar-se de gestionar adequadament l'aigua, perquè si continua, com vostés ací estant dient, l'orgia de construcció i especulació que hem tingut fins ara ja podem anar demanant més transvasaments perquè amb els que hi han i amb els que hi han previstos, encara que s'executen, no hi hauran mai prou, perquè sempre hi haurà necessitat d'aigua.

Cal actuar sobre gestionar la demanda i no l'oferta de l'aigua, perquè si no, no s'acabarà, no s'acabarà mai el problema de l'aigua. No s'acabarà mai.

I una cosa que és tan greu com esta, vullc dir, deurien penjar-se una gran medalla en este tema, perquè fins que només es parlava del transvasament de l'Ebre semblava que l'enfrontament era entre valencians i catalans i aragonesos, però ara en la posició que han pres vostés en el transvasament del Xúquer, després d'haver arribat a una solució de compromís, que inclús els més ferms contraris al transvasament estàvem d'acord amb ella, resulta que vostés això ho tornen a obrir per a generar un fort enfrontament entre els mateixos valencians, i això ja no té perdó de Déu.

I, finalment, el tema de l'habitatge. Em sap mal dir-li-ho, però no s'han preocupat del tema de l'habitatge, no s'han preocupat de facilitar l'habitatge, no han concebut l'habitatge com el que és, un dret humà, en primer lloc, un dret constitucional, un dret estatutari. El que s'han preocupat és de requalificar milions i milions de metres quadrats de sòl per a construir, i això ha tingut quatre efectes especialment nocius.

El primer, un model insostenible que ja li l'he dibuixat, i crec que no vaig a insistir molt en ell, però té uns efectes molt negatius en tots aspectes i començant per la qualitat de vida de les persones, que és el més important. Vosté al principi ha parlat ací molt de les persones per a parlar de determinades qüestions molt ideològiques que crec que tenien poc que vore en la conselleria que està parlant ara i no s'ha preocupat d'això altre.

En segon lloc, s'ha preocupat de l'habitatge per a enriquir determinats sectors econòmics d'este país molt concrets i molt ben referenciats. Jo crec que vosté no farà falta que li ho explique, no? , a quin sectors econòmics estic referint-me, perquè crec que alguna vinculació té amb eixos sectors econòmics, especialment el sector de les grans constructores.

En tercer lloc, ha generat greus problemes econòmics, que eren fàcilment previsibles. És que no cal ser ningun espavilat, ni ningun doctor, ni ningun premi Nobel per adonar-se que apostar per la construcció com a via única de desenvolupament era un suïcidi com el que estem patint.

I, finalment, en quart lloc i el més greu de tots, és que damunt, en compte de resoldre el problema, el que han fet és encarir l'habitatge fins a punts extraordinaris i fent que la gent es deixe el jornal d'anys i anys de suor per a poder accedir a un habitatge que moltes vegades ni tan sols té la mínima dignitat que deuria tindre.

El senyor vicepresident primer:

Señora Mollà.

La senyora Mollà Herrera:

Gràcies, senyor president.

Senyor conseller, vosté diu: «El que no és possible, no és possible, no és possible, no és possible, arriba a ser per impossible. » Això és la definició que, a la millor, vostés entenen del que és el transvasament de l'Ebre.

El que no és possible, no és possible, no és possible, no és possible, arriba a ser «impossible». No ho entenen vostés? ¡No és sostenible!

Vosté diu: «¡Posem-nos d'acord! ¡Posem-nos d'acord en el transvasament! » Però si és que aquí se podem posar d'acord. Ens hem posat d'acord amb altres transvasaments. ¡Però no! , vostés diuen: «I este, i este, i este. I posem-se d'acord en la posició del PP. » Això és posar-se d'acord? No ho entenc.

Que vosté vol parlar d'aigua? Per què no fa el que deuria haver fet el seu govern amb els seus antecessors i parlar de la nostra aigua, dels nostres recursos, de la gestió que fem de l'aigua? Jo crec que vosté haurà arribat i haurà vist el desastre que són les polítiques que està fent el Partit Popular en la gestió de la «nostra» aigua, de la nostra.

Vostés que són els que més reivindiquen allò valencià, també l'aigua valenciana hauria de ser de primer ordre per a vostés. Jo li ho deixe ahí. No vaig a parlar molt d'este tema perquè ja s'encarregaran vostés de portar-lo una, i altra, i una altra, i una altra, i una altra. perquè aquest debat se li dóna molt bé, Canal 9 ja té fet el

de baix, tal i, clar, com cal taponar altres coses, doncs ho portarem ací i ho tornarem a debatre. Estic convençudíssima.

El tema de la vivenda. Jo. , hi ha una cosa que m'ha preocupat, que vosté no entenga i que el que me diga a mi que és una proposta nova de la seua conselleria, justament els de nova construcció. Diu: «No, si és que anem a fer un congrés i tot d'edificació sostenible, de nova construcció. » Si és que li estic dient que la política de vivenda no és única i exclusivament la nova construcció.

Vosté m'ha parlat d'una cosa de nova construcció, les edificacions sostenibles, les que vénen a partir d'ara, la innovació, en les edificacions. Jo no parle de nova construcció.

Però, a més, m'ha cridat l'atenció, que ja en la seva reflexió haja comés, per a mi una cosa molt greu, per a mi, que mos diga a nosaltres que si no pensem en els llocs de treball que estem comprometent per tindre una política urbanística diferent a la del Partit Popular.

Mire, que vostés no reconeguen que els índexs d'atur a la Comunitat Valenciana, justament és per comprometre tot el sistema econòmic basant-se en el sector de la construcció, que vostés són els responsables d'estos llocs de desocupació, d'estos índexs de desocupació, que vostés no reconeguen això i que mos diguen a nosaltres, si perquè nosaltres en Europa, o en els debats que fem, o on anem amb els nostres programes electorals, digam que tenim una política urbanística diferent a la seva i que estem comprometent els llocs de treball!

Mire, jo vinc aquí a parlar de llocs de treball, i sap què? , vosté justament entendrà per on vaig jo. Jo parle del sector de la indústria abandonat, però també parle dels nous jaciments d'ocupació, nous jaciments d'ocupació, ja siguen en allò mediambiental, que hi han, i molts, ja siguen, per exemple, en l'aplicació de la llei de la dependència.

¡Que vosté vinga ací a dir-me que nosaltres comprometem creació de llocs d'ocupació o consolidació dels que hi ha, quan ha estat en les seves mans el desenvolupament de la llei de la dependència que haguera creat milers de llocs d'ocupació a la nostra comunitat! ¡Vosté és el que els s'ha compromés! A dia d'avui no són una realitat, veritat? Vosté és el que els ha compromés.

Jo, per això, de vegades, em quede una miqueta. , doncs bé, sorpresa de les seves reflexions. Però com que no solament les fa vosté, sinó el seu partit, jo m'he quedat una altra d'estes que dic, és que no ho puc deixar passar.

Que el Partit Popular diga: «Antepone a las personas a las políticas. » «Antepone a las personas a las políticas. » Jo dic, doncs això podria estar bé. Però cal mirar el context, i estem en la Conselleria de Medi Ambient, i, clar, és que el problema és que el «anteponer las personas a las políticas»

en medi ambient per a vostés ha sigut el

«todo vale», que justament l'ha utilitzat vosté, però és que jo el tenia apuntat des del començament, el «todo vale».

és que arriba el senyor Ortiz i diu: «Es que yo quiero aquí. ¡En Rabassa tiene que ser! Medioambientalmente insostenible, pero yo quiero pasar por encima. » I, clar, diu: «Las personas por encima de las políticas. » Clar, perquè el senyor Ortiz després paga.

Que arriba Sedesa, Llanera, Soler i volen edificar en terrenys i terrenys de zones protegides, en els límits dels litorals, en les muntanyes de les marines, que ja dóna vergonya anar per la carretera i vore el que estan fent en les muntanyes que hi han en les marines. I que vosté diga que «antepone las personas a las políticas» mediambientals, doncs és açò, destrucció del territori, única i exclusiva. Manca d'aigua, manca de serveis. és tot un cercle viciós.

I jo ja només que voldria fer-li la pregunta que no m'han deixat tramitar i que és molt senzilla, ¿com pensa aplicar les causes d'abstenció recollides en la llei de règim jurídic i procediment administratiu.

El senyor vicepresident primer:

La senyora Mollà Herrera:

. i de contractes del sector públic que recullen les causes d'abstenció dels funcionaris i autoritats en aquells casos en els quals les empreses de familiars directes del conseller de Medi Ambient participen en processos de contractació.

El senyor vicepresident primer:

La senyora Mollà Herrera:

. en la conselleria que vosté dirigix?

És senzilla. No l'han vullgut tramitar, però jo crec que vosté segur que tindrà «molta» voluntat de contestar-me.

Gràcies.

El senyor vicepresident primer:

El senyor Signes Núñez:

Gràcies, senyor president.

Senyor Cotino, les crítiques només va ser nomenat és perquè per a mi allò trist és que el conec a vosté, però, sobretot, sobretot, conec l'equip que a vosté li han deixat a la conselleria. Conec l'equip que li han deixat a la conselleria. Per això les crítiques.

Espere que en els cinc minuts que li queden vosté me conteste a les preguntes que jo li he formulat, que li n'he formulat moltes i no me n'ha contestat cap.

En el tema de la política de l'aigua vosté diu: «Ja no és una heretgia parlar de transvasaments. » Mire, la política de l'aigua que defensa del Partit Popular deixaria la Comunitat Valenciana sense aigua, perquè si ja no és una heretgia, tal i com vosté diu, parlar de transvasament, senyor conseller, ¿per què en el congrés de València Camps va entregar a Cospedal el Tajo-Segura, on l'apartat del congrés de València, de l'aigua, de la ponència, es donava preferència a Castilla-La Mancha? ¿Per què? ¿Per què?

¡Però si vostés estan encoratjant els recursos contra el Xúquer-Vinalopó! ¡Com parla que no és una heretgia parlar de transvasaments! , ¡com parla que ja no és una heretgia parlar de transvasaments, si vostés supediten el transvasament de l'Ebre a l'execució prèvia del pacte de l'aigua d'Aragó, 131 actuacions que farien que el transvasament de l'Ebre se començara l'any 2015, en cas que després de l'execució de les 131 actuacions hi haguera aigua per a transvasar!

La seua política de l'aigua, senyor Cotino, no és més que fum i engany als valencians. Fum i enganys als valencians.

Vosté ha dit, i li ho ha dit el meu síndic, que a la província de València no fa falta aigua. Si això és així, senyor conseller, el que vosté ha dit, ¿com justifica el transvasament de l'Ebre? A la província d'Alacant, amb les dessaladores que existixen, ¿fan falta en este moment 350 hectòmetres cúbics d'aigua? Si a vosté, senyor conseller, el preocupa tant l'aigua que necessitem els valencians, que la necessitem, ¿per què no han executat ja la llei valenciana d'aigües? ,

que l'han promesa i encara no l'han executat.

Si a vosté el preocupa tant, senyor conseller, l'aigua que necessitem els valencians, ¿per què no han aprovat el pla d'acció territorials per a la protecció de la qualitat dels recursos hídrics de la Comunitat Valenciana? ¿Per què no?

Si els interessa tant l'aigua, senyor conseller, ¿per què no han finalitzat les obres del posttransvasament Xúquer-Vinalopó, que l'aigua del Xúquer arribarà a la bassa de San Diego abans que vostés hagen acabat el posttransvasament i, per tant, eixa aigua no puga arribar a peu de camp en temps adequat?

Si a vostés, senyor conseller, els preocupa tant l'aigua, ¿per què no han acabat les obres de modernització de regadius, que això ho coneix vosté bé, firmades l'any 2001, conveni firmat l'any 2001 amb USUJ, a on dels 45 sectors de modernització de la séquia real, sap, senyor conseller, que vostés a hores d'ara només n'han executat que tres? I els 45 sectors era un estalvi d'aigua de 100 hectòmetres cúbics, que amb els 160 que li parlava abans de reutilització, ens posàvem quasi en el que tenia de vindre pel transvasament de l'Ebre.

Senyor conseller, senyor Cotino, a la Comunitat Valenciana ens sobra valencianisme d'escaparata, en sobra, i ens falta una política real de defensa dels nostres interessos per banda del Partit Popular. I defensar els interessos dels valencians, senyor Cotino, és treballar perquè tingam de veritat l'aigua que necessitem. Però, valencianisme, valencianisme, valencianisme de veritat, senyor Cotino, també és gestionar amb transparència, decència i dignitat. I en una qüestió, com en l'altra, vostés, senyor conseller, tinc de reconéixer-los que estan molt faltats.

I en el tema de la reforma de la LUV, vostés han fet cas omís al sector de la construcció immobiliària de la nostra comunitat, que clama que, aprofitant la crisi, marquen unes regles de joc clares que ens permeten eixir de la situació actual. ¡Prenga decisions! , ¡però prenga-les ja, per favor! , ¡prenguen-les ja! Però, no, senyor conseller, no a través de la porta falsa de la llei d'acompanyament als pressupostos de 2010.

A través d'ahí, ¡no! , a través d'ahí tampoc modifiquen la LOT, senyor conseller: modifique-la en tràmit parlamentari, com toca, no per la porta falsa. És un prec que li faig ací, públicament, li ho faig públicament, no modifique lleis urbanístiques a través de la porta falta que comporta la llei d'acompanyament, en este cas, la llei d'acompanyament dels pressupostos de 2010.

Perquè, llavors, si ho fan, estaran trencant eixa voluntat que tantes voltes han expressat de pacte, diàleg i consens amb l'oposició,

i aplegarem a la conclusió que era tot una mentira, que estaven fent-mos perdre el temps perquè, quan arribara el mes de novembre, a través d'eixa porta falsa, vostés fer el que vullgueren en el tema de l'urbanisme. Per tant, no ho facen per la porta falsa.

Senyor conseller, ¿què passa amb el pla de l'horta? ¡Explique-ho! Li ho he preguntat abans, explique-ho. ¿Què passa amb el pla del litoral? ¡Explique-ho! Demà tindrem ocasió de parlar del tema del canvi climàtic. Eixe tema és un tema fonamental, el pla del litoral, senyor conseller.

I, mire, l'única política de vivenda de la Comunitat Valenciana, que està fent-se a la Comunitat Valenciana, són els 933 milions d'euros que invertix Zapatero en el Pla de la vivenda i rehabilitació 2009-2012, eixa és l'única política de vivenda que està fent-se en la Comunitat Valenciana, l'única, la del pla Zapatero. ¡Cap més, senyor conseller!

Moltes gràcies.

(Aplaudiments)

(Ocupa la presidència la presidenta, senyora María Milagrosa Martínez Navarro)

La senyora presidenta:

Moltes gràcies.

Té la paraula l'honorable conseller.

El senyor conseller de Medi Ambient, Aigua, Urbanisme i Habitatge:

Senyor Signes, mire, la política de l'auia en la Comunitat Valenciana, com bé vosté sap, qui està duguent el pes de la política de l'auia en la Comunitat Valenciana és el govern valencià. Això ha segut aixina des de fa molts anys, ¿no?

Del govern Zapatero, que vosté diu, com si els diners els ficara Zapatero. El tema és que, bé, ha anat pegant bandades en el tema de la política de l'auia, i seguim pegant eixe bandades. I pense que, bé, és un tema essencial per a hui i per al futur.

Adés dia el senyor Torró que el que no poden fer és fer vivendes o fer hotels, o fer qualsevol cosa, perquè, llavors, cada volta necessitarem més auia, més auia, més auia. Doncs, mire vosté, dóna la casualitat que el ser humà ha decidit en este últim segle viure més en la conca del Mediterrani que en la conca cantàbrica. En la conca cantàbrica cada volta viu menys gent ¡i en la conca del mediterrani viu més gent! . Si la tècnica mos pot diu que l'auia d'eixa conca cantàbrica, d'eixa neu, d'eixa auia que plou en altres llocs, va a desembocar al mar, i la tècnica mos diu que la podem transvasar mantenint el medi ambient a un altre lloc, i, a més, no solament mantenint el medi ambient, a un altre lloc, sinó que n'hi haguent estudis científics que diuen que això millorarà el medi ambient quant a les pluges d'interior, doncs, llavors, què fem, li diguem a la gent vosté no vinga ací, perquè resulta que ací no se pot viure, té d'anar-se'n vosté a viure a Galícia, o té d'anar vosté a viure a Santander, perquè ho hem decidit mosatros i mosatros decidim a on viu vosté i no a on vosté vol anar.

Mire, és que ¡açò és una cosa irreal! Per tant, pense que si mosatros, en la nostra comunitat, en els últims anys ha augmentat el nombre d'habitants, ha augmentat el nombre d'indústries, ha augmentat el nombre de turisme, ¡necessita més auia! I el que volem des del Partit Popular és que seguixca augmentant eixe nombre de turistes, eixe nombre de persones que vullguen invertir ací, eixe nombre de persones que volen viure i treballar ací, i per a això fa falta un element essencial que és l'auia, i pensem ¡que l'auia existix! , i que l'auia existix, essencialment, en l'Ebre, a més, d'altres transvasaments que se poden fer al llarg i ample d'Espanya.

Per tant, eixa és la línia i eixa és la política que mosatros creguem que és l'adequada. I amb eixa política ens presentem a les eleccions.

I el Partit Popular, per algú que comentava, algú de vostés, que què és el que el Partit Popular, els diputats i els senadors del Partit Popular van a fer en el. , si en el parlament espanyol se du la caducitat del Tajo-Segura, doncs, mire vosté, els diputats i els senadors valencians del Partit Popular hi votaran en contra. El que no sé és el que faran els socialistes.

(Aplaudiments)

La senyora presidenta:

Moltes gràcies, honorable conseller.

Se suspén la sessió fins demà a les deu del matí.

(Se suspén la sessió a les 19 hores i 44 minuts)

